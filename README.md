# verskorpusz
Az ELTE Verskorpusz (verskorpusz.elte-dh.hu) a Digitális Bölcsészet Tanszéken fejlesztett, folyamatosan bővülő adatbázis, amely jelenleg több mint negyven magyar költő verseit, a versek egyszerűbben megragadható hangzásjellemzőit és a versekben szereplő szavak grammatikai tulajdonságait tartalmazza kereshető módon.

A kereső részletes leírása az alábbi linken található: https://elte-dh.hu/verskorpusz-kereso/

A korpuszba bekerült versek forrása a Magyar Elektronikus Könyvtár gyűjteménye volt, amely számos, szerzői jogi védelem alatt nem álló költői életművet tartalmaz digitalizált formában. A Magyar Elektronikus Könyvtár szövegeit gépi eszközökkel, automatikus módon alakítottuk át a projekt számára megfelelő, a Text Encoding Initiative ajánlását követő TEI XML formátumra, ez az a formátum, amely a nemzetközi regénykorpusz (ELTeC) és az ELTE Regénykorpusz alapját is adja. Az automatikusan átalakított verziókat a tanszék munkatársai és hallgatói ellenőrizték. Ezt követően hoztuk létre, szintén gépi eszközökkel, a versek szavainak grammatikai tulajdonságaira, valamint a versek hangzásjellemzőire vonatkozó adatokat. Az így létrehozott adatbázisban egy bárki számára ingyenesen használható, a verskorpusz.elte-dh.hu oldalon elérhető, egyedi fejlesztésű lekérdezőfelület segítségével kereshetünk.

A projekt fejlesztésében részt vettek:

Palkó Gábor (koncepció, adatmodell)

Horváth Péter (koncepció, annotáló szkriptek)

Fellegi Zsófia (TEI XML specifikáció)

Indig Balázs (nyelvi elemzés)

Kundráth Péter (keresőeszköz)

Adatellenőrzés:

Bajzát Tímea Borbála

Karabulut Aslihan

Sárközi-Lindner Zsófia

Szlávich Eszter

Timári Mária

Vida Bence
