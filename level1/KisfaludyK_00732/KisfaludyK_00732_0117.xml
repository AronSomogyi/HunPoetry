<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyK_00732_0117" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A két hajós.</title>
				<author>
					<persName>
						<surname>Kisfaludy</surname>
						<forename>Károly</forename>
					</persName>
					<date from="1788" to="1830">1788-1830</date>
					<idno type="VIAF">59077378</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1034</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A két hajós.</title>
					<author>
						<persName>
							<surname>Kisfaludy</surname>
							<forename>Károly</forename>
						</persName>
						<idno type="VIAF">59077378</idno>
					</author>
					<relatedItem type="copyText">
						<bibl>
							<title>Kisfaludy Károly összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00732"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A két hajós.</head>
				<p>Allegoriai költemény. Vörösmartynak.</p>
				<lg>
					<l>Kék lepelbe nyugszik a föld.</l>
					<l>Csendre szállt a léti zaj;</l>
					<l>És az estnek langy öléből,</l>
					<l>Mint az álmak szép világa,</l>
					<l>A hold rezgő fénye tűn fel</l>
					<l>A felhők ezüstje közt.</l>
					<l>Válva most szelid alakká,</l>
					<l>Köd borul a szirtoromra:</l>
					<l>Mint a csillapítlan érzet,</l>
					<l>Mely lebelgő fátyolában</l>
					<l>A sírok közt éjjelez.</l>
				</lg>
				<lg>
					<l>Sziklaparton áll az ifju</l>
					<l>S a sötét tengerbe néz,</l>
					<l>Mely végetlen, mint a lélek,</l>
					<l>Elterűl hullámival.</l>
					<l>“Víg habok! ti merre szálltok</l>
					<l>Lágy fuvalmak szárnyain?</l>
					<l>Mily országon visz keresztül</l>
					<l>A szabad kéj szelleme?</l>
					<l>Véletek mi szép röpülni</l>
					<l>Egy szelídebb hon felé!</l>
					<l>S ott élhetni képzetének,</l>
					<l>Mint az elmult szép időnek</l>
					<l>Fentebb lelkű emberi!</l>
					<l>Szebb életnek kell virulni:</l>
					<l>Sejti keblem, bár valója</l>
					<l>Még homályban rejtezik.”</l>
					<l>Igy az ifju, s kis madárként,</l>
					<l>Mely kinézve messze térre,</l>
					<l>S meg-megrázva szárnyait</l>
					<l>Fészkéből kiszállni vágy;</l>
					<l>A nem-ismertet kívánva</l>
					<l>Ő is szebb körért eped.</l>
				</lg>
				<lg>
					<l>S míglen igy áll elmerülten</l>
					<l>Álma édes titkain,</l>
					<l>Bájos ének hat feléje;</l>
					<l>S mindég édesb ömledéssel,</l>
					<l>És mind jobban teljesülve</l>
					<l>A viszonzó pártra zeng.</l>
					<l>Hall az ifju, keble tágul</l>
					<l>A varázsló zengzeten:</l>
					<l>Ily hangokban olvadozni</l>
					<l>Vágyna minden érzete!</l>
					<l>S ím, lebegve mint a hattyu</l>
					<l>Jő keletről egy hajó,</l>
					<l>S könnyüded habcsókdozás közt</l>
					<l>Víg futtában ringadoz.</l>
					<l>A hajónak ormozatján</l>
					<l>Áll egy férfi, lant kezében;</l>
					<l>És a hangok hullámárja</l>
					<l>Most szerelmi suttogással</l>
					<l>Mint a csermely violák közt,</l>
					<l>Majd az indulat hevével</l>
					<l>Mint az orkán vad zúgása;</l>
					<l>És a nagy kor hősalakja,</l>
					<l>S a jelennek nyájas arcza,</l>
					<l>Fellengő képekbe öntve,</l>
					<l>Tőle harsog, tőle zeng.</l>
				</lg>
				<lg>
					<l>“Állj meg, állj meg, boldog útas,</l>
					<l>Bizton vár e nyílt öböl;</l>
					<l>Jer pihenni, jer lakomba!</l>
					<l>Hol barátság karja ápol,</l>
					<l>S földi jókat osztva véled,</l>
					<l>Kéri díjul éneked!”</l>
				</lg>
				<lg>
					<l>Mond a férfi: “Életemnek</l>
					<l>Távolabb hat czélja még:</l>
					<l>Szebb tökélyre vágyva, lelkem</l>
					<l>Nem szenved leköttetést.</l>
					<l>Forrását nékem ád a szikla:</l>
					<l>Lánczot a magas fedél;</l>
					<l>És a lant és a szabadság,</l>
					<l>Egy dicső mag két virága,</l>
					<l>Együtt kelhet nagyra csak.”</l>
				</lg>
				<lg>
					<l>Mond az ifju: “Merre, útas,</l>
					<l>A czél, mely után epedsz?</l>
					<l>Mily hatalmas ösztön izgat,</l>
					<l>Mely édes remény vezet?”</l>
				</lg>
				<lg>
					<l>Mind a férfi: “Hosszas útam,</l>
					<l>S azt elszánva folytatom.</l>
					<l>Még éltemnek hajnalában,</l>
					<l>Mint az ég vídám sugára</l>
					<l>A szegény vak éjjelére,</l>
					<l>Tünt elém egy fényalak:</l>
					<l>Bájszínnel körűlövezve,</l>
					<l>Fenség ülte homlokát,</l>
					<l>S messze minden földiségtől,</l>
					<l>Szép, kecses, menynyel rokon.</l>
					<l>És gyöngéded ihletére</l>
					<l>Álmaim holt képei</l>
					<l>Látható valók gyanánt,</l>
					<l>Életet színt nyertenek.</l>
					<l>Még nem érzett lángozattal</l>
					<l>Üdvezlém az égi lényt,</l>
					<l>És az első hálaszó</l>
					<l>Énekké vált ajkimon.</l>
					<l>“Pályatársul s hű vezérül</l>
					<l>Engem küldtek istenid,</l>
					<l>De szerelmem koszorúja</l>
					<l>Csak tövis között virul,</l>
					<l>Szállj hő szivvel s bízva bennem</l>
					<l>E világ zajtengerére:</l>
					<l>S egy virágos partfokon,</l>
					<l>Szebb dicsőség birtokában</l>
					<l>Föllelsz majd nyugot felé!””</l>
					<l>Igy az égi s rám hajolva,</l>
					<l>Érzem szellemajkait</l>
					<l>Égni homlokom felett.</l>
					<l>Telt szívvel dőlék elébe,</l>
					<l>De a tünemény helyett</l>
					<l>Nyílt karom felhőt ölelt.</l>
					<l>Ám miként a szerelemnek</l>
					<l>Első édes villanása,</l>
					<l>Leng körűlem képe még.</l>
					<l>Igy evezve, küzdök, élek.</l>
					<l>Birtokom remény s a lant.”</l>
				</lg>
				<lg>
					<l>Mond az ifju: “Boldog sors!</l>
					<l>Keblem titka nyitva áll:</l>
					<l>Hattyuélted bájszövése</l>
					<l>Volt a m’ért epedt szivem.</l>
					<l>Túlemelve szolgaléten,</l>
					<l>Önszabott nemes határ közt</l>
					<l>Bátran elfellengeni,</l>
					<l>Minden felmuló gyönyör!</l>
					<l>Hadd kövessem nyomdokod!”</l>
				</lg>
				<lg>
					<l>Mond a férfi: “Élj körödnek,</l>
					<l>Szedve a jelen gyümölcsét,</l>
					<l>Mely önként kebledbe hull.</l>
					<l>Fellegszárnya képzetidnek</l>
					<l>Mennyi szirtbe ütközik!</l>
					<l>S törve, már a föld sem kegyli</l>
					<l>Tőle pártolt gyermeket.”</l>
				</lg>
				<lg>
					<l>De az ifju ingerében</l>
					<l>Szép reményektől ölelve,</l>
					<l>Indul a hajós után.</l>
				</lg>
				<lg>
					<l>A kelő nap lángsugári</l>
					<l>Szétlebbentik a homályt,</l>
					<l>S hölgye, melynek kelt öléből,</l>
					<l>Tűzre lobbanó szemekkel</l>
					<l>Néz fel a dicső után.</l>
					<l>A hajósok már haladnak;</l>
					<l>S míg az ifju büszke szemmel</l>
					<l>A nagy téren andalog,</l>
					<l>S minden fénytől elkapatva,</l>
					<l>A nagy hullámtorlatokkal</l>
					<l>Versenyt habzik kebele:</l>
					<l>Egy irányon csügg a férfi,</l>
					<l>És egy pontra gyűlt erővel</l>
					<l>Biztosan továbbra hat.</l>
				</lg>
				<lg>
					<l>Mond az ifju: “Nézd hajós,</l>
					<l>A szép partot dél felől!</l>
					<l>Melyre a tavasz mosolygva</l>
					<l>Vonta rózsaszőnyegét.</l>
					<l>Mely vidám szinekbe játszik,</l>
					<l>Egy tündér világ gyanánt,</l>
					<l>Hol csak kéj és öröm mulat!”</l>
				</lg>
				<lg>
					<l>Mond a férfi: “Csak muló fény,</l>
					<l>A mi téged arra vonz.</l>
					<l>Ott kopár szirtről viz omlik,</l>
					<l>S napsugár annak porára</l>
					<l>Vet szivárványszíneket.</l>
					<l>Bármi játszi lengetegre,</l>
					<l>Délibáb tündérzetekként</l>
					<l>Lebben szét a habvirág;</l>
					<l>S minden bájos hímzetével</l>
					<l>Hiú gőzzé változik.”</l>
					<l>Most az ifju arra fordul,</l>
					<l>És csodálva látja tűnni</l>
					<l>A vidám part kellemi;</l>
					<l>S égő arczczal és borúltan</l>
					<l>Visszatér a férfihoz.</l>
					<l>De hevült érzéki játszva,</l>
					<l>Győztek lelki erején:</l>
					<l>S így tündöklő czélt nyomozva,</l>
					<l>Lepkeszárnyakon csapongva,</l>
					<l>A pillanat rabja lőn.</l>
					<l>És éjszak felé tekintve,</l>
					<l>Szól megint a férfihoz:</l>
					<l>“Nézd, minő magas fok áll ott</l>
					<l>Felségében egyszerűn,</l>
					<l>Mintha megvetné a földnek</l>
					<l>Minden külső csillogásit,</l>
					<l>Oly komoly, mégis dicső.</l>
					<l>Arra fordulj; ott az élet</l>
					<l>Nemesebben rajzik el,</l>
					<l>És közelb a tiszta éghez</l>
					<l>Szebb valókkal párosúl.”</l>
				</lg>
				<lg>
					<l>Mond a férfi: Állj meg ifju!</l>
					<l>Köd csak az, mely tornyosúlva</l>
					<l>Örvények felett mereng.</l>
					<l>És csalárd dagálylyal rejti</l>
					<l>A kerengő éjutat.</l>
					<l>Onnan ösvény nincs a fényre,</l>
					<l>Ott örök homály borong”</l>
				</lg>
				<lg>
					<l>De az ifju őt nem hallja,</l>
					<l>És a part felé evez;</l>
					<l>Mindég kisebb lesz hajója -</l>
					<l>Végre köd borítja el.</l>
				</lg>
				<lg>
					<l>“Eltünél, forró kebel!</l>
					<l>S vágyaidnak édes honja</l>
					<l>Egy betegnek álma volt,</l>
					<l>Létre nem virúlható.</l>
					<l>Fényre törtél, s tenn erőd</l>
					<l>Lőn legelső pártosod.”</l>
					<l>Igy a férfi, s egyedül csak</l>
					<l>Küzdel ő a mesze pályán.</l>
					<l>Mint az ember sorsa, váltva</l>
					<l>Kelnek tűnnek a napok,</l>
					<l>És a kornak rémalakja,</l>
					<l>Majd hódolva, majd fenyítve</l>
					<l>Őt leszáll kisérteni.</l>
					<l>Vész üvölt, s zúgtán hajóját</l>
					<l>Környezik hullámhegyek,</l>
					<l>Villám csattog, és vad szelek</l>
					<l>Árboczát recsegtetik;</l>
					<l>Mérges fúlánkot lövelve</l>
					<l>Száz torok tátong megette:</l>
					<l>De miként hős a veszélyben,</l>
					<l>Rendületlen és merészen,</l>
					<l>Szent tüz égve kebelében,</l>
					<l>A hideg kor ellenére,</l>
					<l>A nagy czél felé halad.</l>
				</lg>
				<lg>
					<l>S ím a távolnak ködéből</l>
					<l>Vál ki egy part, esti fényben:</l>
					<l>Csendes, mint a békehon.</l>
					<l>És az égi Tünemény,</l>
					<l>Mely ifjonti életével</l>
					<l>Már jegyesként frígyesült:</l>
					<l>Csillag-koszorúzta fővel</l>
					<l>A virágos halmon áll.</l>
					<l>A hajós néz sziv-dobogva,</l>
					<l>És ifjúlva nyúl a lanthoz,</l>
					<l>A magast üdvezleni.</l>
					<l>A mit szép- s dicsőnek tarta,</l>
					<l>Létesülve itt lelé!</l>
				</lg>
				<lg>
					<l>“Jer, te hív küzdő! keblemre,</l>
					<l>Pályabéred itt virúl:</l>
					<l>Széphez adván a nagyot,</l>
					<l>Fényben élni fog neved.”</l>
					<l>Igy az Égi, s napsugárként</l>
					<l>Lángoló karjába inti.</l>
					<l>Hű lantját mellére zárva</l>
					<l>A hajós borúl elébe:</l>
					<l>Egyszer még tekint reája,</l>
					<l>S elhuny szeme, szíve áll.</l>
				</lg>
				<lg>
					<l>“Földbe száll, mi tőle sarjadt,</l>
					<l>De az érdem szép jutalma</l>
					<l>Innen szebb malaszttal ébred;</l>
					<l>S a jelen megőszül bár</l>
					<l>Itt megifjul a világ.”</l>
					<l>Igy zeng fellegek között;</l>
					<l>És az égi Tünemény,</l>
					<l>Ragyogó csillaggá válva,</l>
					<l>A hajós sirjára száll,</l>
					<l>És örök sugárral onnan</l>
					<l>Leng a késő kor felé.</l>
				</lg>
			</div>
		</body>
	</text>
</TEI>