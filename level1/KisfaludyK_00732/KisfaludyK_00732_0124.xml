<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyK_00732_0124" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Eprészleány.</title>
				<author>
					<persName>
						<surname>Kisfaludy</surname>
						<forename>Károly</forename>
					</persName>
					<date from="1788" to="1830">1788-1830</date>
					<idno type="VIAF">59077378</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">741</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Eprészleány.</title>
					<author>
						<persName>
							<surname>Kisfaludy</surname>
							<forename>Károly</forename>
						</persName>
						<idno type="VIAF">59077378</idno>
					</author>
					<relatedItem type="copyText">
						<bibl>
							<title>Kisfaludy Károly összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00732"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Eprészleány.</head>
				<lg>
					<l>Halld édes anyám, melegen süt a nap,</l>
					<l>Forr szinte a vér az erekben;</l>
					<l>Meghűteni kis kosaramba megint</l>
					<l>Epret szedek ott a berekben.</l>
					<l>Igy szól deli Ilma s a völgybe röpül,</l>
					<l>Kis lába nyomának a fű is örül.</l>
				</lg>
				<lg>
					<l>S ott a mogyorós sürü lombja között</l>
					<l>Eprét szedi gyönge kezekkel;</l>
					<l>Hollóhaja hattyunyakára omol</l>
					<l>Habkönnyű lebegtin alá fel.</l>
					<l>A csintalan ág le-lehajtva magát,</l>
					<l>Fölleplezi gömbölyü keble havát.</l>
				</lg>
				<lg>
					<l>Majd állva a tó sima tükre felett,</l>
					<l>Andalg: mi tüz ég fel a vízből?</l>
					<l>Bár ön szeme lángja belőle ragyog,</l>
					<l>Mint égi sugár a sötétből.</l>
					<l>S míg karcsu alakja virágra borul,</l>
					<l>Csillagtalan a viz is elkomorul.</l>
				</lg>
				<lg>
					<l>Most víg dalolással a gyepre pihen,</l>
					<l>És illatozó koszorut fűz.</l>
					<l>Egyszerre kopó riad, ing a bokor,</l>
					<l>Döbbenve szökik fel a szép szűz,</l>
					<l>S míglen hüledezve a zajra vigyáz,</l>
					<l>Elébe kizörren egy ifju vadász.</l>
				</lg>
				<lg>
					<l>Néz Ilma, s zavartan iramni akar;</l>
					<l>Oly édesen esdik az ifjú;</l>
					<l>Ó lyányka! szemed nyila szívbe talált,</l>
					<l>Kéj rengeti habjait és bú!</l>
					<l>Adj bút, de maradj! nyerek azzal is én,</l>
					<l>A bút is ölelve körödnek egén.</l>
				</lg>
				<lg>
					<l>Szép Ilma pirúl, de iramni felejt,</l>
					<l>Leszögzi a feldagadó szív:</l>
					<l>Oly nyájas az ifju, alakja nemes,</l>
					<l>Tekintete oly meleg, oly hív.</l>
					<l>S mint két tüzi lángozat egybe vegyül,</l>
					<l>A két rokon érzet is összehevül.</l>
				</lg>
				<lg>
					<l>S hűs árnyon a fülmile lágy dala közt</l>
					<l>Oly édes-enyelgve bolyongnak,</l>
					<l>Míg a hegyeken remeg alkonyi fény,</l>
					<l>S a vártorony érczi lekongnak.</l>
					<l>Elválnak epedve s a vég bucsuszó</l>
					<l>Csókvillanat, mélyen a létbe ható.</l>
				</lg>
				<lg>
					<l>Felrajzik az élet az ifju felé</l>
					<l>S kéjt űzget a lyányka hevével.</l>
					<l>Mily rózsavilágba nem álmodozék,</l>
					<l>Eltelve a mult gyönyörével!</l>
					<l>Őt látja szünetlen, az ő szeme int,</l>
					<l>Ha bizton a csillagos égre tekint.</l>
				</lg>
				<lg>
					<l>Ködszárnyakon illan a rémletes éj,</l>
					<l>Bájszínben özönlik az új fény;</l>
					<l>Berkébe repül deli Ilma viszont</l>
					<l>Hol megjelen a szeretett lény,</l>
					<l>Ugy képzi: s ha lomb zörög, őzfi szalad,</l>
					<l>Oly szűk leszen oly teli, keble alatt.</l>
				</lg>
				<lg>
					<l>Ott várja lesengve, sóhajtva nevét,</l>
					<l>Elhangzik az illati lebbel.</l>
					<l>S mint kémli habozva, lel öblös edényt</l>
					<l>Megtöltve aranynyal ezüsttel:</l>
					<l>Ó csalfa szerencse! kegyednek ölén</l>
					<l>Csak néma keservre szegényülök én.</l>
				</lg>
				<lg>
					<l>Így búsan a lyányka; de anyja örül,</l>
					<l>S fenhirdeti magzata sorsát:</l>
					<l>A hír repes, és gyalog és lovakon</l>
					<l>Agg és fiatal lepi házát.</l>
					<l>Pór és nemes hódolatára kele,</l>
					<l>Vágyók frigyesülni örökre vele.</l>
				</lg>
				<lg>
					<l>Szép lyányka! mi báj lebeg arczaidon?</l>
					<l>Nem földi az: égi lehellet;</l>
					<l>A szegfü szagatlan, a rózsa komor</l>
					<l>Valód magas ékei mellett!</l>
					<l>A liliom éjszin, a viola vad:</l>
					<l>Tőled csak a kellemek árja fakad!</l>
				</lg>
				<lg>
					<l>Igy zengi sok ifju a lyányka diszét,</l>
					<l>Zengtébe lihegve szerelmét.</l>
					<l>De Ilma szivében a berki vadász,</l>
					<l>Nem tűnteti másra figyelmét.</l>
					<l>S bár nem leli, érte, csak őneki él,</l>
					<l>Kinjára mosolyogva hiv érzetinél.</l>
				</lg>
				<lg>
					<l>Egy tél halad így; kiesűlve megint</l>
					<l>Zöldelnek a barna virányok,</l>
					<l>Eprészve sürögnek a lenge hüsön</l>
					<l>Sugár tagu fürge leányok,</l>
					<l>S mint a tavasz angyala tűnve elé,</l>
					<l>Száll Ilma is édeni völgye felé.</l>
				</lg>
				<lg>
					<l>S ím harsog a kürt, a kopó riadoz,</l>
					<l>Több férfi tör a sürün által,</l>
					<l>S egy termetes ősz, a vidéknek ura</l>
					<l>Lép Ilma felé komoly arczczal,</l>
					<l>S szemlélve sokáig az elpirulót,</l>
					<l>Igy ejti a büszke határzatu szót:</l>
				</lg>
				<lg>
					<l>Berkembe te kincset emelni szökél,</l>
					<l>Im mostan elére hatalmam,</l>
					<l>Ismérd uradat; de szelíd leszek én,</l>
					<l>S inkább megelőz bizodalmam,</l>
					<l>Sors kincseket, én deli férjet adok,</l>
					<l>Kit szíved is áldva elégleni fog.</l>
				</lg>
				<lg>
					<l>Önvérem az ősi nevére dicső,</l>
					<l>Szédelghet-e álmad ezen túl?</l>
					<l>Nézd ott a tetőn ama büszke falat,</l>
					<l>Az jut neked hölgyi lakásúl!</l>
					<l>Azt mondva egy ifjat elébe vezet,</l>
					<l>Uj frigyre, hogy annak igérne kezet.</l>
				</lg>
				<lg>
					<l>Vedd tőlem a kincset, a bánatadót!</l>
					<l>Gyöngygyel fizet érte szemem csak;</l>
					<l>Véredhez emeld fel a névre dicsőt,</l>
					<l>Hagyj engem a berki vadásznak.</l>
					<l>Igy ömlik a szűz nemes érzetiből,</l>
					<l>S elillan az agg s köre nézti elől.</l>
				</lg>
				<lg>
					<l>Szép völgy! te kinom- s örömimbe szövött,</l>
					<l>Ah! tőled is elszakadok már!</l>
					<l>Bút zeng a madár, s kies árnyidon</l>
					<l>Önkény s nem a hű szerelem vár,</l>
					<l>Zöldelj vigan! elhal az égi remény,</l>
					<l>Hűs fáid alá soha nem megyek én.</l>
				</lg>
				<lg>
					<l>Míg küzdve imígy a leányka borong,</l>
					<l>Ellepve az út lovagokkal;</l>
					<l>Mint ünnepi czélra, közelgnek azok</l>
					<l>Szép nászi selyemlobogókkal.</l>
					<l>S egy karcsu vitéz aranyos paripán</l>
					<l>Lejt kéjre derülten a nászok után.</l>
				</lg>
				<lg>
					<l>A vár ura jő, s gyürüt, ékes övet,</l>
					<l>S több nagybecsü mátkaruhát hoz.</l>
					<l>Néz Ilma, csodálja himes javait,</l>
					<l>S így válaszol a kegyes agghoz:</l>
					<l>Fénylő ugyan, ah! de hideg jutalom:</l>
					<l>Pártám csak a hű szerelemnek adom.</l>
				</lg>
				<lg>
					<l>Annak jut az, Ilma! viszonz az öreg,</l>
					<l>Im kedvesed atyja ölel meg.</l>
					<l>Gondom vete cselt, kitanulni szived:</l>
					<l>Győztél hiven élve hivednek.</l>
					<l>Int, s míg deli Ilma varázslata múl,</l>
					<l>Szép berki vadásza szivére simúl.</l>
				</lg>
			</div>
		</body>
	</text>
</TEI>