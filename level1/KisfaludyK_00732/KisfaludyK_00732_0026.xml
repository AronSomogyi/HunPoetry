<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyK_00732_0026" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mohács.</title>
				<author>
					<persName>
						<surname>Kisfaludy</surname>
						<forename>Károly</forename>
					</persName>
					<date from="1788" to="1830">1788-1830</date>
					<idno type="VIAF">59077378</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">613</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mohács.</title>
					<author>
						<persName>
							<surname>Kisfaludy</surname>
							<forename>Károly</forename>
						</persName>
						<idno type="VIAF">59077378</idno>
					</author>
					<relatedItem type="copyText">
						<bibl>
							<title>Kisfaludy Károly összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00732"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mohács.</head>
				<lg>
					<l>Hősvértől pirosult gyásztér, sóhajtva köszöntlek,</l>
					<l>Nemzeti nagylétünk nagy temetője, Mohács!</l>
					<l>Hollószárnyaival lebegett a zordon Enyészet,</l>
					<l>S pusztitó erejét rád viharozta dühe,</l>
					<l>S vak diadalma jelét robogó villámival itten</l>
					<l>Honni vitéz seregink holttetemikre süté.</l>
					<l>Tomori! büszke vezér! mért hagytad el érseki széked;</l>
					<l>Nem halt volna hazánk disze, virága veled.</l>
					<l>Harcz tüze lángitá bizton viadalra kikelted’,</l>
					<l>S érted mennyi dicsők estenek áldozatul!</l>
					<l>Szük vala egy ország! be kicsiny most néma lakásod?</l>
					<l>Tárogatód megszünt, rozsda emészti vasad,</l>
					<l>Nyugodj! rajtad üzé dölyfét a csalfa szerencse;</l>
					<l>A békitő sír enyhe takarja porod.</l>
					<l>Hány fiatal szivet, tele sok szép földi reménynyel</l>
					<l>Sujta le kegyetlen itt a riadó csatavész!</l>
					<l>Élte kies tavaszán kora sírt hány ifju talála,</l>
					<l>Kit nemrég az öröm lágy öle ringata még!</l>
					<l>Disztelen itt fekszik, deli termete összerutitva,</l>
					<l>Száguldó paripák vasszegü körmök alatt.</l>
					<l>Szög haja fürteivel nem játszik kedvese többé,</l>
					<l>Vér- s tapadó portól elmerevedtek azok.</l>
					<l>Hasztalan áll az uton váró hive friss koszoruval,</l>
					<l>Nem jön-e bajnoka még, félve reménylve vigyáz:</l>
					<l>Hogyha levél zördül, őt sejteti véle szerelme,</l>
					<l>Néz, piheg, arcza tüzel s keble feszülve haboz.</l>
					<l>Ah! de hiába tekint a távol lenge ködébe;</l>
					<l>Elmarad a kedvelt, s érzete búnak ered.</l>
					<l>Végre megérti Mohács veszedelmét; gyönge virágként</l>
					<l>Hervad el a szép szüz néma keserve között.</l>
					<l>Sirja felett enyeleg suttogva az alkonyi szellő</l>
					<l>S a hüség csendes angyala őrzi porát.</l>
					<l>Mennyi nemes bajnok, méltó sok századot élni,</l>
					<l>Fénytelen itt szunnyad s kő se’ mutatja helyét!</l>
					<l>Ősi szabadságért harczolt bár férfikarokkal,</l>
					<l>Rendzavaró hévvel vérbe füresztve vasát,</l>
					<l>Ámde hol olyan erős, kit meg nem dönt sok ezer kar?</l>
					<l>Testhalmok közepett küzd, soha élte szakad.</l>
					<l>Sinli szokott terhét tüzménje, nyikogva kapar, vág,</l>
					<l>Rugdal, rázza fejét, hosszu sörénye lobog;</l>
					<l>Elszáguld, hazatér, s igy hirli vitéz ura hunytát,</l>
					<l>Kit repedő szivvel hölgye zokogva sirat;</l>
					<l>Mig sürü könnye apad, s ő is hű férje után hal,</l>
					<l>S a kiürült háznak csak döledéke marad.</l>
					<l>A tölgy, mely zivatar közt annyiszor álla kevélyen,</l>
					<l>Dőltében viruló ágait igy temeti.</l>
					<l>Hány bajnok hala igy, de csak a boldog leli bérét:</l>
					<l>A meggyőzöttnek csillaga véle tünik.</l>
					<l>Igy hamvadtak el ők alacsony mohlepte gödörben,</l>
					<l>S a feledékenység éje boritja nevök’,</l>
					<l>Hantra dül a pásztor s fütyörészve legelteti nyáját;</l>
					<l>És nem tudja, kinek hőspora nyugszik alatt;</l>
					<l>Titkon meg is eped, szomoru dalt zengedez ajka:</l>
					<l>A hősárnyékok csendesen ihletik őt.</l>
					<l>A csatasikon mély borulattal ballag az utas,</l>
					<l>Elgondolva minő kétes az emberi sors;</l>
					<l>Néz, és elkomorul s lesütött szemmel halad ismét;</l>
					<l>Felpattant sebeit belseje érzi maga.</l>
					<l>Ott, hol az esti sugár gőzfátyolt usztat az éren,</l>
					<l>Mintha fedezgetné, hogy ne tekintse szemünk;</l>
					<l>Ott vergőde Lajos, rettentő sorsu királyunk,</l>
					<l>Sülyedező lova érczhimzetü terhe alatt.</l>
					<l>Hasztalanul terjeszti kezét; nincs, nincs ki segitse!</l>
					<l>Bajnoki elhulltak, nincs ki feloldja szegényt!</l>
					<l>Tátogat a mélység, aranyos pánczélja fakó lesz,</l>
					<l>S összuzott testét hab fedi s barna iszap.</l>
					<l>Ekként halni kinos! s kegyalak! neked életed igy tünt!</l>
					<l>Veszteden a magyar ég napja sokára leszállt.</l>
					<l>Ifju valál, örvényt nem sejtvén szörnyen adózál;</l>
					<l>Szendergő porodat béke lebegje körül!</l>
					<l>Hajh! s ezt visszavonás okozá mind s durva irigység,</l>
					<l>Egységünk törten törve, hanyatla erőnk.</l>
					<l>A sorvasztó láncz igy készüle árva hazánkra;</l>
					<l>Nem! nem az ellenség, ön fia vágta sebét.</l>
					<l>Gyászemlékü vidék! mi sok inség kutfeje lettél:</l>
					<l>Párolgó mezeid bánatos oszlopa ez.</l>
					<l>Nagygyá lett Szolimán gőgét Buda ormai nyögték,</l>
					<l>S kénye vadon dultán annyi viszályra jutánk.</l>
					<l>Hány szűz fonnyada el zsarlónk buja karjain ekkor,</l>
					<l>S a Duna szőke vizén hány rabok usztak alá!</l>
					<l>Birtok nem vala már, idegen lett a magyar otthon:</l>
					<l>Félhold kérkede szét városi tornyairól -</l>
					<l>El! ti komoly képek! ti sötétség rajzati, félre!</l>
					<l>Uj nap fényle reánk annyi veszélyek után,</l>
					<l>Él magyar, áll Buda még! a mult csak példa legyen most,</l>
					<l>S égve honért bizton nézzen előre szemünk,</l>
					<l>És te virulj, gyásztér! a béke malasztos ölében,</l>
					<l>Nemzeti nagylétünk hajdani sirja Mohács!</l>
				</lg>
			</div>
		</body>
	</text>
</TEI>