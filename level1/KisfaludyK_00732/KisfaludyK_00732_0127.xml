<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyK_00732_0127" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Karácsonéj.</title>
				<author>
					<persName>
						<surname>Kisfaludy</surname>
						<forename>Károly</forename>
					</persName>
					<date from="1788" to="1830">1788-1830</date>
					<idno type="VIAF">59077378</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">595</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Karácsonéj.</title>
					<author>
						<persName>
							<surname>Kisfaludy</surname>
							<forename>Károly</forename>
						</persName>
						<idno type="VIAF">59077378</idno>
					</author>
					<relatedItem type="copyText">
						<bibl>
							<title>Kisfaludy Károly összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00732"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Karácsonéj.</head>
				<lg>
					<l>“Nosza hajdu! jer vadászni,</l>
					<l>Hajtsd ki a jobbágyokat,</l>
					<l>S vendégimnek hozz estére</l>
					<l>Tánczra víg leányokat!”</l>
					<l>“Urfi, urfi, a harang szól,</l>
					<l>Szent karácson napja int,</l>
					<l>A jó lélek térdre hullva</l>
					<l>Most az istenhez tekint.”</l>
					<l>“Szent nap ide, szent nap oda,</l>
					<l>Tedd parancsom gyáva szolga.”</l>
				</lg>
				<lg>
					<l>Hajdu elmegy, hajtók jönnek,</l>
					<l>Bús szemökben köny remeg.</l>
					<l>“Rajta, rajta!” s száz hahótúl</l>
					<l>Harsog zúg a rengeteg.</l>
					<l>A sas víjog, farkas ordít,</l>
					<l>Vad kan röffen s csattogat,</l>
					<l>Szarvas dobban és ropogva</l>
					<l>Szaggat, tördel ágokat;</l>
					<l>De üres zaj, vad nem tűn ki,</l>
					<l>És haragban ég az úrfi.</l>
				</lg>
				<lg>
					<l>“Rosz hajtás ez, kezdjük újra,</l>
					<l>Rajta, rajta! lomha nép!</l>
					<l>Lesre hajdu, börtön annak</l>
					<l>A ki csügged s hátra lép!”</l>
					<l>S át hegy völgyön, bokron árkon</l>
					<l>Zajlik a hajtó sereg.</l>
					<l>Nincs oly rejtek, nincs oly sűrű,</l>
					<l>A melyet ne szállna meg.</l>
					<l>De hiában, vad nem tűn ki,</l>
					<l>S dühben ég, dúl, fúl az úrfi.</l>
				</lg>
				<lg>
					<l>És a mint zúg, és a mint néz,</l>
					<l>Völgyben majd patakra lel,</l>
					<l>Partján hajlék és előtte</l>
					<l>Biztosan egy őz legel,</l>
					<l>S angyalképü kisded lyánka</l>
					<l>Úgy simítja, úgy örűl,</l>
					<l>Életet hoz s oly vigan lejt</l>
					<l>A szelíd állat körűl.</l>
					<l>A ki látja, mind megindúl,</l>
					<l>De az úrfi fegyverhez nyúl.</l>
				</lg>
				<lg>
					<l>Térdin esdik a kis angyal:</l>
					<l>“Oh ne bántsd jó őzemet!</l>
					<l>Téjjel tartja bús anyámat,</l>
					<l>Ölj meg inkább engemet.</l>
					<l>Nincs apám, megölte ura,</l>
					<l>Hadd anyámat élni még!”</l>
					<l>Igy a lyánka, s kék szemében</l>
					<l>Ártatlan szép lelke ég,</l>
					<l>És mint rózsagyöngy a szirthez,</l>
					<l>Reng fel könnye a vad szívhez.</l>
				</lg>
				<lg>
					<l>De fölötte villan a cső,</l>
					<l>S a hív állat porba dűl:</l>
					<l>“Kis galamb te! végy anyádnak</l>
					<l>Téj helyett most véribül!”</l>
					<l>Igy az úrfi, és kaczagva</l>
					<l>Martalékján elrobog.</l>
					<l>És utána vérlángokban</l>
					<l>A hajlék is fellobog:</l>
					<l>Borzasztón süt rémutjára,</l>
					<l>S a rezgő fák sudarára.</l>
				</lg>
				<lg>
					<l>Ködbe sülyed a nap fénye,</l>
					<l>Egy szép csillag sem tekint,</l>
					<l>S vissza-vissza téren halmon</l>
					<l>Száguld a vadász megint.</l>
					<l>Fel-felröppen a sok varju</l>
					<l>S őt károgva követi;</l>
					<l>Fél a pásztor s nyáját haza</l>
					<l>Más uton terelgeti;</l>
					<l>Majd egy puszta templom alján</l>
					<l>Ily gúnyszó kel szitkos ajkán:</l>
				</lg>
				<lg>
					<l>“Oly fejéren mi kacsingat</l>
					<l>Ott felém a fű között?”</l>
					<l>“Úrfi, úrfi, a halálfő,</l>
					<l>Ember egykor s üldözött;</l>
					<l>Tömlöczödbül itt tettük le,</l>
					<l>Éve lesz mint öngyilkost.”</l>
					<l>“Haha! igy nem félti hölgyét,</l>
					<l>S itt hevét lefázza most, -</l>
					<l>S hetykén rúg a koponyához, -</l>
					<l>Nosza csont, jer vacsorámhoz.”</l>
				</lg>
				<lg>
					<l>Megy, s utána a gödörbül</l>
					<l>Tompa, hosszu jaj mordúl,</l>
					<l>És a mint megy, a kereszt is</l>
					<l>Tőle búsan elfordúl.</l>
					<l>S mint közelget dús lakához,</l>
					<l>A kopó mind úgy vonít,</l>
					<l>Lova rugdal s vas kakassa</l>
					<l>Háromszor lekukorít,</l>
					<l>De pezseg benn a vendég már,</l>
					<l>S a vidám kedv csak reá vár.</l>
				</lg>
				<lg>
					<l>“Föl barátim! csókra, tánczra,</l>
					<l>Hadd perdüljön a leány:</l>
					<l>Víg dalunk az égig hasson,</l>
					<l>Van borunk! húzd rá czigány!”</l>
					<l>“Úrfi, úrfi! szent misére</l>
					<l>Csendül ismét a harang.”</l>
					<l>“Hadd konogjon, sokkal édesb</l>
					<l>A pohár- s szerelmi hang.”</l>
					<l>S a ház sarki szinte rengnek,</l>
					<l>Nyalka tánczban úgy kerengnek.</l>
				</lg>
				<lg>
					<l>Majd leülnek vacsorához,</l>
					<l>Bujdosik a tölt pohár,</l>
					<l>És szilaj kedv- s tombolásban</l>
					<l>Nincs sem mérték, sem határ.</l>
					<l>S im! éjfélt üt, szörnyet csattan</l>
					<l>A szobának ajtaján,</l>
					<l>S a halálfő hömpölyög be,</l>
					<l>Még sírföld meredt haján;</l>
					<l>Kígyó ül sötét szemében,</l>
					<l>S a vendég fut rémültében.</l>
				</lg>
				<lg>
					<l>“Még a sírban sincs nyugalmam,</l>
					<l>A hová kétség vetett!</l>
					<l>Gyilkosom te! fölriasztál,</l>
					<l>Halld tőlem hát végzeted!</l>
					<l>Durva ösztön- s kénynek éltél,</l>
					<l>Térj magadba!” “Nem, nem én!”</l>
					<l>“Istent, embert megvetettél,</l>
					<l>Térj magadba!” “Nem, nem én!”</l>
					<l>“Jer tehát, int a vég óra,</l>
					<l>Sírbul e csók foglalóra.”</l>
				</lg>
				<lg>
					<l>S undok szörnynyé duzzadozva</l>
					<l>Kénköves lángot lövel,</l>
					<l>Egy-egy mennykő csontütése</l>
					<l>S igy tátogva rálehel;</l>
					<l>A bűn fia összeomlik,</l>
					<l>Száz forgó szél csap bele,</l>
					<l>És üvöltve szórja hamvát,</l>
					<l>Baglyoké lesz lakhelye;</l>
					<l>S ott huhogják minden éjjel,</l>
					<l>A mi történt a vad szívvel.</l>
				</lg>
			</div>
		</body>
	</text>
</TEI>