<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyK_00732_0118" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Éjjeli menyekző.</title>
				<author>
					<persName>
						<surname>Kisfaludy</surname>
						<forename>Károly</forename>
					</persName>
					<date from="1788" to="1830">1788-1830</date>
					<idno type="VIAF">59077378</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1052</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Éjjeli menyekző.</title>
					<author>
						<persName>
							<surname>Kisfaludy</surname>
							<forename>Károly</forename>
						</persName>
						<idno type="VIAF">59077378</idno>
					</author>
					<relatedItem type="copyText">
						<bibl>
							<title>Kisfaludy Károly összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00732"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Éjjeli menyekző.</head>
				<lg>
					<l>“Megállj, fiam, megállj! legyen elég</l>
					<l>Mai utunk, ugy is barnúl az ég,</l>
					<l>S mindenfelől felhő tornyosodik,</l>
					<l>Itt egy hajlék! ide szállhatunk,</l>
					<l>S míg a kelő vihar mordonkodik,</l>
					<l>Mi addig békében nyughatunk:</l>
					<l>Mert a sötétségben,</l>
					<l>E nagy sürűségben</l>
					<l>Könnyen elbódulhatunk.”</l>
				</lg>
				<lg>
					<l>“Mit nekem itt? nem mulatok, atyám!</l>
					<l>Édes öröm vár az éjjel még rám</l>
					<l>Egy kegyes szépnek forró kebelén,</l>
					<l>Kinek lángot gyujték szivében:</l>
					<l>Hozzá, a kedveshez sietek én,</l>
					<l>Vígan kéjelgni bájkörében,</l>
					<l>S uj lángra hevűlni.</l>
					<l>Váltig elmerűlni</l>
					<l>Kényei özönében.”</l>
				</lg>
				<lg>
					<l>“Hallod, fiam, a szél ordítását,</l>
					<l>A tolongó zivatar zúgását?</l>
					<l>Mindjárt reánk szakad! még van idő,</l>
					<l>Térj vissza! vad bátorságodat</l>
					<l>Bú fogja érni: oltsd el emésztő</l>
					<l>Zabolátlan indúlatodat!</l>
					<l>Végy erőt sziveden,</l>
					<l>Buja szerelmeden,</l>
					<l>Hadd el bűnös czélodat!”</l>
				</lg>
				<lg>
					<l>“Nem atyám! míg bennem a lélek él,</l>
					<l>Nem rettent el semmiféle veszély;</l>
					<l>Megyek, habár a vihar eltemet,</l>
					<l>Habár enmagam károsítom:</l>
					<l>Ez éjjel még gyönyörű hívemet</l>
					<l>Dagadó szivemhez szorítom.</l>
					<l>Zúgjanak a szelek,</l>
					<l>Nem gondolok velek,</l>
					<l>Szándékom nem másítom.”</l>
				</lg>
				<lg>
					<l>“Hallod fiam, a sziklák ropognak,</l>
					<l>A zápor hullámi mint locsognak,</l>
					<l>Elhúnyt az égi fény, a villám nyújt</l>
					<l>Csak világot sárga tüzével,</l>
					<l>Csattogva hull, s hegyekbe, fákba sújt,</l>
					<l>Földrázó rettentő dölyfével!</l>
					<l>Oh mért nem mulattál,</l>
					<l>Vesztedbe indúltál:</l>
					<l>Higy nekem, ez nem jó jel.”</l>
				</lg>
				<lg>
					<l>“S habár eged még inkább morogna,</l>
					<l>Villámival kürűlem harczolna,</l>
					<l>Nem hagynám el édesded czélomat;</l>
					<l>Ezen sziv nem ismer félelmet.</l>
					<l>Vigan, atyám! fogadd el karomat,</l>
					<l>Jer s ne oltsd e tűzszenvedelmet!</l>
					<l>Nem messze vagyon már</l>
					<l>Azon óhajtott vár,</l>
					<l>Hol adnak s vesznek szerelmet.”</l>
				</lg>
				<lg>
					<l>“Mi az, fiam, mi ott oly magosan</l>
					<l>A hegytetőn áll, s oly magányosan</l>
					<l>Fenyűk közűl az ég felé mereng?</l>
					<l>Mély borzanást tenyészt látása,</l>
					<l>Vég enyészetet hirdetve körülzeng</l>
					<l>A halálmadár kiáltása!</l>
					<l>Fiam, igen félek,</l>
					<l>Hogy az nem jó lélek,</l>
					<l>Hanem gonosz lakása!”</l>
				</lg>
				<lg>
					<l>“Félénk öreg! légy egyszer nyugodtan,</l>
					<l>Csak egy puszta kápolna áll ottan,</l>
					<l>Hol szép hívem reám várni szokott,</l>
					<l>Midőn őt látogatni jöttem.</l>
					<l>Nekem drága és jeles hely, mert ott</l>
					<l>Sok édes perczeket töltöttem,</l>
					<l>Midőn elvonulva</l>
					<l>Szív szívhez hajulva</l>
					<l>Kedvesem ölelgettem.”</l>
				</lg>
				<lg>
					<l>“Az óra éjfélt üt! Fiam állj meg:</l>
					<l>Nézd csak, minő fejér árnyék lebeg</l>
					<l>A bérczeken! szememmel látszik -</l>
					<l>El-eltünik s megint közelget;</l>
					<l>Hol inteni, hol fenyegetni látszik,</l>
					<l>S égő szövétneket emelget.</l>
					<l>Az egész kápolna,</l>
					<l>Mintha tűzben volna,</l>
					<l>Reánk halvány sugárt vet.”</l>
				</lg>
				<lg>
					<l>“Hah, atyám! ő az, a rég szeretett!</l>
					<l>Im mely híven elémbe sietett,</l>
					<l>És elhagyá puha nyoszolyáját!</l>
					<l>Érettem a szabadban mulat,</l>
					<l>Itt virrasztja a lelkek óráját,</l>
					<l>Felkölté a belső szorulat.</l>
					<l>Atyám! maradj magad,</l>
					<l>Engem hozzá ragad</l>
					<l>Egy hatalmas indulat!”</l>
				</lg>
				<lg>
					<l>“Fiam! ne menj, hallgasd bús atyádat,</l>
					<l>Még lesz idő ölelni mátkádat.</l>
					<l>Oh ne szaladj bizonyos vesztedbe,</l>
					<l>Mert ama csalóka kisértet</l>
					<l>Örök kárt tesz ártatlan szivedbe’,</l>
					<l>S letöri virágzó létedet.</l>
					<l>Maradj, fiam, maradj!</l>
					<l>Kétségben itt ne hagyj!</l>
					<l>Szabadítsd meg lelkedet.”</l>
				</lg>
				<lg>
					<l>De az ifju tüzes indulatját</l>
					<l>Követvén, elhagyja kérő atyját,</l>
					<l>Egyedül csak váró mátkájához</l>
					<l>Száguldva lépésit sietteti;</l>
					<l>És mentől közelebb jön czéljához,</l>
					<l>Erejét annál jobban készteti.</l>
					<l>Végre vad mozgással</l>
					<l>S örömkiáltással</l>
					<l>Magát karjába veti.</l>
				</lg>
				<lg>
					<l>És háborgó szívének hevében</l>
					<l>Bűnös kivánat égvén mellében,</l>
					<l>Kénybe elmerülve, tüzesen</l>
					<l>Üdvezli s öleli mátkáját,</l>
					<l>S tele kivánattal, édesen</l>
					<l>Csókokkal födözi arczáját.</l>
					<l>A mátka hallgatva</l>
					<l>Magát odaadva</l>
					<l>Még neveli vad lángját.</l>
				</lg>
				<lg>
					<l>És hogy egyszer meghűlt meleg vére,</l>
					<l>Minekután kedvesét kényére</l>
					<l>Ölelte - kifejtőzik karjából;</l>
					<l>S felmegy a puszta kápolnába,</l>
					<l>Mely ékesen sok ezer fáklyától</l>
					<l>Tündöklik ünnepi pompába’;</l>
					<l>S énekzaj, dobzódás,</l>
					<l>Táncz, lárma s riadás</l>
					<l>Hallék romladékába’.</l>
				</lg>
				<lg>
					<l>“Szép mátkám, szólj! minő mulatságra</l>
					<l>Jövünk oda a magányosságra?”</l>
					<l>“Ott vannak a hivatalosok</l>
					<l>Egy holt s élő menyekzőjére:</l>
					<l>Ott vigadnak a lakodalmasok</l>
					<l>E ritka párnak örömére.</l>
					<l>Szép ifju! siessünk</l>
					<l>Hogy oda érhessünk</l>
					<l>A boldogok helyére.”</l>
				</lg>
				<lg>
					<l>“Rajta, vendégeim! mulassatok,</l>
					<l>Jelen nagymesterünk, vigadjatok!</l>
					<l>Míg a végzés sírunkat bezárja</l>
					<l>S visszahajt a kakas szólása,</l>
					<l>Addig kiki holti tánczát járja,</l>
					<l>S az égnek rezgő harsogása,</l>
					<l>A földet rengesse,</l>
					<l>S az eget keresse:</l>
					<l>Ugy a lelkek szokása,”</l>
				</lg>
				<p>* * *</p>
				<p>A lelkek élete.</p>
				<lg>
					<l>“Mély gödörben eltemetve</l>
					<l>Por fedi csontjainkat,</l>
					<l>Míg az éjfél új életre</l>
					<l>Feloldja lánczainkat;</l>
					<l>S míg az élő álomba dől,</l>
					<l>Kizúdulva üreginkből</l>
					<l>A föld szinén tévelygünk;</l>
					<l>S homályos dalt zengve,</l>
					<l>Sírok körül lengve</l>
					<l>A sötétben enyelgünk.</l>
				</lg>
				<lg>
					<l>Temetőkben forgó szélként</l>
					<l>Tartjuk víg tánczainkat;</l>
					<l>Fél az utas, midőn hallja</l>
					<l>Recsegő tagjainkat,</l>
					<l>S beterítve lepedőkkel</l>
					<l>Völgyeken le s hegyeken fel</l>
					<l>Szirtről szirtre lépdezünk;</l>
					<l>S a tenger habjain,</l>
					<l>Felhők hullámain</l>
					<l>Zajogva örvendezünk.</l>
				</lg>
				<lg>
					<l>Nevetve a föld fiait</l>
					<l>Kik ébren tépelődnek.</l>
					<l>S hiú gőggel, ezer bajjal</l>
					<l>A világgal vesződnek:</l>
					<l>Az eszmélőt[3] kis mécsétől,</l>
					<l>A fösvényt rejtett kincsétől</l>
					<l>Elrezzenti játékunk;</l>
					<l>Az öröm szépére,</l>
					<l>Szerelem ölére</l>
					<l>Halálszint von árnyékunk.</l>
				</lg>
				<p>* * *</p>
				<lg>
					<l>Igy zeng a menyekzősök rémdalja,</l>
					<l>Az ifju azt borzadozva hallja;</l>
					<l>De a mátka őket karon fogva</l>
					<l>A vendégek sorjába vezeti,</l>
					<l>És a csodálkozót mosolyogva</l>
					<l>Nyájasan a tánczhoz készteti;</l>
					<l>És vele sebesen</l>
					<l>Csak ketten, kedvesen,</l>
					<l>A rendeket követi.</l>
				</lg>
				<lg>
					<l>És hogy az ifju már elfáradott.</l>
					<l>S rég bedőlt oltáron nyúgodott,</l>
					<l>Egyszerre a kápolna körében</l>
					<l>Halotti csendesség támadott.</l>
					<l>Csak a mátka, egy pohár kezében,</l>
					<l>Az ifjuhoz fordul s így szólott:</l>
					<l>“Kedves! igyál ebből</l>
					<l>Az élet kelyhéből,</l>
					<l>A melyet sorsod adott.”</l>
				</lg>
				<lg>
					<l>És ő a kelyhet kezébe veszi,</l>
					<l>Már irtózva ajakához teszi -</l>
					<l>Már-már iszik - hogy kivülről atyja</l>
					<l>Kérő szava: “Fiam, ne igyál!”</l>
					<l>Az ifjunak füleit meghatja.</l>
					<l>Megdermedve s kétségben ott áll,</l>
					<l>Nem tudván, mit tégyen,</l>
					<l>Hogy kimentve légyen</l>
					<l>A megbántott atyjánál.</l>
				</lg>
				<lg>
					<l>Hasztalan! a szép hizelkedése</l>
					<l>Többet nyoma, mint atyja kérése,</l>
					<l>S az ifju a kelyhet kiüríti</l>
					<l>A vendégek egészségére:</l>
					<l>De a tűzital őt megszédíti,</l>
					<l>S oda dől az oltár szélére;</l>
					<l>Mátkáját kiáltja,</l>
					<l>És gyürűjét váltja</l>
					<l>A menyekző jelére.</l>
				</lg>
				<lg>
					<l>És azonnal az óra egyet üt,</l>
					<l>És mindjárt sötétség lesz mindenütt;</l>
					<l>A táncz zaja s dobzódás megszűnik,</l>
					<l>Az egész kápolna megrendül,</l>
					<l>A társaság egyszerre eltűnik,</l>
					<l>S csörögve egy csonthalomba dűl;</l>
					<l>Végtére békesség,</l>
					<l>Halotti csendesség</l>
					<l>Uralkodik egyedül.</l>
				</lg>
				<lg>
					<l>Ott az ifju szörnyü ijedtségben</l>
					<l>Maga lévén a nagy sötétségben;</l>
					<l>Búbánat szorulván keblébe,</l>
					<l>Lappangva keresi mátkáját,</l>
					<l>Végre lelke kínos kétségében</l>
					<l>Átkozza létének óráját,</l>
					<l>Élve eltemetve,</l>
					<l>Keresi reszketve,</l>
					<l>A kápolna ajtaját.</l>
				</lg>
				<lg>
					<l>S a csontpályán egy gödörbe lépe -</l>
					<l>S előtte áll kedvesének képe:</l>
					<l>“Te vagy, drága? oh mint kerestelek</l>
					<l>Itt a gonoszok lakásába’;</l>
					<l>Jőj, hogy többé el ne veszesselek,</l>
					<l>Csak gyorsan férjed hő karjába!</l>
					<l>Szép mátka! siessünk,</l>
					<l>Hogy innen mehessünk</l>
					<l>Fel atyádnak várába.”</l>
				</lg>
				<lg>
					<l>De a mátka hosszan sóhajtozva,</l>
					<l>És előtte csontvázzá változva</l>
					<l>Az ifjuhoz így szól fel sirjából:</l>
					<l>“Ifju! kit keresél, hamuvá vált,</l>
					<l>Szülői átkával a sírba szállt;</l>
					<l>Megfosztva a lelkek nyugalmától,</l>
					<l>Erőszakos halált szenvedett.</l>
					<l>Számkivetve a jóknak sorából</l>
					<l>Eldúlva tovább nem élhetett,</l>
					<l>S szilaj kétségébe’</l>
					<l>Tőrt ütvén mellébe</l>
					<l>Önnön gyilkosává lett.</l>
				</lg>
				<lg>
					<l>S te, ki hűtelenül feláldoztad,</l>
					<l>S indulatoddal vesztét okoztad,</l>
					<l>Itt mátkád menyekzős nyoszolyája,</l>
					<l>Minden kivánatja szivednek!</l>
					<l>Itt végződik létednek pályája:</l>
					<l>Szép ifju! vége életednek!</l>
					<l>Az ur, a hatalmas</l>
					<l>Legyen hát irgalmas</l>
					<l>Szegény bűnös lelkednek.”</l>
				</lg>
			</div>
		</body>
	</text>
</TEI>