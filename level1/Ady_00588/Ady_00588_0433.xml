<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0433" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SZERELEM EPOSZÁBÓL</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">702</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SZERELEM EPOSZÁBÓL</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SZERELEM EPOSZÁBÓL</head>
				<p>(Töredékes bevezetője egy soha meg nem irandó s meg nem írható hőskölteménynek)</p>
				<lg>
					<l>Szokásos hívással hadd hívjam Múzsámat,</l>
					<l>Szegény, bús testemet, mely vívott csatákat,</l>
					<l>Mely ma is annyi bajt és Sátán-dalt érlel</l>
					<l>A benne lakozó Múzsa kegyelmével.</l>
				</lg>
				<lg>
					<l>Múzsám: Szilágyságban határzott, vén testem,</l>
					<l>Ki miatt tömérdek bűnbe s dalba estem</l>
					<l>S kinek ereszkedett inakkal sincs másod,</l>
					<l>Dalold le utolsó, nagy dal-tartozásod.</l>
				</lg>
				<lg>
					<l>Sorsomnak, titkomnak hetedik lakatja</l>
					<l>Lehullhat: nem vagyok gyermekeknek atyja.</l>
					<l>Fiaim, lányaim paripák taposták</l>
					<l>S a nagy csatatéren vérfolyók elmosták.</l>
				</lg>
				<lg>
					<l>Dalolj nekem, Múzsám, ne a hét vezérről,</l>
					<l>Dalolj nekem, Múzsám, a nagy csatatérről,</l>
					<l>Hol, ahogy először ember nézett Napba,</l>
					<l>Embernek sorsáról jegyződött bús mappa.</l>
				</lg>
				<lg>
					<l>Melynél szörnyűbb téren Atilla se harcolt,</l>
					<l>Melyet női testen gyémánt-Végzet karcolt,</l>
					<l>Ninivék, Xerxesek, fajták, birodalmak</l>
					<l>Hol vígan sülyedvén víg halállal haltak.</l>
				</lg>
				<lg>
					<l>Nagy énekmondásnak tudom, mi az ára,</l>
					<l>Én is készültem a hunn trilógiára,</l>
					<l>De mikor Árpádék s talántán hunn atyjuk</l>
					<l>Mind csak addig voltak, míg megszakadt magvuk.</l>
				</lg>
				<lg>
					<l>Valami hős harcos én sohase voltam,</l>
					<l>De a nagy harctéren sokat kóboroltam,</l>
					<l>Sok-sok gyermekemet ölte meg a hőség,</l>
					<l>Meddő táborozás, meddő vakmerőség.</l>
				</lg>
				<lg>
					<l>Csókkal, csókfélével birom én és bírtam,</l>
					<l>Ám zsoldos nem valék, hamar untam, sírtam.</l>
					<l>S ha vannak multamban bármely semmiségek,</l>
					<l>Ezek a sírások, ezek voltak szépek.</l>
				</lg>
				<lg>
					<l>Nekem a szerelem nem volt víg ajándék,</l>
					<l>Lovagi birkózás, tréfás kopja-játék,</l>
					<l>De volt ravatalos, halálos-víg torna,</l>
					<l>Játék a halállal, titkos élet-forma.</l>
				</lg>
				<lg>
					<l>Akárhol s bárkiért vágyódásba estem,</l>
					<l>Vér áztatta nyomom Párisban vagy Pesten,</l>
					<l>Mindig önnön-vérem és soha a másé,</l>
					<l>Soha a levésé, mindig a mulásé.</l>
				</lg>
				<lg>
					<l>De voltam bárkinél tisztább és fehérebb,</l>
					<l>Voltam engedelmes gyermeke a vérnek,</l>
					<l>Becsületes hímként csaptam nő-zavarnak</l>
					<l>S becsületes voltam embernek, magyarnak.</l>
				</lg>
				<lg>
					<l>E félszeg országban, hol ezer év óta</l>
					<l>Hímnek is az derék csak, ki pátrióta,</l>
					<l>Fölzokogó, csukló tréfa-zokkal mondom:</l>
					<l>A nagy csatatéren erre is volt gondom.</l>
				</lg>
				<lg>
					<l>Gazdagok ringyóit én el nem szerettem,</l>
					<l>Koldusok mátkáit soha el nem vettem,</l>
					<l>Küzdöttem, csókoltam szomorú rogyásig,</l>
					<l>De csak ha biztatott az a némber másik.</l>
				</lg>
				<lg>
					<l>Nem voltam villámos, förgeteges csókja</l>
					<l>Senki szép asszonynak s durva hóditója.</l>
					<l>Diadal-sarcokat már csak akkor szedtem,</l>
					<l>Ha karomba-hullót, megadót szerettem.</l>
				</lg>
				<lg>
					<l>Áldott, kedves mégis az alkalom vétke,</l>
					<l>Mikor legelőször kényszeritett térdre</l>
					<l>Asszony-ember előtt kicsi, kölyök-korban</l>
					<l>És áldott a vigasz, mit leltem a borban.</l>
				</lg>
				<lg>
					<l>Szent bor: asszony ellen talált drága méreg,</l>
					<l>Már más mámorokkal, hajh, összecseréllek:</l>
					<l>Hírrel és mákonnyal, ezerféle jóval</l>
					<l>S ki tudja, tán holnap, egy Browning-golyóval.</l>
				</lg>
				<lg>
					<l>Addig is büszkélkedj, Múzsám, drága testem,</l>
					<l>Mint a Názárethi, latrok közt, kereszten.</l>
					<l>Pál apostol mondta s te híven megtartod:</l>
					<l>Hitedet megőrzéd s megharcoltad harcod.</l>
				</lg>
				<lg>
					<l>Mérges nyilak belém nemegyszer repültek,</l>
					<l>Sebeim tüzeltek, sebeim heggültek</l>
					<l>S ha újra kezdhetném friss komédiásként,</l>
					<l>Ma is igaz volnék, ma se tennék másként.</l>
				</lg>
				<lg>
					<l>Csak hazudni kéne, mennyi minden jönne</l>
					<l>Magyar eredménnyel, sikerrel özönbe.</l>
					<l>Már elhallgatni is milyen érdem volna,</l>
					<l>De vallani mindent: volt életem dolga.</l>
				</lg>
				<lg>
					<l>Tetsző, hazug-szűz dalt dalolni még tudnék,</l>
					<l>Erkölcsös hazugok kegyébe bejutnék,</l>
					<l>De akarok szólni, de akarom látni:</l>
					<l>Mer ma is hazudni álerkölcsöt bárki?</l>
				</lg>
				<lg>
					<l>Akarom, hogy végre valaki meg merje</l>
					<l>Mondani: nem a szív a csók fejedelme</l>
					<l>S nem a csók a tető s nem a csók a minden,</l>
					<l>Mint kötelezteténk hazudni azt rímben.</l>
				</lg>
				<lg>
					<l>Itt állok s Lutherként mondom: engem Isten</l>
					<l>Úgy tartson fiának s bajban úgy segítsen,</l>
					<l>Hogy minden titoknak ez a megoldása</l>
					<l>S hogy igaz lelkemnek ez a vallomása.</l>
				</lg>
				<lg>
					<l>Hajh, igen, emlékszem: mindig az a fűző,</l>
					<l>Omló, habos szoknya, vérünket fölűző,</l>
					<l>Parfümös kis nadrág, finom batiszt-játék,</l>
					<l>De mindig az a cél, mindig az a szándék.</l>
				</lg>
				<lg>
					<l>Mindig az a játék s mindig véres torna</l>
					<l>S mindig mintha kiki egy-egy Isten volna.</l>
					<l>Ezt a nagy szándékot nagy okok okolják</l>
					<l>S még a tagadók is mindig szándékolják.</l>
				</lg>
				<lg>
					<l>Kik által s miképpen lettem, aki lettem?</l>
					<l>Nem tudom, de tudom, hogy kellett szeretnem</l>
					<l>S a nagy csatatéren, lehettem bár olcsó,</l>
					<l>Nem voltam sem barbár, sem furcsa utolsó.</l>
				</lg>
				<lg>
					<l>S tudtam nagyszerűen; költősen szeretni,</l>
					<l>Valaki számára egyetlenegy lenni,</l>
					<l>Úgy-úgy elborulni részeg szerelemben,</l>
					<l>Hogy bolond álmokban sem lehetne szebben.</l>
				</lg>
				<lg>
					<l>De a harctér: Harctér és az élet: Élet</l>
					<l>S az asszony-test néha sokkal-sokkal mélyebb,</l>
					<l>Mélyebb az Életnél, mélyebb a Halálnál</l>
					<l>Mélyebb az álmodnál, mellyel vágyva hálnál.</l>
				</lg>
				<lg>
					<l>Nem tudom, hogy mikor jön életem vége,</l>
					<l>Mikor derül ki majd minden semmisége,</l>
					<l>De nyugodtan halok: én nem csupán voltam</l>
					<l>S érdemes harctéren esek el majd holtan.</l>
				</lg>
			</div>
		</body>
	</text>
</TEI>