<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_1123" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VÉN DIÁK ÜDVÖZLETE</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">379</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VÉN DIÁK ÜDVÖZLETE</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VÉN DIÁK ÜDVÖZLETE</head>
				<lg>
					<l>Zilahra menjen ez a félig-síró,</l>
					<l>Félig-vidor ének.</l>
					<l>Vén, kóbor diák küldi könnyek között</l>
					<l>Az ősi Schola fő-magisterének.</l>
				</lg>
				<lg>
					<l>Az ősi Schola már meg is ifjodott</l>
					<l>Gyönyörűn azóta.</l>
					<l>Csak minket csókolt öregre az idő,</l>
					<l>Távolság, küzdés, eszme, bor és nóta.</l>
				</lg>
				<lg>
					<l>Páris rikolt rám, míg e verset szövöm,</l>
					<l>Én, régi diákod.</l>
					<l>Én jó mesterem, jó görög tanítóm,</l>
					<l>Ma is átok még az ős görög átok.</l>
				</lg>
				<lg>
					<l>Homérosz s felhős görög tragédiák</l>
					<l>Vágnak a szívembe.</l>
					<l>Te beszélsz és mi, nebulók, hallgatunk,</l>
					<l>Istenem, istenek, mintha csak ma lenne.</l>
				</lg>
				<lg>
					<l>Pedig Homérosz kék ege beborult.</l>
					<l>Istenek és hősök</l>
					<l>Hullnak azóta szivemből szüntelen,</l>
					<l>Hogy az élettel küzdök, kergetőzök.</l>
				</lg>
				<lg>
					<l>Anér, és andrósz a genitivusa,</l>
					<l>Én jó, bölcs tanárom?</l>
					<l>Beh elfeledtem görögül s férfiúl,</l>
					<l>Már csak a sorsot, a végzetet várom.</l>
				</lg>
				<lg>
					<l>Arcomon ma is áldott tekintetét</l>
					<l>Szemeidnek érzem.</l>
					<l>Mennyit biztattál és az élet-öröm</l>
					<l>Nem jön el hozzám, nem jön mégsem, mégsem.</l>
				</lg>
				<lg>
					<l>Hogy szép az élet, te mondtad szüntelen</l>
					<l>S hogy higgyük: akartad.</l>
					<l>S míg játszadoztak rajta bús mosolyok,</l>
					<l>Erőt és hitet prédikált az ajkad.</l>
				</lg>
				<lg>
					<l>Te bérmáltál meg, kis, vidéki lapod,</l>
					<l>Hogy poéta lettem.</l>
					<l>Múltak az évek s én, verselő diák,</l>
					<l>Öreg mesterem, hozzád-öregedtem.</l>
				</lg>
				<lg>
					<l>Te állsz előttem, ha már-már nem bírom,</l>
					<l>Mint az élet tússza,</l>
					<l>Szép bölcs fejeddel, mely hogyha akarod,</l>
					<l>Vagy nem akarod, meg lesz koszorúzva.</l>
				</lg>
				<lg>
					<l>Úgy ér az ünnep: állasz lombtalanul.</l>
					<l>Volt egy rózsa-ágad:</l>
					<l>Letépte a sors, a cudar és görög.</l>
					<l>Ugye hinni kell a mithosz-világnak?</l>
				</lg>
				<lg>
					<l>És úgy állok én, mint te: lombtalanul</l>
					<l>S még emlékem sincsen.</l>
					<l>Másokért élünk, mi mindig csak adunk:</l>
					<l>Így rendelte el ezt a Végzet-Isten.</l>
				</lg>
				<lg>
					<l>Nem baj: zöldelnek a zilahi hegyek,</l>
					<l>Vidám pince-katlan</l>
					<l>Egy csöpp örömet, egy kicsi feledést</l>
					<l>Ad annak, kihez a sors irgalmatlan.</l>
				</lg>
				<lg>
					<l>És mégis-mégis koszorús fejedet,</l>
					<l>Ím, most sokan áldják.</l>
					<l>És mégis-mégis, ha nem is örömest,</l>
					<l>Szép megkísértni az élet talányát.</l>
				</lg>
				<lg>
					<l>És mégis-mégis, magam is itt vagyok</l>
					<l>Ünnep-kocsit tolni</l>
					<l>S én jó mesterem, szeretném a kezed</l>
					<l>Áldva-átkozva, sírva megcsókolni.</l>
				</lg>
			</div>
		</body>
	</text>
</TEI>
