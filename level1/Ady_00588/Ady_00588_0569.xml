<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0569" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MIKOR MARGITA VISSZAJÖTT</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">619</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MIKOR MARGITA VISSZAJÖTT</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MIKOR MARGITA VISSZAJÖTT</head>
				<lg>
					<l>(Teljesedőben vannak a napok,</l>
					<l>Bár földi dolgok rosszul teljesednek:</l>
					<l>Mell a pisztolynak, csalásnak a hit,</l>
					<l>Vénnek balga vágy, üszkülés a sebnek,</l>
					<l>Csapás a hősnek, gyávának siker,</l>
					<l>De többnyire halvány megalkuvások:</l>
					<l>Bölcsülő sorom megdöbbenve várom,</l>
					<l>Hátha innen talál meg a Halálon?)</l>
				</lg>
				<lg>
					<l>(Boldogok, akik ma húszévesek</l>
					<l>Vagy kik öregek s már mit se akarnak,</l>
					<l>Kik az életen állanak kivül,</l>
					<l>Előtte még vagy fölötte a bajnak.</l>
					<l>Boldogok az elfáradt Krisztusok,</l>
					<l>Fáradtan jöttek s mindent lemosolygók,</l>
					<l>Kik szemlélődnek, néznek és csak néznek</l>
					<l>S nem bírja őket tevésre az Élet.)</l>
				</lg>
				<lg>
					<l>Hajszás sereg volt a mi seregünk,</l>
					<l>Idegeink gyeplőit lazán tartva</l>
					<l>Homlok-bakunkon ifju Fátum ült,</l>
					<l>Előttünk és utánunk kalamajka.</l>
					<l>Szegény, elprédált kincsü életünk</l>
					<l>Üres termiben kong csak néhány emlék</l>
					<l>S árnyak között szépitő, szines bánat</l>
					<l>Ölelgeti hó-árnyát Margitának.</l>
				</lg>
				<lg>
					<l>Úgy jött ő vissza fehér-havason,</l>
					<l>Friss ajkait fázósan melengetve,</l>
					<l>Jég-muzsikás kacajjal kacagott</l>
					<l>S sziveinket fölverte csengő kedve</l>
					<l>S mivelhogy nő volt és írástudó,</l>
					<l>Elővette a kézre-játszó sablont:</l>
					<l>Az ura regényt írt róla s ő szebben</l>
					<l>Bosszulóbb regényt írt az ura ellen.</l>
				</lg>
				<lg>
					<l>Tehát még mindig dühödt szerelem</l>
					<l>Bántotta e két, egymást bántó népet</l>
					<l>S minket kinzott; hogy ők szerelmesek,</l>
					<l>Mert szeretők az ilyen ellenségek.</l>
					<l>Hogy ágy és asztal nem volt már közös</l>
					<l>S hogy rágalmazták távolságból egymást,</l>
					<l>Mi nem örültünk, mert mi összekössön,</l>
					<l>Nincs gyűlöletnél erősebb a földön.</l>
				</lg>
				<lg>
					<l>Egy házassággal rontott szerelem,</l>
					<l>Sőt sok szerelem és sok házassággal:</l>
					<l>Ez Magyarország fonnyadt élete,</l>
					<l>Szerelem, melyből soha ki nem lábal,</l>
					<l>Magát-átadó, dacos-gyönge mód</l>
					<l>S hisztériás, nagy elhelyezetlenség:</l>
					<l>Akármennyit is gondolkozom rajta:</l>
					<l>Asszony-karakter ez a magyar fajta.</l>
				</lg>
				<lg>
					<l>»Talán tőle kivántam gyermeket,</l>
					<l>Vagy nem tudom mért, hozzávitt a Démon</l>
					<l>- Ottokárhoz így beszélt Margita -,</l>
					<l>Neki adtam vágy-gyémánt diadémom.</l>
					<l>S meghalok bele, ma úgy gyűlölöm</l>
					<l>S kerüljön Ön, mert méltatlan Sors éri:</l>
					<l>Száz férfival is talán elkötődöm,</l>
					<l>De csak azért, hogy ez valakit öljön.«</l>
				</lg>
				<lg>
					<l>(Nekem mindig kell egy jó Valaki,</l>
					<l>Kit emeljek magam fölött a trónra:</l>
					<l>Jászi Oszkár már évek hosszatán</l>
					<l>Külömb, mintsem kezem saruját oldja.</l>
					<l>Hitvallásom és hős őrületem</l>
					<l>Az ő diktáló, tiszta lelkétől függ.</l>
					<l>Ez is asszonyosság, de szívvel állom:</l>
					<l>A jásziság én akart ideálom.)</l>
				</lg>
				<lg>
					<l>(Túlbecsültem mindig egy csöppet én</l>
					<l>Oly élet súlyát, amely alkudatlan</l>
					<l>S nem kapcsolódik szépen be bele</l>
					<l>Tán egy Tiszába, aki még futatlan</l>
					<l>Hősködéssel is bocsájt lovakat</l>
					<l>A váradi züllött és sáros pályán.)</l>
					<l>Íme, az én életem bolond csődje,</l>
					<l>Bár Margita él és ágál előtte.</l>
				</lg>
				<lg>
					<l>»Vegyétek és egyétek« - mondta volt</l>
					<l>Az Úr-Jézus, ki rossz vala zsidónak</l>
					<l>És Ottokár a szent Úrvacsorát,</l>
					<l>Pápistán bár, de vette enni-jónak.</l>
					<l>Frissült szerelmét úgy dobta oda,</l>
					<l>Mintha düh-bosszún volna már régen túl</l>
					<l>S bánatokkal állt modellt a világnak</l>
					<l>S bánatokkal udvarolt Margitának.</l>
				</lg>
				<lg>
					<l>Hogy udvarlásra mégis sietett,</l>
					<l>Ebből semmi rosszat vonni ne tessék:</l>
					<l>Ilyen a magyar fölfogadkozás</l>
					<l>S ilyen az esküs, hunn becsületesség.</l>
					<l>Margita ilyen s Ottokárja is,</l>
					<l>Szeszélyes és bolondos földi párák,</l>
					<l>Kik nem tudják soha, hogy mit akarnak:</l>
					<l>(Singer és Wolfner: »Magyart a magyarnak.«)</l>
				</lg>
				<lg>
					<l>Jöttek az idők s teltek az idők</l>
					<l>S ez a kis ország egyre betegebb lett,</l>
					<l>De Ottokár, Margita s az ura</l>
					<l>Egyre-egyre külön szerelmesebbek</l>
					<l>S hogy Margita válással szabadabb</l>
					<l>S hogy ez ország csökönnyel szabadabb lett,</l>
					<l>Nem volt ez más, mint az az örök látszat,</l>
					<l>Hogy nem-vakok hunyt szemekkel nem látnak.</l>
				</lg>
				<lg>
					<l>Az Isten áldja a nagy zűrzavart,</l>
					<l>Mely künt és a lelkeinkben is tombol:</l>
					<l>Nagy szerelem és vad politika</l>
					<l>Veszejtve is nagy építésre rombol</l>
					<l>S az a szerelem, melyet Ottokár</l>
					<l>Annyi kínnal s megalázva is ápolt,</l>
					<l>Olyan szép volt, indulatos és dőre,</l>
					<l>Mint Hunnia felénk ríja: előre.</l>
				</lg>
				<lg>
					<l>Előre hát: Margita visszajött</l>
					<l>S vele együtt minden magyar betegség,</l>
					<l>Tessék harcolni annak, aki tud</l>
					<l>S aki nem tud, annak nevetni tessék.</l>
					<l>A nevetés tán az egyedüli,</l>
					<l>Mely fölment komoly, bolond merésektől.</l>
					<l>Nagy rémeiket a napok most ontják:</l>
					<l>Nevetni tessék vagy dobni a bombát.</l>
				</lg>
			</div>
		</body>
	</text>
</TEI>