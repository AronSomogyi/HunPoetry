<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0778" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HALOTTAK ÉLÉN</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">156</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HALOTTAK ÉLÉN</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HALOTTAK ÉLÉN</head>
				<lg>
					<l>Most a Mezőn mindenki veszt</l>
					<l>S vér-felhők futnak szabadon</l>
					<l>S hű csapatomat most leltem meg,</l>
					<l>Most leltem meg a csapatom,</l>
					<l>Az Életből kikényszerültet.</l>
				</lg>
				<lg>
					<l>Életes, drága jó fiúk,</l>
					<l>Óh, halottakként ébredők,</l>
					<l>Be szeretőn rántom ki kardom</l>
					<l>Árnyas, szent rangotok előtt</l>
					<l>S benneteket meg most talállak.</l>
				</lg>
				<lg>
					<l>Nem voltak hősibb társaim</l>
					<l>Soha, mint a mostaniak,</l>
					<l>Fejükön az éjféli holdfény</l>
					<l>Eget-verő, fényes sisak,</l>
					<l>S fejüket friss sírból hozták föl.</l>
				</lg>
				<lg>
					<l>Be sokáig várakozék</l>
					<l>Én, árvult, társtalan Kain</l>
					<l>S ím, hirtelen érkeztek hozzám</l>
					<l>A társaim, a társaim,</l>
					<l>Levitézlettjei a kedvnek.</l>
				</lg>
				<lg>
					<l>Mit néztek, hajh, ők valaha,</l>
					<l>Mint járták velem a Mezőt,</l>
					<l>Szegény hozzám-testvérisültek,</l>
					<l>Jámbor élet-levetkezők</l>
					<l>S ím, meredt szemmel mosolyognak.</l>
				</lg>
				<lg>
					<l>Mert mind az Életé valánk</l>
					<l>S ha lelkünk meg-megütközött:</l>
					<l>Csak az Élet áradt túl bennünk</l>
					<l>S ugye, most a sírok fölött</l>
					<l>Szeretjük egymás tarka célját?</l>
				</lg>
				<lg>
					<l>Be szép, kisértetes világ,</l>
					<l>Be jó nekem, be szép nekem:</l>
					<l>Most az igazi halaványak</l>
					<l>Táborában vezérkedem,</l>
					<l>Hogy az Életre mosolyogjunk.</l>
				</lg>
			</div>
		</body>
	</text>
</TEI>