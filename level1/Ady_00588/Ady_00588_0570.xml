<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0570" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A MARGITA FIA</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">656</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A MARGITA FIA</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A MARGITA FIA</head>
				<lg>
					<l>(Hogy bántva-tartva lanyhán haladok,</l>
					<l>Leszerszámolt paripám, Vakmerőség,</l>
					<l>Szaladjon el most nyergeletlenül</l>
					<l>S hordja össze az ének minden hősét,</l>
					<l>Könnyűek ők, mert gondolatosak</l>
					<l>S jó helyük is volt mindig e sorok közt</l>
					<l>S szidván erkölcsét mi is e Századnak:</l>
					<l>Lázadni is csak énbennem lázadnak.)</l>
				</lg>
				<lg>
					<l>(Ha jól tudom, a maga Századát</l>
					<l>Jó és rossz vátesz örökösen szidta</l>
					<l>S mert zsémbelődni, káromkodni tud:</l>
					<l>Már eo ipso költő minden szittya.</l>
					<l>Koboz mikor ír heti krónikát,</l>
					<l>Aranybullás magyar-kor jut eszembe:</l>
					<l>Nyög az úr-had, meg már a pór is lázad:</l>
					<l>Mentsd meg, király, révünkön, a hazánkat.)</l>
				</lg>
				<lg>
					<l>(De Kozma Andor több, jobb valaki,</l>
					<l>Mintsem érje értetlen félreértés:</l>
					<l>Úri, ősi, poétás dolog ez,</l>
					<l>Bár önző, mint őszi szerelemféltés.</l>
					<l>A Deákné vásznánál hószerűbb</l>
					<l>Magam se vagyok, de én is az alkut,</l>
					<l>Két kézzel adnák, még akkor se kérem:</l>
					<l>Erő a lelkünk és nem ál-szemérem.)</l>
				</lg>
				<lg>
					<l>Gügyögtetni egy asszony gyermekét,</l>
					<l>Ki szakadt boldog ágyékából másnak</l>
					<l>S kinek lyány-anyját úgy vágytuk vala</l>
					<l>Nyitásán az Életnek és a hársnak:</l>
					<l>Nincs ennél csodább, forróbb valami,</l>
					<l>Krisztusi tett, habár Ottokár tette:</l>
					<l>Mária, József, Krisztus és ól-rácsok:</l>
					<l>Názáret sarját áldom, a jó ácsot.</l>
				</lg>
				<lg>
					<l>Művészet: hogy forrón megölelünk</l>
					<l>Sorsainktól távol-eltévelygőket,</l>
					<l>Ál-rokonokat, idegeneket,</l>
					<l>Rég elhagyott vagy sohse talált nőket,</l>
					<l>Gyermekeket, kik nem a mieink</l>
					<l>S agg-népet, kit nem csünget a családfánk:</l>
					<l>A Margita gyermekét szentté tette,</l>
					<l>Hogy Ottokár, távol-apja, szerette.</l>
				</lg>
				<lg>
					<l>De a gyerek, istenem, egy gyerek,</l>
					<l>Olyan szépség, mint amilyen utálat,</l>
					<l>Elégtétel egy asszonynak talán,</l>
					<l>De férfinak, még ha apa is, bánat:</l>
					<l>Életünk ellen jött tolakodó,</l>
					<l>Bimbó-voltával korhadt bokrot sértő,</l>
					<l>Ki magába van jól szerelmesedve,</l>
					<l>Gyermekben annak nem telhet a kedve.</l>
				</lg>
				<lg>
					<l>Ám Ottokár a Margita fiát</l>
					<l>Anyja helyett s maga helyett imádta,</l>
					<l>Mindazt, amitől bután elmaradt,</l>
					<l>Most megint búsan, újból elkivánva.</l>
					<l>Van ebben egy kis széchenyiskedés,</l>
					<l>Hisz a nagy magyar tele volt hibákkal</l>
					<l>S minden hibáknak egy vala a tője:</l>
					<l>Szimbólumoknak volt a szeretője.</l>
				</lg>
				<lg>
					<l>Az öreg Lánchíd egyik szimbolum</l>
					<l>S hallom, hogy most majd szépen tesznek róla:</l>
					<l>Nemsokára már semmi sem marad</l>
					<l>Ez országban, mely külön álmunk ójja:</l>
					<l>Germánnál, szlávnál ősibb álmokat</l>
					<l>S a latinoknál furcsább furcsaságot.</l>
					<l>Nem érek rá bús fajtámat szeretni</l>
					<l>S fáj, hogy aki védi, csaló vagy senki.</l>
				</lg>
				<lg>
					<l>De az bizonyos, hogy élni akar,</l>
					<l>Mint zsidó hősnőm jelképezi szépen,</l>
					<l>Keresztül Rákosin és Szemerén,</l>
					<l>Keresztül sok rendetlen és igétlen</l>
					<l>Gyávaságon, zavaron, helyzeten</l>
					<l>S kissé túlzottan-honos zsidóinkon.</l>
					<l>Ki nem beszédes, György úr, egyszer mondta:</l>
					<l>Mi vagyunk Európa legbölcsebb bolondja.</l>
				</lg>
				<lg>
					<l>Tehát biztos, hogy élni akarunk</l>
					<l>S Úristenem, olyan nehéz elhúnyni:</l>
					<l>Margita egyszer fölkapta fejét:</l>
					<l>»Nem akarok az Élettől elbújni</l>
					<l>S már úgy érzem, hogy szabad is vagyok</l>
					<l>S talán holnap fűttetem fehér jachtom,</l>
					<l>Kissé unom kipletykáltan szenvedni:</l>
					<l>Hát élni kell és menni, menni, menni.«</l>
				</lg>
				<lg>
					<l>És játszott a gyerekkel Ottokár</l>
					<l>Mint ahogy páran a Sorsunkkal játszunk</l>
					<l>S mink, a szemlélődő távoliak,</l>
					<l>Véres, váratlan csillagokat láttunk</l>
					<l>S láttuk, bódul a legszebb ember is</l>
					<l>Ezen a Bécses, papos, úri tájon,</l>
					<l>Hogy nincs, ami lelkünket összekösse</l>
					<l>S akik volnánk is, sohse tartunk össze.</l>
				</lg>
				<lg>
					<l>Elmegy Margita s Ottokár vele -</l>
					<l>S zsebrák had helyett jön-e uralomra</l>
					<l>Úribb, jobb sereg és értelmesebb</l>
					<l>S nem csupán a tisztességében lomha?</l>
					<l>Majd elmondom; ha tizenöt napot</l>
					<l>Bír én szegény, agyon-próbált türelmem:</l>
					<l>Annyit előre vallok, ilyen rosszul</l>
					<l>Csak Isten bánhat velünk, aki bosszul.</l>
				</lg>
				<lg>
					<l>Megcsókoltatnám beteg szívemet,</l>
					<l>Valakivel, ki érdemes e csókra,</l>
					<l>Kinek van elég hozzám-tapadott</l>
					<l>Érezni- és elcsókolni-valója.</l>
					<l>De ez a vers tán három folytatás</l>
					<l>És azután elnémul szépen, enyhén,</l>
					<l>Százszor ennyi készült iródni benne,</l>
					<l>Ha itt, Pesten, ez olyan könnyen menne.</l>
				</lg>
				<lg>
					<l>Tipegj végig százszor a szívemen</l>
					<l>Rég elejtett asszonya Ottokárnak:</l>
					<l>Veszélytelen s már elég zavaros</l>
					<l>Lelke e bizarr, kis históriának.</l>
					<l>Robbantani vágytam Hungáriát</l>
					<l>S Margitám, pardon, Reád emlékeztem:</l>
					<l>Politikát akartam jellel szőve</l>
					<l>S nem Te hibád: szükségem volt egy Nőre.</l>
				</lg>
				<lg>
					<l>Most nem tudom, hogy vajon Ottokár</l>
					<l>Igéretek nyomán szaladt Utánad?</l>
					<l>Csókolom a növekedő fiad,</l>
					<l>Tán hazudok, de ezerszer bocsánat.</l>
					<l>Mert hazudni legkönnyebb magyarul</l>
					<l>S mert úgyis csak dühből tudok hazudni,</l>
					<l>Magyar sors, csók - ki tudja, ami ránk vár?</l>
					<l>Ránk mered egy szfinksz: a jövendő császár.</l>
				</lg>
			</div>
		</body>
	</text>
</TEI>