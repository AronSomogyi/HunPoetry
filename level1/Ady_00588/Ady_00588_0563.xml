<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0563" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MARGITA ÉLNI AKAR</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">671</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MARGITA ÉLNI AKAR</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MARGITA ÉLNI AKAR</head>
				<lg>
					<l>Az új, magyar Sionnak énekét</l>
					<l>Kezdem, kit egykor Néked megajánltam,</l>
					<l>Hűvös nővérem, lyányos Margita,</l>
					<l>Régen és majdnem szerelemre-váltan,</l>
					<l>Mikor epedtem nagy-hitetlenül,</l>
					<l>Unott asszonyhoz vakul láncozottan,</l>
					<l>Furcsa arcom hogy finom nőknek tessék</l>
					<l>S gyötört az Élet, e drága betegség.</l>
				</lg>
				<lg>
					<l>Fehér éjek szent valamelyikén</l>
					<l>Csók-vágyban fáradt ajkam megvonaglott</l>
					<l>S mert tán féltetted az ajkaidat,</l>
					<l>Kiadtad a szórakozott parancsot</l>
					<l>Hosszú énekre (mondjuk, hogy regény),</l>
					<l>Milyent (Te mondtad) senki más nem írhat</l>
					<l>S én megigértem: lelkem lehiggadván</l>
					<l>Megírom sohsem-jöhet péntek napján.</l>
				</lg>
				<lg>
					<l>Be soká vártam a jó higgadást</l>
					<l>(És akkor a Halált gondoltam ennek)</l>
					<l>De, íme, szinte harmincöt, vad év</l>
					<l>Szántásain vidám éhek teremnek,</l>
					<l>Sorsomat jobban érzem valahogy,</l>
					<l>Mint küldöttnek hitt, szép, lírás időkben:</l>
					<l>Ma sem hajlok még bölcses duzzogásra</l>
					<l>S áldott valómnak ez ős buzogása.</l>
				</lg>
				<lg>
					<l>Higgadjon, ki nem Sorstól küldetett,</l>
					<l>Jöttét, korát ki nem rántja előre,</l>
					<l>Mi két olyan mai ember valánk,</l>
					<l>Életük kiknek száz másokért pőre.</l>
					<l>Égnek képedt az új, magyar Sion,</l>
					<l>Mikor törvényit szemeinkbe rázta</l>
					<l>S mi indultunk le ál népünkhöz mélán,</l>
					<l>Kezet sem fogva a Hegy szakadékán.</l>
				</lg>
				<lg>
					<l>A magyar Sion (beszéltük, mi az):</l>
					<l>Soha ilyen szép nem volt a magyarság.</l>
					<l>Ennyi Isten nem ült még egy Siont,</l>
					<l>Ennyi törvény nem volt, hogy meg ne tartsák.</l>
					<l>Ennyi zavar, vágy, indulat, zsidó</l>
					<l>Nem tombolt soha semmiféle népben</l>
					<l>S tán megkimélem hitességtől énünk:</l>
					<l>Meg kell íródjék ez a mi regényünk.</l>
				</lg>
				<lg>
					<l>A zsidó-bolyt pedig megbolygatom,</l>
					<l>De csak kettőnk kedvéért egyelőre,</l>
					<l>Nem vagyok gróf, pap, léha vagy zsidó,</l>
					<l>Ügyes vagy seftes: hát nem félek tőle.</l>
					<l>Lásd fölemelten az én szivemet,</l>
					<l>Kiről már régen úgy megfeledkeztél</l>
					<l>S emlékezz, hogy a mi regényünk átka</l>
					<l>Épp a Sionnak mai furcsasága.</l>
				</lg>
				<lg>
					<l>S a mi regényünk bomlott nem-regény,</l>
					<l>Majdnem semmi, tehát el kell takarni,</l>
					<l>Nem volt benne lakos teljesülés,</l>
					<l>Kunyhó, kastély, ágyas lugas, se garni:</l>
					<l>Nagyon magyar és nagyon együgyű</l>
					<l>Találkozás e terhes Hunniában:</l>
					<l>Találkoztunk, mi száz korszakkal ér fel,</l>
					<l>Fölvadult szittya s frányás, zsidó némber.</l>
				</lg>
				<lg>
					<l>Bűnös, dús, büszke, harcos életem,</l>
					<l>Melynek évei kissé kitolódtak,</l>
					<l>Most, ormosodó évek ormain</l>
					<l>Tűnik csak igazán élnivalónak</l>
					<l>S esték, akiknek láza befogott</l>
					<l>Két, nyugtalan, zászlós és mohó lelket,</l>
					<l>Teljes bővében s ismertén a nőknek</l>
					<l>Látszanak végül istenin dicsőknek.</l>
				</lg>
				<lg>
					<l>És így szép az, hogy nem találkozunk</l>
					<l>S nem tudjuk egymást öt vagy hat év óta,</l>
					<l>Nem volt testünkön pesti figyelés</l>
					<l>S szüretre érett e gerezdes nóta.</l>
					<l>S még jobb volna, ha nem emlékezel</l>
					<l>Én rútitó és meghurcolt nevemre.</l>
					<l>Grieget játszottad s verseimet mondtad</l>
					<l>Hozzá az okosoknak s bolondoknak.</l>
				</lg>
				<lg>
					<l>Hallottam, hogy furcsultak napjaid,</l>
					<l>Kiknek mámorát hűn senki sem issza,</l>
					<l>Tudom, hogy útjaid zeg-zugosak</l>
					<l>S csak hiuságból nézel néha vissza</l>
					<l>S nem tudom, hogy még gondolsz-e reám,</l>
					<l>(Már lemondtam a kényeztetésekről)</l>
					<l>S a Nő (magunk közt) úgyis annyit ér fel,</l>
					<l>Amennyit hozzá férfi-hajlam képzel.</l>
				</lg>
				<lg>
					<l>Valószinű, hogy írónő leszel</l>
					<l>E torzitottan szép, magyar regényben</l>
					<l>S minden másképpen kicserélve jön,</l>
					<l>Amit éltünk, éltetek és én éltem</l>
					<l>S én nem tudom, hogy micsoda leszek:</l>
					<l>Késett megvetőd vagy rajongó párod.</l>
					<l>Egy bizonyos, hogy nem leszek az útban</l>
					<l>S hogy ki vagyok, azt úgyis sohse tudtam.</l>
				</lg>
				<lg>
					<l>És nem is fontos, sőt hűbeleség</l>
					<l>Mi regényünknek sora, módja, rendje:</l>
					<l>Valakinek későn visszaköszön</l>
					<l>A rövidlátó, szegény Ady Endre</l>
					<l>S valakiért, ím, ezt a gőg-lirát</l>
					<l>Sekély mesével önmagát titkolva</l>
					<l>Csak úgy és akkor, ingyen fölcseréli,</l>
					<l>Mikor életét nem írja, ha éli.</l>
				</lg>
				<lg>
					<l>Keresgéltél-e sokat, Margita?</l>
					<l>Én nagyon és dühösen úgy akartam,</l>
					<l>Hogy feküdjek végre megenyhitő,</l>
					<l>Szívó, fehér, bús, szép, de puha karban.</l>
					<l>Az enyémnek kék és nagy a szeme,</l>
					<l>Tizenhatot futtattam el miatta.</l>
					<l>Te vagy a hozzám-hangolt zsidó vétség</l>
					<l>S érted úgy szólok, bárgyuk is megértsék.</l>
				</lg>
				<lg>
					<l>Tehát elküldöm e versezetet</l>
					<l>Neked, akit csak egy éjen kivántam</l>
					<l>S aki mégis tartós és nagyszerű,</l>
					<l>Mindig úton, kinézten és kihánytan</l>
					<l>S ha jó lesz, akkor neked köszönöm</l>
					<l>S fordítottan te kapsz majd szemrehányást,</l>
					<l>Mert hogy tartom magam egy csöppet nőnek,</l>
					<l>Maradjak meg ily igazságtevőnek.</l>
				</lg>
				<lg>
					<l>Szép lesz ez a mi nem-történetünk,</l>
					<l>Minden bogaként a magyar Sionnak,</l>
					<l>Hol annyi már a józan, praktikus:</l>
					<l>Hatványoznak, gyököznek, ám kivonnak.</l>
					<l>Jöjjön hát gyorsan mi két életünk,</l>
					<l>Mely nem tudott soha eggyé fonódni.</l>
					<l>Cimbalom-tus és most figyelni tessék:</l>
					<l>Következik a következetesség.</l>
				</lg>
			</div>
		</body>
	</text>
</TEI>