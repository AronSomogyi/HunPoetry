<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Ady_00588_0564" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MARGITA PÁRISBA JÖTT</title>
				<author>
					<persName>
						<surname>Ady</surname>
						<forename>Endre</forename>
					</persName>
					<date from="1877" to="1919">1877-1919</date>
					<idno type="VIAF">56604836</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">727</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MARGITA PÁRISBA JÖTT</title>
					<author>
						<persName>
							<surname>Ady</surname>
							<forename>Endre</forename>
						</persName>
						<idno type="VIAF">56604836</idno>
					</author>
					<relatedItem type="copyText">
						<bibl>
							<title>Ady Endre összes költeményei</title>
							<date when="1997-11-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00588"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szarka</surname>
									<forename>Gyula</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Medgyesy</surname>
									<forename>Bence</forename>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MARGITA PÁRISBA JÖTT</head>
				<lg>
					<l>A Herkules-bölcsők ideje volt</l>
					<l>S még a Sors sem aggoskodott miattunk</l>
					<l>S mi, azóta már fölnőtt valakik,</l>
					<l>Unalmunkban kigyókat fojtogattunk</l>
					<l>S nem volt jelszónk a forradalom,</l>
					<l>Csak tudtuk, hogy hős Jövőkkel jegyződtünk.</l>
					<l>Kit itt, kit ott érlelt a Sors, a lomha,</l>
					<l>Nagy, illetlen, magyar forradalomra.</l>
				</lg>
				<lg>
					<l>És Páris volt hazánk helyett hazánk,</l>
					<l>Magyar-becsmérlés fájdalmatos kéjünk.</l>
					<l>Kerültük a dunai Ázsiát,</l>
					<l>Hogy dühvel, mindig, csak róla beszéljünk.</l>
					<l>Arany János volt végső lobbanás,</l>
					<l>Süket és sötét volt a magyar lélek,</l>
					<l>Majd harminc évet rossz álomban szunnyadt,</l>
					<l>Míg csalt, ágált, élt a politikushad.</l>
				</lg>
				<lg>
					<l>Köd a boulevardon s köd a sziveken,</l>
					<l>Mély bánatok, kiket az Ősz kovácsolt,</l>
					<l>Csilinges, kis, honi históriák,</l>
					<l>Mögöttük a vén Hunnia, a rácsolt,</l>
					<l>Otthon minden félszeg, vigasztalan,</l>
					<l>Itt rámolunk egy bolond-szebb Jövőre,</l>
					<l>Bízót nem kapva s másokért is bízván.</l>
					<l>Akkor jött volt először Tisza István.</l>
				</lg>
				<lg>
					<l>Otthon a csöndes, piszkos erjedés</l>
					<l>Utálatos halál-ideje tartott,</l>
					<l>Mikor Párisban kék, magyar acél</l>
					<l>Masszájából formálódtak a kardok.</l>
					<l>Kardok, később majd hazaérkezők</l>
					<l>Lelkünkért s pro pátria, libertáte.</l>
					<l>Együtt forrtunk ott, ki must, ki félig bor:</l>
					<l>György úr, jogász, én s Ottokár, a piktor.</l>
				</lg>
				<lg>
					<l>Páris akkor még nem volt csámborult,</l>
					<l>Hunn gyülevész-had sűrü menedéke</l>
					<l>S otthon se tudta több, mint száz magyar,</l>
					<l>Hogy tőlük fél a petyhüdt, úri béke.</l>
					<l>Kis, űzött, éhes, vad csapat valánk,</l>
					<l>Kiket a Sors méltán messze-zuhantott,</l>
					<l>De már honnról piroslottak a rózsák</l>
					<l>S egy-kettőnkre az örökkévalóság.</l>
				</lg>
				<lg>
					<l>Akkor nagyon Tisza-Kálmán-szagú</l>
					<l>Volt még mindig e Bécs-vorstadti élet:</l>
					<l>Zsidó báróság, türelmi adó,</l>
					<l>Dzsentri, mágnás, pap és tűrő cselédek.</l>
					<l>Kasztjából ritkán és óvatosan</l>
					<l>Mert valaki vágyódón kinyujtózni.</l>
					<l>Hiszen nem volt másabbul sokkal, mint most,</l>
					<l>De rémnek hittek egy Vázsonyi Vilmost.</l>
				</lg>
				<lg>
					<l>De hallottunk már merészségeket</l>
					<l>S pesti Eszterek kezdtek öltözködni,</l>
					<l>Zsidók közül támadott férfi, nő,</l>
					<l>Ki bátrabb, szebb s több volt, mint mind a többi.</l>
					<l>És lent, a Pest-szabásu végeken</l>
					<l>Rejlő jelre vártak nyugtalan ifjak</l>
					<l>S Bródy Sándornak jó hívei nőttek</l>
					<l>S nem azért, mert szép s kellő volt a nőknek.</l>
				</lg>
				<lg>
					<l>Szélvész-várásban telt hát az idő,</l>
					<l>Szélvészt, asszonyt s újat várt a triászunk,</l>
					<l>Közös nőnk volt egy fehér, távoli</l>
					<l>S ültük vele ledéren lelki nászunk.</l>
					<l>Zsidó leány - mondtuk -, szimbóluma</l>
					<l>Ránk-siető, új, szép, magyar időknek.</l>
					<l>Addig is, bár nem voltunk nagy-serények,</l>
					<l>Éltünk álmaink sok-sok istenének.</l>
				</lg>
				<lg>
					<l>Sok politika és sok szerelem</l>
					<l>S kavarogjon a holt, magyar, pimasz tó,</l>
					<l>Sok buja vers, utazás, papfalás</l>
					<l>Volt tervem és sok, hangos, nép-riasztó</l>
					<l>Zenebona, rivalgó újitás:</l>
					<l>Egy poéta-Széchenyi vágytam lenni</l>
					<l>S mellékesen, hogy lábunk frissen szedjük,</l>
					<l>Vészi József és Bartha Miklós együtt.</l>
				</lg>
				<lg>
					<l>Az Ottokár bolond, nagy vásznain</l>
					<l>Forró testű nők tobzódtak, lihegtek</l>
					<l>S György is, bár módján, szerény-csöndesen</l>
					<l>Zsákmányára készült asszony-sziveknek.</l>
					<l>Páris, dicsőség, harc és szerelem</l>
					<l>Lázát hordta mindhármunk ifjusága.</l>
					<l>Ifjú fejünk Égnek s csodáknak szegzett,</l>
					<l>De Ottokár volt a leghívőbb, legszebb.</l>
				</lg>
				<lg>
					<l>S a nők közül szent híreket dobott</l>
					<l>Felénk a lyány, kit hívok Margitának.</l>
					<l>Ifjú szépségét növelte a tér,</l>
					<l>Legenda, pletyka és a furcsa bánat,</l>
					<l>Mely kijóskodott a szemeiből</l>
					<l>S Erdős Renée-t ütő vers-vágya, vére</l>
					<l>S Párisban, hol vágy akkor annyit termett,</l>
					<l>Távolról is kincsünk volt ez a gyermek.</l>
				</lg>
				<lg>
					<l>Ez a fél-nő és fél-irodalom</l>
					<l>Volt az asszony-neműeknek tetője</l>
					<l>S Györggyel, ki dzsentris, finom, hallgatag</l>
					<l>S Ottokárral együtt reszkettünk tőle</l>
					<l>És vártuk akkor a nagy amazont,</l>
					<l>Vártuk és féltünk, hogy el talál jönni.</l>
					<l>Piktorom, kivel majdnem egy-az voltam,</l>
					<l>Margitát vallott, sugton, félig-holtan.</l>
				</lg>
				<lg>
					<l>És hányszor átvitáztunk éjeket,</l>
					<l>Mert tudtuk, hogy immár hajtja a vágya</l>
					<l>És szépsége a szépségek felé,</l>
					<l>Az életbe, szerelembe, világba.</l>
					<l>S hogy egyikünk sem lesz a kezdete</l>
					<l>A kezdetek legeslegszebbikének,</l>
					<l>De legalább kinek lesz első nője,</l>
					<l>Vigye majd ki boldog virág-esőbe.</l>
				</lg>
				<lg>
					<l>Együtt-bódultunk, én, György s Ottokár,</l>
					<l>Alkonyati, szörnyű, párisi zajban.</l>
					<l>Izgult, főtt Páris, hírek jöttenek:</l>
					<l>Kozákéknak legkeletén nagy baj van.</l>
					<l>S összekarolt a Nippon-babona,</l>
					<l>Japán-rokonság éltette a gőgünk,</l>
					<l>Vágyunk, rabságunk, szerelmünk és lázunk:</l>
					<l>Vén Földünknek még majd mi magyarázunk.</l>
				</lg>
				<lg>
					<l>Ekkor és éppen ekkor jött a hír,</l>
					<l>Hogy minden mást szivünkről leszakasszon:</l>
					<l>Párisba jött a mi menyasszonyunk,</l>
					<l>De ki most már, jaj, igazán menyasszony.</l>
					<l>Hogy Margita most már élni akar,</l>
					<l>Férj lesz hamar első, nagy stációja.</l>
					<l>Csak Ottokár maradt meg tréfás hősnek,</l>
					<l>»Fiúk - szólt vígan -, a japánok győztek«.</l>
				</lg>
				<lg>
					<l>És föltárultak előttünk csaták</l>
					<l>S csaták fölött Margita fehér árnya,</l>
					<l>Ahogy bennünket balga fiukat</l>
					<l>Hí a harcba, magához, haza, várva</l>
					<l>S hogy minden bennünk csak: Ő, Margita,</l>
					<l>Menyasszonyunk, a csodás ismeretlen,</l>
					<l>Ő, akiért minden vágyunk nyilallik:</l>
					<l>Hungária, ha blaszfémnak is hallik.</l>
				</lg>
			</div>
		</body>
	</text>
</TEI>