<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Zrinyi_01137_0001" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[I.] IDILIUM</title>
				<author>
					<persName>
						<surname>Zrínyi</surname>
						<forename>Miklós</forename>
					</persName>
					<date from="1620" to="1664">1620-1664</date>
					<idno type="VIAF">52493845</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1774</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[I.] IDILIUM</title>
					<author>
						<persName>
							<surname>Zrínyi</surname>
							<forename>Miklós</forename>
						</persName>
						<idno type="VIAF">52493845</idno>
					</author>
					<relatedItem type="copyText">
						<bibl>
							<title>Zrínyi Miklós összes költeménye</title>
							<date when="1998-08-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01137"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>IDILIUM [1.]</head>
				<p>Azhol egy vadász Violának kegyetlenségéről panaszolkodik</p>
				<p>1.</p>
				<lg>
					<l>Egy megbusúlt vadász kikelet idején</l>
					<l>Egykoron könnyü nyilat kezében vévén,</l>
					<l>Egy sebes szarvasgémnek nyomát keresvén,</l>
					<l>Sokat, de hiában, járt Dráva erdején.</l>
				</lg>
				<p>2.</p>
				<lg>
					<l>Végre fáradságát hogy heában látta,</l>
					<l>Egy nagy jegenye dült fát nem messzi láta,</l>
					<l>Az hol fáradtságát leülve mulatá,</l>
					<l>Gondolván, bánatját hogy evel mulatná.</l>
				</lg>
				<p>3.</p>
				<lg>
					<l>De nem nyugodhaték itt Cupido miát,</l>
					<l>Mely néki igy monda: “Keresd meg Indiát,</l>
					<l>Kelj szárnyadra, járd meg az vadon Libyát,</l>
					<l>Mindenütt ott látod erős kezem iját.</l>
				</lg>
				<p>4.</p>
				<lg>
					<l>Tule s Islandia, Tanais el nem röjt,</l>
					<l>Ha megnyilik Atlas, s maga gyomrában röjt;</l>
					<l>Valamint az a’ gém bőr alatt sebet röjt,</l>
					<l>Ugy tégedet nyilam mindenütt öl és fojt.”</l>
				</lg>
				<p>5.</p>
				<lg>
					<l>Igy monda Cupido; és ugyan igaz lén,</l>
					<l>Mert mindenkor benne ujult az égő szén;</l>
					<l>Vagy vólt az esztendő ifiu, avagy vén,</l>
					<l>Mindenkor ű szive háboruságban lén.</l>
				</lg>
				<p>6.</p>
				<lg>
					<l>Az szép Violának nagy kegyetlenségét,</l>
					<l>Magas kőszikláknak engedetlenségét,</l>
					<l>Sokszor könyveivel irá keménységét,</l>
					<l>Az dűlt fárol mostan igy kezdé el versét:</l>
				</lg>
				<p>7.</p>
				<lg>
					<l>“Oh te szép Viola, te két szemed mely szép,</l>
					<l>Annyira kegyetlen hozzám, mint márvány kép,</l>
					<l>Mast vigaszik minden az kikeleti nép,</l>
					<l>Csak az én örömöm te miáttad nem ép.</l>
				</lg>
				<p>8.</p>
				<lg>
					<l>Mast sivó oroszlány letészi haragját,</l>
					<l>Mast erdei kan nem köszörüli fogát:</l>
					<l>Te kegyetlenségednek nem látom módját;</l>
					<l>Örökkén rám gyujtod szüvednek haragját.</l>
				</lg>
				<p>9.</p>
				<lg>
					<l>Mit használ, ha szüvem olthatatlanúl ég,</l>
					<l>Ha kemény szüvedben van olvadhatlan jég?</l>
					<l>Mast im jómra vagyon szépen megderült ég,</l>
					<l>Ha szemem essőjének nem szakadhat vég.</l>
				</lg>
				<p>10.</p>
				<lg>
					<l>Mit örülök rajta, ha hegyrül lement hó?</l>
					<l>Ha bánat ugy hordoz, mint erős szájú ló,</l>
					<l>Ha az én sok könyvem árvizhez hasonló,</l>
					<l>Ha búm örökké nő, mint fára az komló.</l>
				</lg>
				<p>11.</p>
				<lg>
					<l>Az én könyvem árviz, és tenger bánatom;</l>
					<l>Immár csak aliglan magamat állatom,</l>
					<l>Mert több bú engem vér, azt igazán látom,</l>
					<l>Hogysem hab kűsziklát, vagy szél nagy fát parton.</l>
				</lg>
				<p>12.</p>
				<lg>
					<l>Az Helka tüzei nékem kegyelmessek,</l>
					<l>Nékem Késmárk kövei engedelmessek,</l>
					<l>Az Dráva vizei nékem nem sebessek:</l>
					<l>Csak az te szép szemeid nem kegyelmessek.</l>
				</lg>
				<p>13.</p>
				<lg>
					<l>Az tigris nem örül ugy véres prédában,</l>
					<l>Mint te, oh kegyetlen, lölköm fájdalmában,</l>
					<l>Gyönyörködöl szüvem szaggattatásában:</l>
					<l>O, te vadnál vadabb s kegyetlenb magadban!</l>
				</lg>
				<p>14.</p>
				<lg>
					<l>O, hányszor kivánom: Mongibél esnék rám,</l>
					<l>Életemmel eggyütt mulnék el bús órám!</l>
					<l>Ha oly igen gyülölsz, ölj meg te violám!</l>
					<l>Mondhassam: miáttad fogy el végső órám.</l>
				</lg>
				<p>15.</p>
				<lg>
					<l>De te irgalmatlan örülsz én kínomnak,</l>
					<l>Örülsz s nem kivánod, hogy egyszer meghaljak;</l>
					<l>Hanem véghetetlen nehéz bánatomnak,</l>
					<l>Bővited örökkén forrását kínomnak.</l>
				</lg>
				<p>16.</p>
				<lg>
					<l>Ha oroszlány anyád is lett volna néked,</l>
					<l>Scitiai medve ha szoptatott téged,</l>
					<l>Mégis nem kellene igy kegyetlenködnöd,</l>
					<l>Igy kínban örülnöd s vérszopóvá lenned.</l>
				</lg>
				<p>17.</p>
				<lg>
					<l>Acél meglágyulhat tüzzel, mesterséggel;</l>
					<l>Hangya-nyom kűsziklán esmerszik üdővel:</l>
					<l>Heában tégedet apolgatni verssel,</l>
					<l>Tüzzel, mesterséggel, s nem hajolsz üdővel.</l>
				</lg>
				<p>18.</p>
				<lg>
					<l>Sohajtásim annyit lágyitnak te rajtad,</l>
					<l>Mint gyönge szél tölgyfán, az mely nem hajolhat;</l>
					<l>Az mint nagy kősziklát tengerhab nem ronthat,</l>
					<l>Ugy verseim tégedet nem lágyithatnak.</l>
				</lg>
				<p>19.</p>
				<lg>
					<l>Miért szépségedben magadat elbiztad?</l>
					<l>Mely mint egy szép gyöngyvirág, hamar elrothad;</l>
					<l>Mint egy csurgó patak, mely vissza nem folyhat,</l>
					<l>Ugy fút el szépséged s változik szép orcád.</l>
				</lg>
				<p>20.</p>
				<lg>
					<l>Futsz mast én előttem, mint galamb ölyv előtt,</l>
					<l>De ha szárnyas vagy is, nem éred az üdőt,</l>
					<l>Esztendő is elfút te szépséged előtt:</l>
					<l>Azt tudod-é: szépség hogy néked örököd?</l>
				</lg>
				<p>21.</p>
				<lg>
					<l>Leszedi orcádról az üdő szép rózsát,</l>
					<l>Sürü barázdákkal megszántja orcádat,</l>
					<l>Ezüstté forditja szép arany hajadat;</l>
					<l>Bánni, de heában, fogod tett dolgodat.</l>
				</lg>
				<p>22.</p>
				<lg>
					<l>Akkor fogod mondani: oktalan voltam,</l>
					<l>Rózsát virágjában le nem szakasztottam!</l>
					<l>Mikor még lehetett, akkor elmulattam:</l>
					<l>Mast, mikor nem lehet, kezdeni akartam.</l>
				</lg>
				<p>23.</p>
				<lg>
					<l>Ah, ne légy kegyetlen! Végy példát mindenről,</l>
					<l>Tanúlj és végy példát keserves szivemről,</l>
					<l>Megesmered kinját bánatos versemről;</l>
					<l>Talám szerelemtől ment lészesz egyedül?</l>
				</lg>
				<p>24.</p>
				<lg>
					<l>Mindenben szerelem nagyon uralkodik;</l>
					<l>Ez széles világ is mind néki adózik.</l>
					<l>Nézd, szerelem miát madár mint kínlódik;</l>
					<l>Nézd szép fülemilét, mely igen aggódik.</l>
				</lg>
				<p>25.</p>
				<lg>
					<l>Az szerelem miát nem találja helyét,</l>
					<l>Gyürürül fenyőre változtatja helyét;</l>
					<l>Mindenütt ujitja szép siralmas versét,</l>
					<l>Mert bánja társának tűle távul létét.</l>
				</lg>
				<p>26.</p>
				<lg>
					<l>Hát özvegy gilice, mert elveszté társát,</l>
					<l>Mikor száraz ágrol terjeszti panaszát,</l>
					<l>Untalan, óránként neveli sirását,</l>
					<l>Bánatban nem látni néki lankadását.</l>
				</lg>
				<p>27.</p>
				<lg>
					<l>Nem szóllok ezekről, mert gyönge madarak,</l>
					<l>Talám nem csudálod: szerelemtül agnak;</l>
					<l>De ki szerelmesebb, mint az fene vadak,</l>
					<l>Griffek, oroszlányok s kegyetlen hijennák?</l>
				</lg>
				<p>28.</p>
				<lg>
					<l>Kegyetlen az erős és vitéz oroszlány,</l>
					<l>De nőstennye előtt szeléd mint egy bárány,</l>
					<l>Ama külömb szőrü, szép mint egy szivárvány,</l>
					<l>Vad tigris: társához, mint együgyü bárány.</l>
				</lg>
				<p>29.</p>
				<lg>
					<l>De mi vagyon fenébb iszonyu medvénél?</l>
					<l>Ez is szerelemben nem mint kegyetlen él,</l>
					<l>Zöngnek az kősziklák ű bömbölésével,</l>
					<l>Társot keres magának sok mesterséggel.</l>
				</lg>
				<p>30.</p>
				<lg>
					<l>Tudja az szerelmet az szarvas, mit tészen;</l>
					<l>Addig nyugodalmat magának nem vészen,</l>
					<l>Míg orditásával sok panaszt nem tészen,</l>
					<l>Míg kedves társátol örömet nem vészen.</l>
				</lg>
				<p>31.</p>
				<lg>
					<l>Mit nem csinál az ló, és mit nem fáradoz!</l>
					<l>Nyerit, rúg és kapál, míg nem jút társához;</l>
					<l>Lángot fuj szájábul, szüvében halált hoz,</l>
					<l>Más lovat ha közel lát kedves társához.</l>
				</lg>
				<p>32.</p>
				<lg>
					<l>Azt tudod-é, az halak tengerben mentek</l>
					<l>Szerelemtől? elhiggyed, azok is égnek,</l>
					<l>Balenák, cethalak és görbe delphinek,</l>
					<l>Cupidónak harácsot ezek fizetnek.</l>
				</lg>
				<p>33.</p>
				<lg>
					<l>Mely szépen éneköl tengeri Sirenes!</l>
					<l>Ű szép gyönge verse oly igen keserves,</l>
					<l>Hogy még Pluto előtt is vólna az kedves,</l>
					<l>Hát minden, világon az ki él, szerelmes.</l>
				</lg>
				<p>34.</p>
				<lg>
					<l>O, tudja Pluto is, mit tészen szerelem!</l>
					<l>Noha irgalmatlan s nincs nála kegyelem,</l>
					<l>Az a’ rettenetes kevély fejedelem</l>
					<l>Nem találja helyét, mert fojtja szerelem.</l>
				</lg>
				<p>35.</p>
				<lg>
					<l>Nézd, Proserpináért miként szüve szakad,</l>
					<l>Mint Cupido miát nyavalyásul lankad.</l>
					<l>Nézd, mely igen hajtja tüzhányó lovakat,</l>
					<l>Noha érdemetlen éli Proserpinát.</l>
				</lg>
				<p>36.</p>
				<lg>
					<l>De mit mondjak mindenható Jupiterről?</l>
					<l>Sokszor elfeletközik istenségéről,</l>
					<l>Szálléttotta sokszor szerelem le égből,</l>
					<l>Sokszor levetközött isteni köntösből.</l>
				</lg>
				<p>37.</p>
				<lg>
					<l>Az szerelem őtet sassá változtatta,</l>
					<l>Mikor Ganimedest az égben ragadta;</l>
					<l>Danaera magát aranyúl szállatta,</l>
					<l>Europa is Jupitert bikávul látta.</l>
				</lg>
				<p>38.</p>
				<lg>
					<l>O, te kegyetlen érc, egyedül kegyetlen,</l>
					<l>Földön, nagy kősziklákon, mély tengerekben,</l>
					<l>Irgalmatlan poklokban, magas egekben</l>
					<l>Van szerelem, de nincs csak az te szüvedben!</l>
				</lg>
				<p>39.</p>
				<lg>
					<l>Mert bizony eddig ennyi könyörgésemre,</l>
					<l>Nagy Késmárk is, ily alázatos versemre</l>
					<l>Megindúlt vólna sok hullatott könyvemre,</l>
					<l>Duna vissza folyna az magas hegyekre.</l>
				</lg>
				<p>40.</p>
				<lg>
					<l>Az mérgös kígyót is megszelédéthetném,</l>
					<l>Basiliscus haragját megenyhithetném,</l>
					<l>Sárkánt ennyi üdőre megfékezhetném:</l>
					<l>Ihon te kegyelmedre szert nem tehetém!</l>
				</lg>
				<p>41.</p>
				<lg>
					<l>Talám nem hiheted sok esküvésemet,</l>
					<l>Édes szép Violám, s nem hiszed hitemet?</l>
					<l>De az én homlokomon látod szüvemet,</l>
					<l>Látod bű forrásu nyavalyás szememet.</l>
				</lg>
				<p>42.</p>
				<lg>
					<l>Bár ne higgy énnékem, kérdezd kősziklákat,</l>
					<l>Kérdezd meg ezeket az nagy álló fákat,</l>
					<l>Kérdezd meg ezeket az vad barlangokat,</l>
					<l>Az honnan Echo ád sok bús választokat.</l>
				</lg>
				<p>43.</p>
				<lg>
					<l>Nincs itt oly kis erdő, sem oly kicsin füzes,</l>
					<l>Sem nyár, sem jegenye, sem fenyős, sem egres,</l>
					<l>Az hol az te neved jól nem esmeretes;</l>
					<l>Mindenütt nevedről zöngött úntalan vers.</l>
				</lg>
				<p>44.</p>
				<lg>
					<l>Ha téged megcsallak, szerelmes Violám,</l>
					<l>Mindjárt nagy Vesuvius szakadjon én rám;</l>
					<l>Forduljon rám első szarvasra lűtt nyilam,</l>
					<l>Vagy éltömben hollók kákogjanak énrám.</l>
				</lg>
				<p>45.</p>
				<lg>
					<l>Ixion kereke törje meg csontomat,</l>
					<l>Titius kányája rágja meg gyomromat;</l>
					<l>Ne légyen, ki szánja én állapatomat,</l>
					<l>Nap gonoszra forditsa én minden jómat.</l>
				</lg>
				<p>46.</p>
				<lg>
					<l>Nálad van én lelkem, hidd meg, nem csalhatlak,</l>
					<l>Csak annyi lélek van bennem, hogy ohajtlak;</l>
					<l>Holtnak én magamat, téged lángnak tartlak:</l>
					<l>Láng égben elröpül, itt holtak maradnak.</l>
				</lg>
				<p>47.</p>
				<lg>
					<l>De te ohajtásommal könnyebben röpülsz;</l>
					<l>Ez az holt test nem mehet oda, az hon ülsz,</l>
					<l>Miért hát nyiladdal hóltom utánn is lűsz?</l>
					<l>Mért érdemetlenül reám kegyetlenülsz?</l>
				</lg>
				<p>48.</p>
				<lg>
					<l>Szüvemet elvitted, itt hagytál magamat,</l>
					<l>Vagy add meg szüvemet, vagy vigy el magamat;</l>
					<l>Vagy minden két résszel együtt ölj magamat;</l>
					<l>Ne nézd ily örömmel szörnyü halálomat.</l>
				</lg>
				<p>49.</p>
				<lg>
					<l>Az vadász nyúl után futtat sok földeken,</l>
					<l>Erdőkön, mezőkön, hegyeken, völgyeken;</l>
					<l>De ha halva látja függve egy törzsökön,</l>
					<l>Nem örül már rajta, mást keres mezőkön.</l>
				</lg>
				<p>50.</p>
				<lg>
					<l>De te, o, vérszopó, nem elég, megöltél,</l>
					<l>Holtom után inkább rajtam gyönyörködtél;</l>
					<l>Te sivó oroszlány, igy nem gyönyörködtél</l>
					<l>Piramus ruhájában, kit kutnál löltél.</l>
				</lg>
				<p>51.</p>
				<lg>
					<l>Ne fuss én előttem, o te gyönge virág,</l>
					<l>Ne röpülj el tűlem, o ragyagó csillág,</l>
					<l>Nézd én bánatomat, mely belől engem rág</l>
					<l>Üzze el rólam ezt kezedbül egy szép ág.</l>
				</lg>
				<p>52.</p>
				<lg>
					<l>Lám az vad kerecsent megszelégyithetni,</l>
					<l>Lám sebes solymot is kézre süvölthetni,</l>
					<l>Pannak nehéz nem volt holdot elhitetni</l>
					<l>Hogy égbül leszálljon, s kész légyen szeretni.</l>
				</lg>
				<p>53.</p>
				<lg>
					<l>De, o, én nyomorúlt bolond, mit csinálok?</l>
					<l>Sisiphus kövével nagy hegyet hajgálok;</l>
					<l>Azt tudom, kigyónál kegyelmet találok,</l>
					<l>Azt tudom, örömre nagy bánatbul szállok.</l>
				</lg>
				<p>54.</p>
				<lg>
					<l>Szeret az Viola, de jaj, nem engemet!</l>
					<l>Szereti Licaont, azt az hamis ebet,</l>
					<l>Az ki meg nem győzhet semmivel engemet</l>
					<l>Annak adja magát, szaggatván szüvemet.</l>
				</lg>
				<p>55.</p>
				<lg>
					<l>O, haragos Viola, én ellenségem!</l>
					<l>Csak azt mondd meg igazán, kérlek, énnékem:</l>
					<l>Licaon mivel győz, vagy tud győzni engem?</l>
					<l>Mivel kérködhetik igazán ellenem?</l>
				</lg>
				<p>56.</p>
				<lg>
					<l>Musáknál laktam én, Apollót szolgáltam,</l>
					<l>Versemmel mindenkor nagy fát mozdithattam;</l>
					<l>És noha teveled szerencsétlen voltam,</l>
					<l>Kegyetlenségednek tulajdonithattam.</l>
				</lg>
				<p>57.</p>
				<lg>
					<l>Versent verset Licaon ha mond énvelem,</l>
					<l>Ugy jár, mint Marsias az Apollo ellen;</l>
					<l>Hogyha penig akar versent futni velem,</l>
					<l>Ugy jár, mint sok más is Atalanta ellen.</l>
				</lg>
				<p>58.</p>
				<lg>
					<l>Hogyha kételkedik ű az én erőmben,</l>
					<l>Ugy jár, mint Acheolus Hercules ellen;</l>
					<l>Változzék bár mindenné az én kezemben,</l>
					<l>Nem lesz tágossága én erős öblemben.</l>
				</lg>
				<p>59.</p>
				<lg>
					<l>És noha ugy gyülölsz, mint sárkánt, engemet,</l>
					<l>Nem vagyok én oly rút, hogy sértsem szemedet;</l>
					<l>Mert nem régen láttam magam személyemet,</l>
					<l>Az sebes Drávában minden termetemet.</l>
				</lg>
				<p>60.</p>
				<lg>
					<l>Ha engemet nem csal az én hamis képem,</l>
					<l>Külömb Licaonnál én deli termetem.</l>
					<l>O, hányszor kivánnak az szép Nymphák engem!</l>
					<l>Hányszor csókot hánnak rám úton mentemben!</l>
				</lg>
				<p>61.</p>
				<lg>
					<l>Esküszöm te néked az szüz Diánára,</l>
					<l>Esküszöm Cupidóra s az ű nyilára,</l>
					<l>Hogy mint szalma lángon, ugy ég szép Berleba</l>
					<l>Miattam; ugy égett és ég is heába.</l>
				</lg>
				<p>62.</p>
				<lg>
					<l>Én penig előtte, mint köd az szél előtt,</l>
					<l>Mint te énelőttem, mint árnyék nap előtt,</l>
					<l>Ugy futok és bujok szép szemei előtt;</l>
					<l>Mégis én rút vagyok az te kedved előtt.</l>
				</lg>
				<p>63.</p>
				<lg>
					<l>Szállj le, szép Violám, mint harmat az égből,</l>
					<l>Vetközzél le immár kegyetlenségedből,</l>
					<l>Szállj az én kezemre, mint karvoly fölyhőből;</l>
					<l>Szánd meg ezt az szegényt, kit gyülölsz szüvedből.</l>
				</lg>
				<p>64.</p>
				<lg>
					<l>Én sok mulatságot te néked találok,</l>
					<l>Madarat vagy vadat, mindeneket találok;</l>
					<l>Madárfogó hálócskát ollyat csinálok,</l>
					<l>Hogy láthatatlanak lésznek cérnaszálok.</l>
				</lg>
				<p>65.</p>
				<lg>
					<l>Hogyha hosszu náddal halat csalni akarsz,</l>
					<l>Abban is énnálam mesterséget találsz,</l>
					<l>Nálam sikos angvillát, ha akarsz, foghatsz;</l>
					<l>Egy szóval mind ugy lész, az mint meggondolhatsz</l>
				</lg>
				<p>66.</p>
				<lg>
					<l>Szállj le, szép Violám, és szeress engemet!</l>
					<l>Néked otthon tartok két szép heuz kölyköt</l>
					<l>Minap szerencsédre jártam az erdőket,</l>
					<l>Anyjokat megöltem, megfogtam kölyköket.</l>
				</lg>
				<p>67.</p>
				<lg>
					<l>Ugy megszelédültek, hogy járnak utánnam;</l>
					<l>Sok játszásokat nézni ugyan kivánom.</l>
					<l>Sokan kérték tűlem, senkinek nem adom:</l>
					<l>Néked, édes violám, azokat tartom.</l>
				</lg>
				<p>68.</p>
				<lg>
					<l>Esztelen, mit beszélsz, hányod panaszodat?</l>
					<l>Mast is nem esméred-é bolond voltodat?</l>
					<l>Gyülöli Viola te ajándékodat,</l>
					<l>Gyülöli verseidet és temagadat.</l>
				</lg>
				<p>69.</p>
				<lg>
					<l>Az te dolgod nem más, csak panaszolkodjál,</l>
					<l>Bánat közt, mint Scilla tengerben, aggódjál:</l>
					<l>Neveld az vizeket könyvhullatásiddal,</l>
					<l>Sürősits fölyhőket sok sohajtásiddal.”</l>
				</lg>
				<p>70.</p>
				<lg>
					<l>Igy végezé versét búsult szerelemben</l>
					<l>Az ifiu vadász, és esék kétségben.</l>
					<l>Az nevét nem irom ebben az könyvemben,</l>
					<l>Mert az Diánátol tilalom van ebben.</l>
				</lg>
				<p>71.</p>
				<lg>
					<l>Ad jobbat az Isten! Megsárgúl az kalász,</l>
					<l>Üdővel megvídul az megbusúlt vadász,</l>
					<l>Valaha megfordúl az rút fekete gyász,</l>
					<l>Kit gyülölsz, viola, kedvedben lészen az.</l>
				</lg>
			</div>
		</body>
	</text>
</TEI>