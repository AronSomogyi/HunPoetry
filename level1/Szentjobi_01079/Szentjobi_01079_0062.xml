<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Szentjobi_01079_0062" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A Pántlika</title>
				<author>
					<persName>
						<surname>Szentjóbi</surname>
						<surname>Szabó</surname>
						<forename>László</forename>
					</persName>
					<date from="1767" to="1795">1767-1795</date>
					<idno type="VIAF">16502159</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3893</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A Pántlika</title>
					<author>
						<persName>
							<surname>Szentjóbi</surname>
							<surname>Szabó</surname>
							<forename>László</forename>
						</persName>
						<idno type="VIAF">16502159</idno>
					</author>
					<relatedItem type="copyText">
						<bibl>
							<title>Szentjóbi Szabó László összes költeménye</title>
							<date when="1998-10-27"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01079"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Drótós</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A Pántlika</head>
				<p>Eggy Pásztori Játék</p>
				<p>A Játszó Személlyek.</p>
				<p>DAPHNE a Phillis anyja</p>
				<p>PHILLIS a Montán szerelmese</p>
				<p>MONTAN a Phillis szeretője</p>
				<p>DÓRIS, eggy Pásztor leány</p>
				<p>MIRTILL, Pásztor legény</p>
				<p>Első Jelenés</p>
				<p>DÓRIS, PHILLIS.</p>
				<p>DÓRIS</p>
				<lg>
					<l>Phillis! mit könyökölsz itt magad egyedül</l>
					<l>Mint mikor dél tállyba a kökörcsiny le dűl</l>
					<l>Te a ki nékűnk is kedvet csinált s nevelt</l>
				</lg>
				<p>PHILLIS</p>
				<lg>
					<l>Tudj Isten jó Dóris magam se t’om mi lelt</l>
					<l>Csak nincs kedvem</l>
				</lg>
				<p>DÓRIS</p>
				<lg>
					<l>Még is kell okának lenni.</l>
				</lg>
				<p>PHILLIS</p>
				<lg>
					<l>Id’akarék vásznam meg locsolni menni</l>
					<l>S egy fába a kezem nagyonn meg űtöttem</l>
					<l>Ott a hol a vásznam tegnap ki kötöttem</l>
					<l>Ugy fáj hogy</l>
				</lg>
				<p>DÓRIS</p>
				<lg>
					<l>Csak ugy van a mikor sietűnk</l>
					<l>Még e nem olly nagy baj ezenn segíthetűnk</l>
					<l>De hol Montan</l>
				</lg>
				<p>PHILLIS</p>
				<lg>
					<l>Még az Anyám is rám kerűl</l>
					<l>Szegény árva fejem le mocskol emberűl</l>
				</lg>
				<p>DÓRIS</p>
				<lg>
					<l>Biz az én Anyám is fel lobban hirtelen</l>
					<l>De hol Montan</l>
				</lg>
				<p>PHILLIS</p>
				<lg>
					<l>Ugy de ő ugy tesz szüntelen</l>
					<l>Az elébb is e kis székfűt zsáját szedék</l>
					<l>S néki jön a kecske az a kis nevedék</l>
					<l>S egy takaró szálig az álnok meg ette</l>
				</lg>
				<p>DÓRIS</p>
				<lg>
					<l>Ne bánd szegényt hiszen ő is azt szerette</l>
					<l>De Phillis nem akarsz te engem érteni</l>
					<l>Hol Montán</l>
				</lg>
				<p>PHILLIS</p>
				<lg>
					<l>Ki tudná a Pásztort őrzeni?</l>
					<l>Énnékem nem rabom a hol tetszik ott jár</l>
					<l>Ki parancsol neki szabad mint a madár</l>
				</lg>
				<p>DÓRIS</p>
				<lg>
					<l>Hát mán csak ugy beszélsz? nesze neked Montan</l>
				</lg>
				<p>PHILLIS</p>
				<lg>
					<l>Ej hagyj békét Dóris!</l>
				</lg>
				<p>DÓRIS</p>
				<lg>
					<l>Haragszol rá talán?</l>
				</lg>
				<p>PHILLIS</p>
				<lg>
					<l>Hogy ne? senki se vólt más olly érzéketlen</l>
					<l>Mint Montán én hozzám, Montán, a hitetlen!</l>
					<l>Ah mint szerettem őt, mint jártam kedvére,</l>
					<l>S minap egy pántlikát köték a kezére,</l>
					<l>Ott, a hol táncoltunk a tőlgy árnyékába,</l>
					<l>S gondold meg, ma láttam a Clóé nyakába.</l>
				</lg>
				<p>DÓRIS</p>
				<lg>
					<l>Már a nem szép dolog; de vigyázz reája,</l>
					<l>Két pántlikának is lehet eggy formája.</l>
				</lg>
				<p>PHILLIS</p>
				<lg>
					<l>Csak nincs ollyan mint a, már a mind hijába</l>
					<l>Mert Montan tette azt, a Clóé nyakába.</l>
					<l>Ó Dóris! a mit az én kezem kötözött,</l>
					<l>Meg esmérem én azt, száz pántlika kőzőtt.</l>
					<l>Nagy rég hogy csináltam, alig van két hete</l>
					<l>Sárga a közepe, a széle fekete,</l>
					<l>Egyebütt meg hol zőld, hol kék, hol fejéres;</l>
					<l>S apró cseppecskékkel mint a harkáj véres.</l>
					<l>Zőld selyemmel azt a fát is rá csináltam,</l>
					<l>Hol az első csókkal Montánt meg kináltam,</l>
					<l>Rajta van egy P is, eggy M is van rajta,</l>
					<l>Még is másnak adja, ládd a kutya fajta!</l>
					<l>De fuss az Anyám - - -</l>
				</lg>
				<p>Második Jelenés</p>
				<p>DAPHNE, PHILLIS.</p>
				<p>DAPHNE</p>
				<lg>
					<l>No fiam! e jó idő!</l>
				</lg>
				<p>PHILLIS</p>
				<lg>
					<l>De talám a meleg nagyon is rekkenő.</l>
				</lg>
				<p>DAPHNE</p>
				<lg>
					<l>A nem árt semmit is sem eggynek, se másnak,</l>
					<l>Meg ugy lessz több száma a búza rakásnak.</l>
					<l>Én most úgy meg úntam vólt magamat othonn,</l>
					<l>A vásznadat néztem, jól szárad a Naponn.</l>
					<l>De tán bajod is van? úgy tetszik hogy sírtál?</l>
				</lg>
				<p>PHILLIS</p>
				<lg>
					<l>Nem biz én!</l>
				</lg>
				<p>DAPHNE</p>
				<lg>
					<l>Hát nálad minek az a csanál?</l>
				</lg>
				<p>PHILLIS</p>
				<lg>
					<l>A fejemnek mert fáj.</l>
				</lg>
				<p>DAPHNE</p>
				<lg>
					<l>Ugyan van ám eszed!</l>
					<l>Jobb bizony hogy azt a laput reá teszed.</l>
					<l>De tudod ki ivott tegnap a hőségbe.</l>
					<l>Ládd Fiam! hogy ejted magad betegségbe!</l>
				</lg>
				<p>PHILLIS</p>
				<lg>
					<l>Ó nem! az attól van, hogy iboját szedtem,</l>
					<l>Hogy olly nagyon sokszor fel áltam, s görnyedtem.</l>
				</lg>
				<p>DAPHNE</p>
				<lg>
					<l>Hát kinek szedted azt?</l>
				</lg>
				<p>PHILLIS</p>
				<lg>
					<l>Itt van.</l>
				</lg>
				<p>DAPHNE</p>
				<lg>
					<l>Nekem adod?</l>
				</lg>
				<p>PHILLIS</p>
				<lg>
					<l>Hiszen azért szedtem!</l>
				</lg>
				<p>DAPHNE</p>
				<lg>
					<l>Most te csak tagadod.</l>
					<l>Szép biz ez! de talán a Mirtil számára?</l>
				</lg>
				<p>PHILLIS</p>
				<lg>
					<l>Nem hág biz e soha az ő Kalapjára.</l>
				</lg>
				<p>DAPHNE</p>
				<lg>
					<l>Tán Montán? de ni csak mint el pirul bele!</l>
				</lg>
				<p>PHILLIS</p>
				<lg>
					<l>Én könnyenn pirúlok; de még a nem jele.</l>
				</lg>
				<p>DAPHNE</p>
				<lg>
					<l>Gondolom hogy könnyenn a Montan nevére,</l>
					<l>Hát m’ért nem pirúltál el a Mirtillére?</l>
				</lg>
				<p>PHILLIS</p>
				<lg>
					<l>Én nem t’om, a szívem feleljen érettem,</l>
				</lg>
				<p>DAPHNE</p>
				<lg>
					<l>Jól van, jól! a szíved! de biz észre vettem</l>
					<l>Szereted te Montánt.</l>
				</lg>
				<p>PHILLIS</p>
				<lg>
					<l>Nem olly igen nagyon,</l>
					<l>Hiszen mindég mondom mikor velem vagyon</l>
					<l>Hogy menjen el, mert van más egyéb dolgom is,</l>
					<l>De ő fel se veszi még ha haragszom is.</l>
					<l>Ma is hogy korsómnak eggy kis gödröt ások,</l>
					<l>“Nem szép úgy mond mikor a l’ányok durcások!”</l>
				</lg>
				<p>DAPHNE</p>
				<lg>
					<l>De mást beszéll még is a húgod Corinne.</l>
				</lg>
				<p>PHILLIS</p>
				<lg>
					<l>Ollyan alávalo gyermeknek ki hinne?</l>
				</lg>
				<p>DAPHNE</p>
				<lg>
					<l>Gyermek szóll igazat, már én csak azt mondom!</l>
				</lg>
				<p>PHILLIS</p>
				<lg>
					<l>Akar mit beszéljen arra semmi gondom.</l>
					<l>Hiszen, ha hogy ollykor egy mezőnn legelünk,</l>
					<l>Ha idő töltésre ketten énekelünk,</l>
					<l>Ha hogy ollykor én is fúvok a sípjába,</l>
					<l>Már az olly nagy dolog?</l>
				</lg>
				<p>DAPHNE</p>
				<lg>
					<l>a semmi magába!</l>
					<l>De még is azt mondod ládd, hogy el küldötted,</l>
					<l>Mikor ott enyelgett néha körülötted!</l>
				</lg>
				<p>PHILLIS</p>
				<lg>
					<l>Ez meg is eshetett némellykor, meg vallom</l>
					<l>Ó de mikor az ő sípja szavát hallom,</l>
					<l>S ha azt a felelő vissz-hang ugy meg sejti,</l>
					<l>Minden bosszúságát szívem el felejti!</l>
				</lg>
				<p>DAPHNE</p>
				<lg>
					<l>Tán te vagy a visszhang? hisz énekelhettek</l>
					<l>De én attól tartok hogy szerelmeskedtek.</l>
				</lg>
				<p>PHILLIS</p>
				<lg>
					<l>De hogy Édes Anyám! az eszünkbe sincsen,</l>
				</lg>
				<p>DAPHNE</p>
				<lg>
					<l>De durcásságodról van a ki meg intsen!</l>
				</lg>
				<p>PHILLIS</p>
				<lg>
					<l>Hiszen, ha mondta is, róla nem tehetek</l>
					<l>De nem következik ebből hogy szeretek.</l>
					<l>Ő arra kért, mert már meg kell valni, látom,</l>
					<l>Legyek barátnéja, s ő az én barátom.</l>
				</lg>
				<p>DAPHNE</p>
				<lg>
					<l>Fiam! a barátság hamar szerelmet szűl!</l>
					<l>De jobb lessz ha Montán, a nyája mellett űl</l>
					<l>Te pedig majd Phillis végy bé éjszakára.</l>
				</lg>
				<p>PHILLIS</p>
				<lg>
					<l>Nem lessz semmi bajom nekem akkorára.</l>
				</lg>
				<p>DAPHNE</p>
				<lg>
					<l>De még is csak egyél valami zöldséget,</l>
					<l>Melly el űzzön róllad minden betegséget.</l>
					<l>Én el megyek, eszem tán eggy kis gomoját,</l>
					<l>Te pedig leányom szedjél sok iboját!</l>
				</lg>
				<p>Harmadik Jelenés</p>
				<p>DÓRIS, PHILLIS.</p>
				<p>DÓRIS</p>
				<lg>
					<l>Szegény Anyád! rajtad lásd mint tünölődik!</l>
				</lg>
				<p>PHILLIS</p>
				<lg>
					<l>De ma ugye még is hogy nem zörgölődik?</l>
				</lg>
				<p>DÓRIS</p>
				<lg>
					<l>Hát az orvossággal?</l>
				</lg>
				<p>PHILLIS</p>
				<lg>
					<l>Ott könnyen segítek,</l>
					<l>Mihellyt egy kis bodzát, s vad rutát kerítek,</l>
					<l>Mert ez, és a töve az árva csanálnak</l>
					<l>Ő nálla a halál ellen is, használnak.</l>
				</lg>
				<p>DÓRIS</p>
				<lg>
					<l>Héj bezzeg az Anyád ha engem kérdene,</l>
					<l>Meg tudnám én rajtad hogy mi segítene!</l>
					<l>Montán.</l>
				</lg>
				<p>PHILLIS</p>
				<lg>
					<l>eredj! eredj! csak ne bosszants vele,</l>
					<l>Mert már majd meg fájul a fejem is bele!</l>
					<l>Melly jámbor, melly szelíd vólt a tekintete,</l>
					<l>Még is a hitetlen ládd hogy rá szedhete!</l>
					<l>De semmi, tanultam én most ez embernél,</l>
					<l>Rá nem szednek engem hidd töbször egyszernél!</l>
				</lg>
				<p>DÓRIS</p>
				<lg>
					<l>Jé már e nagy harag! ha ha - - -</l>
				</lg>
				<p>PHILLIS</p>
				<lg>
					<l>ni bizony még nevet!</l>
					<l>Tán öszve szűrtétek eggymással a levet?</l>
					<l>Héj Doris! hivségem nehezen szíveli,</l>
					<l>Látvánn hogy pántlikám más Leány viseli,</l>
					<l>Ó mert csak azokat a csókokat szánom,</l>
					<l>A mit kapott töllem az én rossz Montánom.</l>
				</lg>
				<p>DÓRIS</p>
				<lg>
					<l>Hát meg is csókoltad?</l>
				</lg>
				<p>PHILLIS</p>
				<lg>
					<l>Ollyat hogy kérdhetel?</l>
					<l>Látszik bóldog leány hogy te nem szeretel!</l>
					<l>Ő kezdte el ugyan; ha nem akartam is,</l>
					<l>Ha szégyenlettem is, ha vertem, szidtam is,</l>
					<l>De biz utoljára ugy rá fanyalodtam,</l>
					<l>Hogy azutánn néki még magam tartottam.</l>
					<l>Kérd meg csak a kúttól, kérd meg a bodzástól,</l>
					<l>Hány száz csókok között váltunk el eggymástól.</l>
				</lg>
				<p>DÓRIS</p>
				<lg>
					<l>Hát osztán szüntelen csak csokolódtatok?</l>
					<l>S az alatt eggymásnak semmit se szóltatok?</l>
				</lg>
				<p>PHILLIS</p>
				<lg>
					<l>Ó igen, de minden beszélgetés mellett,</l>
					<l>Semmi is ugy jobban mint a csók nem kellett!</l>
				</lg>
				<p>DÓRIS</p>
				<lg>
					<l>De hát még is osztán miről beszéltetek?</l>
				</lg>
				<p>PHILLIS</p>
				<lg>
					<l>Ó te boldog leány! arról hogy szeretek,</l>
					<l>Ő meg ölelt engem, én őt meg öleltem,</l>
					<l>Ha ő kincsemnek hiv’t, lelkem! azt feleltem.</l>
					<l>Ó mond, ő csak az én személyem becsűli,</l>
					<l>S tudod, hogy eggyik szó, a másikat szűli!</l>
				</lg>
				<p>DÓRIS</p>
				<lg>
					<l>No jól van, de osztán nem untatok erre?</l>
				</lg>
				<p>PHILLIS</p>
				<lg>
					<l>Csak nem akadtam még illy boldog emberre!</l>
					<l>De hogy untunk Dóris! de észre se vettük.</l>
					<l>Gyakrann, hogy az egéssz napot hova tettük,</l>
					<l>Ollyan hamar el múlt!</l>
				</lg>
				<p>DÓRIS</p>
				<lg>
					<l>A furcsa állapot!</l>
					<l>Azzal tölteni el a méllységes napot,</l>
					<l>Ölelni, galambom! csillagom! szeretek!</l>
				</lg>
				<p>PHILLIS</p>
				<lg>
					<l>Haszontalan Doris! mert ma nem nevetek.</l>
					<l>Valamikor Montán, Montán vólt én velem,</l>
					<l>Mindég beszédessé csinált a szerelem.</l>
				</lg>
				<p>DÓRIS</p>
				<lg>
					<l>Jól van! s ha eggy napot így el tőltöttetek</l>
					<l>Ugyan mond meg más nap miről beszéltetek!</l>
				</lg>
				<p>PHILLIS</p>
				<lg>
					<l>Az is furcsa kérdés!</l>
				</lg>
				<p>DÓRIS</p>
				<lg>
					<l>no de, mond meg még is!</l>
				</lg>
				<p>PHILLIS</p>
				<lg>
					<l>Tudod hol felleges hol tiszta az ég is,</l>
					<l>Mi is, hol civódtunk, hol öszve békéltünk.</l>
				</lg>
				<p>DÓRIS</p>
				<lg>
					<l>Civódni?</l>
				</lg>
				<p>PHILLIS</p>
				<lg>
					<l>Mint az ég, mi is csak úgy éltünk.</l>
					<l>Mert, sokszor civódnak ám a szerelmesek,</l>
					<l>Még is azért, minden napjaik kedvesek!</l>
					<l>Néha egéssz nap is többet nem csináltunk,</l>
					<l>Hogy egymás szemébe néztünk, s kukucskáltunk.</l>
				</lg>
				<p>DÓRIS</p>
				<lg>
					<l>Tehát a szerelem mind csak képzelődés!</l>
					<l>Ölelés, csókolás, tréfa, és perlődés!</l>
				</lg>
				<p>PHILLIS</p>
				<lg>
					<l>Hát még enyelgeni sem tudsz? ó ártatlan!</l>
				</lg>
				<p>DÓRIS</p>
				<lg>
					<l>Nem biz én, ez a szó előttem hallatlan.</l>
					<l>Hát mi az?</l>
				</lg>
				<p>PHILLIS</p>
				<lg>
					<l>A csak kéz, s orca cirolgatás,</l>
					<l>Szerelmes beszédek, néha csókolgatás.</l>
				</lg>
				<p>DÓRIS</p>
				<lg>
					<l>Soha bizony soha, hát eb az ingetek!</l>
					<l>Ciróka, maróka, még úgy is tettetek!</l>
				</lg>
				<p>PHILLIS</p>
				<lg>
					<l>Tettünk bizony s ládd é még is az átkozott!</l>
					<l>Engem melly szégyenbe s gyalázatba hozott!</l>
				</lg>
				<p>DÓRIS</p>
				<lg>
					<l>Igen bizony, hát most, mit fogsz már csinálni?</l>
				</lg>
				<p>PHILLIS</p>
				<lg>
					<l>Szerelmem, pántlikám, és Montánt utálni,</l>
					<l>Nó de mond meg magad, úgye? ha szeretne</l>
					<l>Hogy két napba egyszer, csak hozzám jöhetne?</l>
					<l>Látom én mind tegnap, mind ma is hogy kerül,</l>
					<l>De Dóris! úgy tetszik Mirtill jön emerűl,</l>
					<l>Mond, őrizze nyájam míg violát szedek.</l>
					<l>Hisz itt nincs sem mételly, sem víz, sem meredek.</l>
				</lg>
				<p>Negyedik Jelenés</p>
				<p>DÓRIS, MIRTILL.</p>
				<p>DÓRIS</p>
				<lg>
					<l>Isten hozott egyszer Mirtill! e ligetbe!</l>
					<l>Be régenn nem láttunk! mi az a kezedbe?</l>
				</lg>
				<p>MIRTILL</p>
				<lg>
					<l>Egy kis állat,</l>
				</lg>
				<p>DÓRIS</p>
				<lg>
					<l>már azt, nem szükség mondani</l>
					<l>Hiszen úgy se szoktak ott farkast hordani!</l>
				</lg>
				<p>MIRTILL</p>
				<lg>
					<l>No hát itt van, nézd meg!</l>
				</lg>
				<p>DÓRIS</p>
				<lg>
					<l>már nem nézem, tedd el!</l>
				</lg>
				<p>MIRTILL</p>
				<lg>
					<l>Mi a Dóris? hát a tréfát sem érthet’d el?</l>
					<l>Ne légy ollyan kényes!</l>
				</lg>
				<p>DÓRIS</p>
				<lg>
					<l>Van talán még eszem,</l>
					<l>Hogy az ollyanforma tréfát fel se veszem.</l>
					<l>Nem szép, nem is szoktam mindjárt haragudni,</l>
					<l>Csak hogy, nem akarok tőled mindent tudni.</l>
				</lg>
				<p>MIRTILL</p>
				<lg>
					<l>Hiszen tudni lehet, én mindjárt meg mondom.</l>
				</lg>
				<p>DÓRIS</p>
				<lg>
					<l>Ne mond bizony nekem, reá semmi gondom.</l>
				</lg>
				<p>MIRTILL</p>
				<lg>
					<l>Jaj be haragos vagy! Nó de már a minek?</l>
					<l>Hiszen én meg mondom, csak ne szólj senkinek.</l>
				</lg>
				<p>DÓRIS</p>
				<lg>
					<l>Már én a nyelvemmel kedvem szerént élek,</l>
					<l>Ha tetszik halgatok, ha tetszik, beszéllek.</l>
				</lg>
				<p>MIRTILL</p>
				<lg>
					<l>No de, ne légy még is, az ember Echója,</l>
					<l>Ládd é, ez a Montán fekete rigója,</l>
					<l>Ezt tavaj még Phillis a fészkéből hozta,</l>
					<l>S kopaszon Montánnak od’ajándékozta,</l>
					<l>Szépen tud fütyölni, most hogy arra mentem,</l>
					<l>Nem vólt otthon Montán, s én bizony el csentem.</l>
				</lg>
				<p>DÓRIS</p>
				<lg>
					<l>De hát ugyan abba mi örömöd látod,</l>
					<l>Hogy úgy meg lophatod Montán jó barátod?</l>
				</lg>
				<p>MIRTILL</p>
				<lg>
					<l>De hagyd el! már ennek örűlök mondhatom,</l>
					<l>Hogy a tronfot, tronfal vissza potolhatom.</l>
					<l>Tudod, hogy bánt velem ő is tavaj ősszel,</l>
					<l>Mikor el dugatta a Tengeri csősszel</l>
					<l>A seregéllyemet? Én ezt fel tartottam</l>
					<l>S eggy kedves Nótádra meg is tanítottam,</l>
					<l>Valaki csak látta, mindjárt meg szerette,</l>
					<l>Az ének notáját olly szépenn ejtette.</l>
					<l>Hilax! Chloris! tőlem hogy gyakran hallotta,</l>
					<l>Hilax! Chloris! mindég utánnam mondotta.</l>
					<l>Sokszor egéssz nap is ült a juh hátára,</l>
					<l>Mint ha azt tartanák csak az ő számára.</l>
					<l>De furcsa állat vólt!</l>
				</lg>
				<p>DÓRIS</p>
				<lg>
					<l>A bizony, tudom már,</l>
					<l>Az a nagyonn okos, nagyon drága madár,</l>
					<l>Melly hogy akkor a négy nyarat meg haladta,</l>
					<l>Nem akarád adni tiz csóknak alatta.</l>
					<l>De szegényt, a Milon kutyája meg ette!</l>
					<l>Mirtill, itt van tiz csók, kell é most érette?</l>
					<l>De meg álj! jut eggy kis csalfaság eszembe.</l>
					<l>Én most nem rég valék itt Phillissel szembe,</l>
					<l>Ő, hogy látta vólna azon esküdözött,</l>
					<l>Mikor csókolgattál ott a bokrok között</l>
					<l>Mirtill! most ezt rajta meg kék boszúllani,</l>
					<l>Mútasd a rigót s mond! -</l>
				</lg>
				<p>MIRTILL</p>
				<lg>
					<l>mit tudjak mondani?</l>
				</lg>
				<p>DÓRIS</p>
				<lg>
					<l>Mond, hogy te Montántól kaptad e madarat,</l>
					<l>De ne nevess osztán! edd meg az agarat!</l>
				</lg>
				<p>MIRTILL</p>
				<lg>
					<l>Csak biz’d r’ám ki lopom én biz a szemét is.</l>
				</lg>
				<p>DÓRIS</p>
				<lg>
					<l>Most úgy is utálja a Montán nevét is.</l>
					<l>S ha nevetés nélkűl beszélsz, úgy el hiszi.</l>
				</lg>
				<p>MIRTILL</p>
				<lg>
					<l>Jól van, a csintalan ő is el nem viszi</l>
					<l>Mikor a tömlőmön meg oldta a hurkot,</l>
					<l>De most meg étetem ám véle a szurkot!</l>
				</lg>
				<p>DÓRIS</p>
				<lg>
					<l>Én Chloëhoz megyek: De ni! ahol jőnek,</l>
					<l>Bújj ízibe alá, e termett szőlőnek.</l>
				</lg>
				<p>Ötödik Jelenés</p>
				<p>PHILLIS, MONTÁN</p>
				<p>MONTÁN</p>
				<lg>
					<l>Phillis! mit futsz töllem? mi lelt olly hirtelen?</l>
				</lg>
				<p>PHILLIS</p>
				<lg>
					<l>Ha másként nem vagyok, így vagyok szüntelen.</l>
				</lg>
				<p>MONTÁN</p>
				<lg>
					<l>Soha se láttalak még én illy méreggel.</l>
				</lg>
				<p>PHILLIS</p>
				<lg>
					<l>Soha sem is esett a mi tegnap reggel.</l>
				</lg>
				<p>MONTÁN</p>
				<lg>
					<l>Tegnap? s nekem kellett valamit véteni?</l>
				</lg>
				<p>PHILLIS</p>
				<lg>
					<l>Álnok! szemembe is hogy mersz tekinteni?</l>
				</lg>
				<p>MONTÁN</p>
				<lg>
					<l>Nó de hiszen mond meg!</l>
				</lg>
				<p>PHILLIS</p>
				<lg>
					<l>Ej jobb ha halgatol!</l>
				</lg>
				<p>MONTÁN</p>
				<lg>
					<l>Ugy hát én nem tudom, miért pirongatol!</l>
				</lg>
				<p>PHILLIS</p>
				<lg>
					<l>A szép! az igazság csak mindég tiétek!</l>
				</lg>
				<p>MONTÁN</p>
				<lg>
					<l>Az Istenért mond meg hát! mi az a vétek!</l>
				</lg>
				<p>PHILLIS</p>
				<lg>
					<l>Ni biz a jó lelkű! egy cseppet se bánja,</l>
					<l>Még hogy én mondjam meg tőlem azt kivánja.</l>
				</lg>
				<p>MONTÁN</p>
				<lg>
					<l>Phillis! Phillis! hát ez a minapi beszéd?</l>
					<l>Hol a fogadásod?</l>
				</lg>
				<p>PHILLIS</p>
				<lg>
					<l>Ott, a hol a tiéd!</l>
				</lg>
				<p>MONTÁN</p>
				<lg>
					<l>Hát ez az a hívség a méket igérted?</l>
				</lg>
				<p>PHILLIS</p>
				<lg>
					<l>Lassan Montán! mert így a szívem meg sérted,</l>
					<l>Hív voltam én hozzád.</l>
				</lg>
				<p>MONTÁN</p>
				<lg>
					<l>hát én mit vétettem?</l>
					<l>Hív vagyok én hozzád.</l>
				</lg>
				<p>PHILLIS</p>
				<lg>
					<l>A biz észre vettem!</l>
				</lg>
				<p>MONTÁN</p>
				<lg>
					<l>Ah Phillis! Galambom, életemnek fele!</l>
				</lg>
				<p>PHILLIS</p>
				<lg>
					<l>Nem vagyok én Chloë, tán álmodol vele?</l>
					<l>Ni hogy beszél félre!</l>
				</lg>
				<p>MONTÁN</p>
				<lg>
					<l>s ezt még Phillis mondja?</l>
					<l>Ó Phillis! a vagyok szerelmem bolondja!</l>
				</lg>
				<p>(eggy kevéssé halgat)</p>
				<lg>
					<l>Hát nem szólsz?</l>
				</lg>
				<p>PHILLIS</p>
				<lg>
					<l>Ma magam reá nem vehetem.</l>
				</lg>
				<p>MONTÁN</p>
				<lg>
					<l>Hát, vesszen el füvöm, juhom, s a ligetem!</l>
					<l>Ha meg bántottalak, a Nagy Pánra vallom!</l>
				</lg>
				<p>PHILLIS</p>
				<lg>
					<l>De tudsz átkozodni derekason, hallom!</l>
				</lg>
				<p>MONTÁN</p>
				<lg>
					<l>Ha Chloët szeretem hát! - - -</l>
				</lg>
				<p>PHILLIS</p>
				<lg>
					<l>csitt! most ki nevetlek,</l>
					<l>Nem szereted? én meg téged nem szeretlek!</l>
				</lg>
				<p>MONTÁN</p>
				<lg>
					<l>Még Chloëval? de már ezt nem érdemlettem!</l>
				</lg>
				<p>PHILLIS</p>
				<lg>
					<l>Menj hitetlen hozzá; menj, mond meg helyettem!</l>
				</lg>
				<p>MONTÁN</p>
				<lg>
					<l>Én! Phillis! hitetlen? s így hívsz te engemet?</l>
					<l>Ki jobban szeretlek mint az életemet,</l>
					<l>Kinek a vólt, s a lessz minden kivánságom,</l>
					<l>Hogy te légy valaha kincsem, s boldogságom!</l>
					<l>Hogy te veled éljek, s hogy (ó édes álom)</l>
					<l>Hív karjaid között érjem el halálom!</l>
					<l>Már két esztendeje Phillis! s kilenc hete,</l>
					<l>Miólta hív szívem téged meg szerete,</l>
					<l>Miólta csak egy nap se ment le szárazon,</l>
					<l>Hogy meg nem láttalak vagy itt, vagy a gazon.</l>
					<l>Hányszor örzötte más a nyájam hellyettem?</l>
					<l>Mikor Phillis! veled, te veled lehettem!</l>
					<l>Hány kedves, (bár Anyád szűntelen üldözött)</l>
					<l>Hány kedves éjszaka múlt karjaid között?</l>
					<l>Tudják a csemeték, tudják a ligetek,</l>
					<l>Napok! boldog napok! ó hova tüntetek?</l>
					<l>Számodra eggy pálcát, s pohárt is csináltam,</l>
					<l>Mellyre eggy erdeji Istent faricskáltam,</l>
					<l>Kinek, míg hívségem Phillis! kedvelletted,</l>
					<l>Sok kövér juhokat áldoztam éretted.</l>
					<l>Tovább is csináltam majd fél esztendőnél</l>
					<l>Tudod Phillis! magad gyakran a kútfőnél,</l>
					<l>Hogy el vágott kezem meg mostad, s törlötted</l>
					<l>Szánakozó kézzel nyomkodtad, kötötted.</l>
					<l>Phillis! kénszerítlek a régi hűségre,</l>
					<l>A mi ligetünket őrző Istenségre,</l>
					<l>Mond meg! ugyan mond meg! ki vólt olly átkozott?</l>
					<l>A ki én felőllem néked hazudozott.</l>
					<l>Mond meg! hogy változtál illyen hideg jéggé?</l>
				</lg>
				<p>PHILLIS</p>
				<lg>
					<l>Azt a te szíved is meg mondja eléggé.</l>
				</lg>
				<p>MONTÁN</p>
				<lg>
					<l>Phillis! az én szívem melyemet nem veri,</l>
					<l>Mint a ki tett bűnét érezi, s esmeri.</l>
				</lg>
				<p>PHILLIS</p>
				<lg>
					<l>Hát hol a Pántlika a mit neked adtam?</l>
				</lg>
				<p>MONTÁN</p>
				<lg>
					<l>Mindjárt elő hozom a kunnyhóba hagytam</l>
					<l>A szék-fűd mellett van.</l>
				</lg>
				<p>PHILLIS</p>
				<lg>
					<l>Meg bocsáss barátom!</l>
					<l>Én semmit se hiszek valamig nem látom,</l>
				</lg>
				<p>(Montán el megy.)</p>
				<p>Hatodik Jelenés</p>
				<p>PHILLIS, MIRTILL</p>
				<p>MIRTILL</p>
				<lg>
					<l>Montán ám az ember! nincs ollyan itt körűl</l>
					<l>Már a barátoknak ő lehet tükörűl!</l>
					<l>Azt is nekem adja a mi leg kedvesebb.</l>
				</lg>
				<p>PHILLIS</p>
				<lg>
					<l>Mit adott? a fürjét?</l>
				</lg>
				<p>MIRTILL</p>
				<lg>
					<l>Nem, annál kedvesebb.</l>
				</lg>
				<p>PHILLIS</p>
				<lg>
					<l>A Pintyét?</l>
				</lg>
				<p>MIRTILL</p>
				<lg>
					<l>Találd ki ezért a rigóért!</l>
				</lg>
				<p>PHILLIS</p>
				<lg>
					<l>Hát ezt adta neked! pénzért, vagy jó szóért?</l>
				</lg>
				<p>MIRTILL</p>
				<lg>
					<l>Biz ő csak úgy adta, én megint el hoztam.</l>
				</lg>
				<p>PHILLIS</p>
				<lg>
					<l>Úgy adta? de hisz ezt én ajándékoztam</l>
					<l>Most tán csak bosszantni akar ő engemet?</l>
				</lg>
				<p>MIRTILL</p>
				<lg>
					<l>De hogy! hanem nekem keresi kedvemet,</l>
				</lg>
				<p>PHILLIS</p>
				<lg>
					<l>Szép is az, hogy magát veled kedvelteti,</l>
					<l>S az én becsületem rontja, s vesztegeti!</l>
				</lg>
				<p>MIRTILL</p>
				<lg>
					<l>Azt mindjárt gondoltam, hogy úgy járok veled</l>
					<l>Hogy gyanús haraggal el telik kebeled.</l>
					<l>Semmi az hogy nekem adta a madarad,</l>
					<l>Ha a madár enyim, Montán tiéd marad.</l>
					<l>De tudod Phillis mit? ezt a hímhez zárom,</l>
					<l>Míg fészket rak, tojik, s míg ki költ meg várom,</l>
					<l>Mihelyt arra való lessz, hát azt fogadom</l>
					<l>Hogy két csonka-tollas fiát, neked adom.</l>
				</lg>
				<p>PHILLIS</p>
				<lg>
					<l>Ad’sze csak! a biz ez az én rigóm féle.</l>
				</lg>
				<p>MIRTILL</p>
				<lg>
					<l>De meg fúl ha ollyan markossan bánsz véle.</l>
					<l>Lágyan tartsd, mert hátha meg talál dögölni.</l>
				</lg>
				<p>PHILLIS</p>
				<p>(meg fojtja).</p>
				<lg>
					<l>Nesze itt van! magam meg akartam ölni.</l>
					<l>Hitetlen Pásztorok! már azt se tudjátok,</l>
					<l>Hogy a Pásztornékat mivel bosszantsátok!</l>
					<l>De te el ne felejtsd a fiát ebadott!</l>
					<l>Egy Pásztor meg tartsa azt, a mit fogadott!</l>
				</lg>
				<p>MIRTILL</p>
				<lg>
					<l>Szerencsétlen Montán pajtás! be meg jártad!</l>
					<l>Hogy azt a kis rigót onnan el nem zártad.</l>
					<l>Ládd! már most meg vallom, én ezt csak el loptam</l>
					<l>Hogy az elébb Montán előtt el sullogtam.</l>
					<l>Be nézek, hogy az ujj sípját meg probálnám,</l>
					<l>Senki sincs; hátha most, Montánt meg tréfálnám,</l>
					<l>Gondolom magamba! úgy is tavaj ősszel</l>
					<l>A seregélyemet el dugták a csősszel.</l>
					<l>S el hozom, te pedig féltő s gyanús lélek</l>
					<l>Meg fojtád, óh mert ezt, bánom a míg élek!</l>
				</lg>
				<p>PHILLIS</p>
				<lg>
					<l>Hát ezt loptad? s Montán nem tud semmit benne?</l>
				</lg>
				<p>MIRTILL</p>
				<lg>
					<l>Jaj hiszen ha tudná ugy mi bajom lenne!</l>
					<l>De ládd, Dóris lovalt erre a tréfára.</l>
				</lg>
				<p>PHILLIS</p>
				<lg>
					<l>Az ollyan tréfának, ládd illyen az ára!</l>
				</lg>
				<p>MIRTILL</p>
				<lg>
					<l>De nem szép ám mindent olly nagyon fel venni!</l>
					<l>A ki tréfál annak tréfát kell érteni!</l>
				</lg>
				<p>PHILLIS</p>
				<lg>
					<l>Mirtill! én karóhoz nem kötöm az ebet.</l>
					<l>Már bánom, de ládd, nem gondoltam egyebet</l>
					<l>Csak hogy meg akartok engem haragítni</l>
					<l>Mert úgy is kezdtem vólt, már Montánt gyanítni.</l>
				</lg>
				<p>(hirtelen el megy.)</p>
				<p>Hetedik Jelenés</p>
				<p>MONTÁN, MIRTILL</p>
				<p>MONTÁN</p>
				<lg>
					<l>Jó szerencsét Mirtill! kedves énekelő!</l>
					<l>Honnan verődhettél most az egyszer elő?</l>
					<l>Hát Phillist nem láttad? nem tudod hova ment?</l>
				</lg>
				<p>MIRTILL</p>
				<lg>
					<l>Éppen most vala itt, tán ott lessz oda lent,</l>
					<l>Gondolom Dórissal, ott ama Nagy fánál,</l>
					<l>Mert kért hogy itt legyek addig a nyájánál.</l>
				</lg>
				<p>MONTÁN</p>
				<lg>
					<l>Bezzeg ugyan Mirtill volt ám csete paté!</l>
					<l>Leg nehezebb per az Asszony-állaté!</l>
					<l>Gondold meg! azt fogta Phillis erővel rám,</l>
					<l>Hogy én másnak adtam a kedves pántlikám,</l>
					<l>A mellyet a minap karomra kötözött,</l>
					<l>Ott a hol táncoltunk a zőld tőlgyek között.</l>
					<l>De nagyon haragudtt!</l>
				</lg>
				<p>MIRTILL</p>
				<lg>
					<l>Már azt ki tenné fel?</l>
					<l>Biz én azt gondoltam mind fenekig téjfel!</l>
					<l>Hanem ugyan Montán! kérlek valamire</l>
					<l>Ha engemet szeretsz!</l>
				</lg>
				<p>MONTÁN</p>
				<lg>
					<l>Nem kérhetsz semmire</l>
					<l>A mit meg nem adok; de nem a rigómat,</l>
					<l>Mert inkább od’adom a leg jobb tinómat.</l>
				</lg>
				<p>MIRTILL</p>
				<lg>
					<l>Nem kérek én semmit, csak hogy meg engedjél!</l>
				</lg>
				<p>MONTÁN</p>
				<lg>
					<l>Eredj! eredj! Mirtill! ne gyermekeskedjél!</l>
					<l>Most tréfálni akarsz, vagy csúfolni talán</l>
					<l>Nekem nem vétettél.</l>
				</lg>
				<p>MIRTILL</p>
				<lg>
					<l>még sokat is Montán!</l>
					<l>Jaj mert szint úgy félek ha meg fogod tudni,</l>
					<l>Hogy mig élsz, mindég fogsz reám haragudni.</l>
					<l>Phillis -</l>
				</lg>
				<p>MONTÁN</p>
				<lg>
					<l>no, hogy Phillist talám meg csókoltad?</l>
					<l>De kellett is hogy ezt, olly nagyon titkoltad!</l>
					<l>A nem szentség-törés, e csak tréfa játék,</l>
					<l>Mellyet én is tőled nem csak egyszer láték!</l>
					<l>Hát ezt engedjem meg?</l>
				</lg>
				<p>MIRTILL</p>
				<lg>
					<l>Oh nagyobb az annál!</l>
					<l>Dóris is benne van.</l>
				</lg>
				<p>MONTÁN</p>
				<lg>
					<l>bár csak már szóllanál!</l>
					<l>Phillis! Dóris! mert már majd meg haragudok,</l>
					<l>Én még a vétkedről eggy cseppet se tudok.</l>
					<l>Mond meg! nem haragszom akarmi lessz, hiszen</l>
					<l>Rossz pajtás az, a ki pajtásnak nem hiszen!</l>
				</lg>
				<p>MIRTILL</p>
				<lg>
					<l>Ma hozzád indúlok reggel a lucsokba,</l>
					<l>S hogy senkit se látok ott a kunnyhotokba,</l>
					<l>A rigód el hozom. Dóris elő talál,</l>
					<l>Kérdi, mi van nállad? mit hozol, s hol valál?</l>
					<l>Meg állok, s mutatom néki a rigódat</l>
					<l>S ő - -</l>
				</lg>
				<p>(hallgat)</p>
				<p>MONTÁN</p>
				<lg>
					<l>de mond tovább! ne hagyd félbe szódat!</l>
				</lg>
				<p>MIRTILL</p>
				<lg>
					<l>Ő, mond, “hé meg kék most ezzel Phillist csalni.”</l>
				</lg>
				<p>MONTÁN</p>
				<lg>
					<l>Szép is a barátom ugy reám lovalni!</l>
				</lg>
				<p>MIRTILL</p>
				<lg>
					<l>S mond Phillisnek, hogy ezt neked Montán adta</l>
					<l>Úgy is haragszik rá!</l>
				</lg>
				<p>MONTÁN</p>
				<lg>
					<l>ennye ebugatta!</l>
				</lg>
				<p>MIRTILL</p>
				<lg>
					<l>Hát arra jön Phillis, s Dóris meg el szalad,</l>
					<l>Ni Phillis! mutatom néki a Madarad!</l>
					<l>Nekem Montán adta, ő el veszi s így szóll</l>
					<l>Ennye - -</l>
				</lg>
				<p>MONTÁN</p>
				<lg>
					<l>Gondolom már! talán meg csipte jól?</l>
				</lg>
				<p>MIRTILL</p>
				<lg>
					<l>Nem! ha nem a mint ott fogta, simította,</l>
					<l>Míg félre tekintek, addig meg fojtotta.</l>
				</lg>
				<p>MONTÁN</p>
				<lg>
					<l>Már a vastag tréfa! csinján szép tréfálni,</l>
					<l>Nem pedig tréfából másnak kárt csinálni!</l>
					<l>Mert hisz el lehetne nézni egy keveset,</l>
					<l>De semmi, kurvanyja! már ez is meg esett!</l>
				</lg>
				<p>MIRTILL</p>
				<lg>
					<l>Bizony a nekem is jó izűn nem esnék,</l>
					<l>Ha így szánt-szándékkal káromat keresnék,</l>
					<l>De csak ne neheztelj olly nagyonn érette,</l>
					<l>Majd egy szép galambot kapsz tőlem hellyette,</l>
					<l>Egy felől rózsa szín, fejér másik felől,</l>
					<l>A fején kontya van mind hátúl, mind elől.</l>
				</lg>
				<p>MONTÁN</p>
				<lg>
					<l>Tedd el a galambod! ha a rigó oda,</l>
					<l>Rózsa szín, vagy fejér a nékem micsoda!</l>
				</lg>
				<p>MIRTILL</p>
				<lg>
					<l>No Pajtás! hogy hidd el hogy szánom felette,</l>
					<l>A leg jobb kas-méhem küldöm el hellyette,</l>
					<l>Már azt az Atyámtól Licas sokat kérte,</l>
					<l>Két leg jobbik juhát adta vólna érte,</l>
					<l>Meg tudná mondani Dámon ha még élne,</l>
					<l>Hogy mindég unszolta s járt r’á, hogy cserélne.</l>
				</lg>
				<p>MONTÁN</p>
				<lg>
					<l>Nem vagyok én fösvény kurvanyja a méhnek!</l>
					<l>Biz inkább örülnék a Phillis kedvének.</l>
					<l>De gyanakszik reám, s nem mondja az okát,</l>
					<l>Pedig már el hoztam néki a Pántlikát.</l>
				</lg>
				<p>MIRTILL</p>
				<lg>
					<l>De követ gyanakszik, biz ő csak tetteti,</l>
					<l>Az életét nálad jobban nem szereti!</l>
					<l>De meg akar rólad egésszen győződni,</l>
					<l>Azért szeret mindég perleni, s kötődni.</l>
					<l>Az a természete a hív szeretőnek!</l>
				</lg>
				<p>Nyólcadik Jelenés</p>
				<p>MONTÁN, MIRTILL, PHILLIS, DÓRIS.</p>
				<p>MONTÁN</p>
				<lg>
					<l>Mirtill! mit csináljak? nézzed a hol jőnek!</l>
					<l>Ugy tetszik hogy reszket majd minden tetemem.</l>
				</lg>
				<p>PHILLIS</p>
				<lg>
					<l>Nó Montán! meg engedj, mert meg csalt a szemem.</l>
					<l>Más Pántlika vólt az, a méket gondoltam,</l>
					<l>Most Cloënál valék s tőle tudakoltam.</l>
					<l>Hát szent a békesség?</l>
				</lg>
				<p>MONTÁN</p>
				<lg>
					<l>Szent az én részemről.</l>
				</lg>
				<p>PHILLIS</p>
				<lg>
					<l>Felejtkezz el te is, hát ez eggy vétkemről!</l>
					<l>Ez a hirtelenség és féltés gyümőlcse!</l>
				</lg>
				<p>MONTÁN</p>
				<lg>
					<l>A hív szeretőnek illyen az erkőlcse!</l>
					<l>Talán másszor te is, nem hirtelenkedel,</l>
					<l>Ha nem meg gondolod a mit cselekedel.</l>
				</lg>
				<p>PHILLIS</p>
				<lg>
					<l>De sokszor magammal még nem is bírhatok!</l>
				</lg>
				<p>MIRTILL</p>
				<lg>
					<l>Mert bizony olly kutya erkőlcsre kaptatok,</l>
					<l>Hogy a Pásztorokat szembe utáljátok,</l>
					<l>De ha el hagynának, ér’tek meg halnátok.</l>
				</lg>
				<p>DÓRIS</p>
				<lg>
					<l>Lassan Mirtill! ne tartsd magad olly okosnak!</l>
					<l>Nem tudod?</l>
				</lg>
				<p>MIRTILL</p>
				<lg>
					<l>talán azt, hogy mélly partot mosnak</l>
					<l>A lassú patakok. De elég az hozzá,</l>
					<l>Hogy a fejér népet Isten meg átkozá,</l>
					<l>Mert félig mind féltő, félig mind szerelmes!</l>
				</lg>
				<p>DÓRIS</p>
				<lg>
					<l>Bár neked se lenne valaki kegyelmes</l>
					<l>Rigó tolvaj!</l>
				</lg>
				<p>PHILLIS</p>
				<p>(Montánhoz)</p>
				<lg>
					<l>igaz ugyan meg jártam ám! - -</l>
					<l>- - Ennye be vasvilla szemeket vetel r’ám!</l>
				</lg>
				<p>MONTÁN</p>
				<lg>
					<l>Nem biz én, hallottam, mi történt veletek,</l>
					<l>Azzal mind a kettenn hirtelenkedtetek.</l>
					<l>Te abba hogy hittél, ő meg hogy el vette,</l>
					<l>De hiszen rossz végből ő se cselekedte.</l>
					<l>Azért ne hidj mindjárt, ne légy olly hirtelen!</l>
					<l>Hív volt az én szívem, s hív marad szüntelen!</l>
					<l>Mind Dóris, mind Mirtill, mind te hibázátok</l>
					<l>De én nem haragszom jó fiúk! reátok!</l>
					<l>A Pántlikádat is ládd Phillis! el hoztam.</l>
				</lg>
				<p>PHILLIS</p>
				<lg>
					<l>Eredj Montán! eredj! mert már meg átkoztam.</l>
					<l>De tudod hogy esett? Chloë meg szerette,</l>
					<l>S mind addig kötötte, a míg ki köthette.</l>
					<l>De semmi, te vagy már minden boldogságom,</l>
					<l>A szívem, s ez a csók légyen bizonyságom!</l>
				</lg>
				<p>MIRTILL</p>
				<lg>
					<l>Hát még csokolódsz is? ennye gonosz fajta!</l>
				</lg>
				<p>PHILLIS</p>
				<lg>
					<l>Ez az én Montánom, ne ütközz meg rajta!</l>
				</lg>
				<p>MIRTILL</p>
				<lg>
					<l>De tudjátok é mit? e’r’ a hires perre,</l>
					<l>Ma hajtsuk be jókor a juhat egyszerre.</l>
					<l>S majd nap-lement felé, ha minden meg fejet,</l>
					<l>Menjünk ki a gyepre, s együnk ott friss tejet.</l>
					<l>S osztán, valamit is kék már indítani.</l>
				</lg>
				<p>MONTÁN</p>
				<lg>
					<l>s Hát mit?</l>
				</lg>
				<p>MIRTILL</p>
				<lg>
					<l>Zálogosdit leg jóbb lessz játszani.</l>
				</lg>
				<p>MONTÁN</p>
				<lg>
					<l>Én játszom akarmit.</l>
				</lg>
				<p>DÓRIS</p>
				<lg>
					<l>Én ki nem maradok.</l>
				</lg>
				<p>PHILLIS</p>
				<lg>
					<l>Ha Montán is játszik? zálogot úgy adok.</l>
				</lg>
				<p>MIRTILL</p>
				<lg>
					<l>Montán! Mit csinálnak a kik szeretgélnek?</l>
				</lg>
				<p>MONTÁN</p>
				<lg>
					<l>Néha öszve vesznek, néha meg békélnek.</l>
				</lg>
				<p>MIRTILL</p>
				<lg>
					<l>Mit Phillis?</l>
				</lg>
				<p>PHILLIS</p>
				<lg>
					<l>restellem koptatni a számat,</l>
					<l>Kérd meg inkább ezt a peres Pántlikámat!</l>
				</lg>
				<p>MONTÁN</p>
				<lg>
					<l>Eggynek a másikra igen nagy a gondja.</l>
				</lg>
				<p>MIRTILL</p>
				<lg>
					<l>Féltik eggymást úgye? azt igazánn mondja!</l>
				</lg>
				<p>.oOo.</p>
			</div>
		</body>
	</text>
</TEI>