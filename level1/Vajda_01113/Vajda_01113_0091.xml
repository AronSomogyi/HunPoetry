<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0091" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mit kongnak, bongnak a harangok?...</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1428</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mit kongnak, bongnak a harangok?...</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mit kongnak, bongnak a harangok?...</head>
				<lg>
					<l>Ahogy egyszer Istajerben</l>
					<l>Üldözötten bujdokolván,</l>
					<l>Egy kis völgyi érnek partján,</l>
					<l>Szűk bujóska gyalogúton</l>
					<l>Mendegélek egymagamban,</l>
					<l>Képzelegve szép hazámnak</l>
					<l>Istenáldott hegyvölgyéről,</l>
					<l>Átokvert sok jó fiáról:</l>
					<l>Hát egyszerre kétfelölről,</l>
					<l>Gondolom, hogy azokból a</l>
					<l>Nagy fekete vas hegyekből</l>
					<l>Megszólalnak láthatatlan,</l>
					<l>Föld alatti bús harangok,</l>
					<l>Zúgva-búgva szomorúan;</l>
					<l>Olyanformán, csakhogy annál</l>
					<l>Még százszorta szomorúbban,</l>
					<l>Mint az a siralomének,</l>
					<l>Mit keserves, töredelmes</l>
					<l>Búcsujáró nép zokogva</l>
					<l>Énekel, hogy közbe-közbe</l>
					<l>A kereszt is hajladoz rá!</l>
					<l>A vezeklő gyászos hangok,</l>
					<l>Mint hömpölygő árhullámok,</l>
					<l>Az egész, mély, széles völgyet</l>
					<l>Elöntötték bús panasszal;</l>
					<l>S mint a délibáb a puszták</l>
					<l>Szőke falvait, tanyáit:</l>
					<l>Nagy siránkozásaikkal</l>
					<l>Fölverték a tornyos várost,</l>
					<l>Mely mögöttem kék távolban</l>
					<l>A hullámzó hangok árján</l>
					<l>Láthatólag ringatózott.</l>
					<l>Engem is megállitottak</l>
					<l>És levertek lábaimról.</l>
					<l>Ismeretlen bútól-gondtól</l>
					<l>Megnehezült szivvel-fővel</l>
					<l>Leborultam, hallgatóztam;</l>
					<l>Lelkem égnek ajánlottam,</l>
					<l>S addig vártam, míg kivártam,</l>
					<l>Megértettem, megtanultam:</l>
					<l>Mit beszélnek, oly busan mit</l>
					<l>Kongnak, bongnak a harangok.</l>
				</lg>
				<lg>
					<l>A legöregebbik (szinte</l>
					<l>Látom, ahogy csóválgatta</l>
					<l>Ágas-bogas koronával</l>
					<l>Koronázott ősz fejét) így</l>
					<l>Panaszolkodott, kihalló</l>
					<l>Mély hatalmas, dörgő hangján:</l>
				</lg>
				<lg>
					<l>“Ős Budában, Istambulban,</l>
					<l>Perzsiában, Egyiptomban,</l>
					<l>Fekete és holt tengerben,</l>
					<l>Hegyen-völgyön, pusztaságon,</l>
					<l>Palotákban és kunyhókban,</l>
					<l>Merre nap kél, csillag fénylik:</l>
					<l>Én mindenható úr voltam.</l>
					<l>Embereknek, állatoknak,</l>
					<l>Katonáknak és papoknak,</l>
					<l>Fűnek-fának parancsoltam;</l>
					<l>Szempillantásomra földet</l>
					<l>Ingató hadak forogtak,</l>
					<l>S rohantak biztos halálnak.</l>
					<l>Haragomnak fél világot</l>
					<l>Végig érő ostorától</l>
					<l>Rettegett és porba omlott</l>
					<l>Nap alatti minden népség.</l>
					<l>Hajh! nagyon elbizakodtam.</l>
					<l>Urat, istent nem ösmertem,</l>
					<l>A halálra nem gondoltam.</l>
					<l>Oh, hivalkodó, romolt szív,</l>
					<l>Földi gyarló véges elme!</l>
					<l>A kerek földet ki bírtam,</l>
					<l>Mint nadály a vérét szíttam,</l>
					<l>Mikor épen teli töltem,</l>
					<l>Úgy lehulltam, úgy leestem.</l>
					<l>Átkozott a lelkem, testem.</l>
					<l>Vagyok most temetve mélyen,</l>
					<l>Naptalan, kétségbeejtő</l>
					<l>Véghetetlen hosszu éjben,</l>
					<l>Lesve, várva az arkangyal</l>
					<l>Tárogatójának hangját,</l>
					<l>Melyre meghasad majd e föld</l>
					<l>És kiszór a napvilágra,</l>
					<l>Az utolsó itéletre;</l>
					<l>Meglehet az örök lángra.</l>
					<l>Ah, mi jó lesz benne égni,</l>
					<l>Megszenvedni, meglakolni,</l>
					<l>A gonosztól megtisztulni.</l>
					<l>Hajh, csak jőne, jőne már el</l>
					<l>,Az nap, nagy haragnak napja’</l>
					<l>Büntetéssel, jutalommal,</l>
					<l>Mennyországgal és pokollal,</l>
					<l>Csak e lassu porladásnak,</l>
					<l>Forgó, fájó zsibbadásnak</l>
					<l>Lenne egyszer vége, vége.”</l>
				</lg>
				<lg>
					<l>A középső férfi-hangon</l>
					<l>Közbe-közbe ilyeténkép</l>
					<l>Bánkodott gyorsabb beszéddel:</l>
					<l>“O juventus, ventus, ventus!</l>
					<l>Dicsőség a magasságban</l>
					<l>A mindenható istennek!</l>
					<l>Én vagyok a nagy világfi</l>
					<l>Ki hajamat illatoztam,</l>
					<l>Mandolatóban fürödtem,</l>
					<l>Orcáimra húst kötöztem,</l>
					<l>Tépett rózsapárnán háltam.</l>
					<l>,Mi atyánk’-ot elfeledtem.</l>
					<l>Ártatlanságot vadászva</l>
					<l>Fél világot befutottam.</l>
					<l>Millió meg milliókat</l>
					<l>Szűz ajakra elcsókoltam.</l>
					<l>Ezer éjet áttáncoltam,</l>
					<l>Annyi napot átaludtam;</l>
					<l>És egyebet sem miveltem,</l>
					<l>Csak sziveket repesztettem;</l>
					<l>Ezreket koldussá tettem;</l>
					<l>Kórodákat, tébolydákat</l>
					<l>Gyámolíték, népesíték.</l>
					<l>És ugyancsak jól siettem:</l>
					<l>Húszéves koromba lettem</l>
					<l>Ifju vénné, élő holttá.</l>
					<l>Azután eszemre tértem,</l>
					<l>Jót mivelni igyekeztem.</l>
					<l>A világnak adtam volna</l>
					<l>Szívemet - ha meglett volna.</l>
					<l>De kiégett már egészen,</l>
					<l>Még a hamva is hideg lett.</l>
					<l>Csak az agyvelőm maradt meg,</l>
					<l>S benne az emlékezésnek</l>
					<l>S öntudatnak irthatatlan</l>
					<l>Férge őröl e napiglan,</l>
					<l>Örökké, míg vége nem lesz</l>
					<l>E világnak... Rázom, rázom,</l>
					<l>De hijába! nem hasad meg,</l>
					<l>S egyre zúg belőle a kín:</l>
					<l>Hogy kihallik mély siromból,</l>
					<l>S jajja fönn kisért a földön;</l>
					<l>De az emberek nem értik,</l>
					<l>Vagy csak épen nem akarják.</l>
					<l>Mert ahogy az érkezőktől</l>
					<l>Hallom, ott künn emberek közt</l>
					<l>Kárhozatos életemnek</l>
					<l>Követői szaporodnak.</l>
					<l>Jaj azoknak, jaj azoknak.”</l>
				</lg>
				<lg>
					<l>Erre, mintha más toronyból</l>
					<l>Szólott volna egy szelídebb</l>
					<l>Érzelemdús hang imígyen:</l>
				</lg>
				<lg>
					<l>“Mit beszéltek, panaszoltok?</l>
					<l>Bűnötök volt - megvalljátok -,</l>
					<l>Bűnötök: gonosz, de édes;</l>
					<l>És azért jó megszenvedni.</l>
					<l>Halljatok hajborzasztóbbat,</l>
					<l>Emberész-elállitóbbat,</l>
					<l>S tanuljátok meg belőle,</l>
					<l>Hogy semmit, semmit se tudtok,</l>
					<l>S okosabbat nem tehettek,</l>
					<l>Mint ha arcotokra esve</l>
					<l>Azt mondjátok: Úr, teremtő</l>
					<l>Légyen a te akaratod!</l>
				</lg>
				<lg>
					<l>Én vagyok a szerencsétlen</l>
					<l>Pszamnit, Égyiptom királya.</l>
					<l>Szerettem népem s hazámat,</l>
					<l>S népem is becsült, szeretve.</l>
					<l>Csak nekik s a jónak éltem.</l>
					<l>Ah, de mit használt erényem?</l>
					<l>Kámbizesz, a vad hódító</l>
					<l>Hadaimat összetörte</l>
					<l>A pelúziumi téren.</l>
					<l>Népemet rabszíjra fűzte,</l>
					<l>Néznem kelle láncaim közt</l>
					<l>Kövült szívvel, égő szemmel</l>
					<l>A füstölgő, vért párolgó</l>
					<l>Földig rontott Memphisz térén:</l>
					<l>Fiaim hogy hóhérolták,</l>
					<l>Lányomat rabszolgamezben</l>
					<l>Hogy vezették zsoldos őrök.</l>
					<l>S mert a szégyen és gyalázat</l>
					<l>Velőszaggató fájdalma</l>
					<l>Elméjét megháborítá:</l>
					<l>Hogyan táncolt, kacagott, rítt</l>
					<l>Tárt kebellel, bomlott hajjal,</l>
					<l>Festett arccal és mezítláb</l>
					<l>A legaljasb söpredék közt.</l>
					<l>S én nem őrültem meg erre.</l>
					<l>Tenyerembe rejtém arcom,</l>
					<l>És erőmet összeszedve</l>
					<l>Ökleimmel összenyomtam</l>
					<l>Halántékom kétfelől, hogy</l>
					<l>Koponyámat összezúzzam...</l>
					<l>De hisz egyiptomi volt az,</l>
					<l>Födetlen megedzve jókor</l>
					<l>Elemek csatái közben.</l>
					<l>Idő mult és kínom enyhült.</l>
					<l>Egyszer egy öreg vezérem</l>
					<l>- Hona földjén rongyos koldus -</l>
					<l>Kéregetve áll előttem.</l>
					<l>Koldus a rabtól: nem ismert,</l>
					<l>Világtalan volt: a boldog!</l>
					<l>Megeredt a könnyem árja.</l>
					<l>S mint a sebes esső, hosszan</l>
					<l>Sírva sírtam, könnyebbültem.</l>
					<l>Mindenhatóság hitében</l>
					<l>Szeszélyes lőn Kámbizesz, s hogy</l>
					<l>Híre ment hozzá könyemnek,</l>
					<l>Kalitbörtönömhöz jőve,</l>
					<l>Kérdezett az agg felől. Oh,</l>
					<l>Annyira fásult valék már,</l>
					<l>Hogy válaszra méltatám őt,</l>
					<l>Elmondván a szerencsésnek,</l>
					<l>Hogy az oly nagy fájdalomnak</l>
					<l>Amit elvesztett hazám, jó</l>
					<l>Gyermekimnek sora keltett,</l>
					<l>Könnye nincsen, mert elég az</l>
					<l>Még a szívben izzó kíntól.</l>
					<l>Ez öreg csak régi szolgám,</l>
					<l>S azt a jót mivelte vélem</l>
					<l>Öntudatlan, hogy szivemnek</l>
					<l>Megnyitotta könnyforrását</l>
					<l>S most kisírván minden búmat,</l>
					<l>Ezután nem érhet több kín...</l>
					<l>Ekkor érzém újra gyászom</l>
					<l>S inségemnek szörnyü voltát:</l>
					<l>Megesett a győző zsarnok</l>
					<l>Szíve rajtam! Esküt véve,</l>
					<l>Hogy boszút nem állok rajta,</l>
					<l>S nem megyek rá gyilkos haddal:</l>
					<l>Országomba külde vissza</l>
					<l>Koronátlan helytartóul.</l>
					<l>De megszegtem esküvésem,</l>
					<l>Mert hazámat jobb szerettem,</l>
					<l>Mint az ellen becsülését.</l>
					<l>Jobb szerettem (megmutattam),</l>
					<l>Mint magát a dicsőséget.</l>
					<l>De boszum silány, csekély volt;</l>
					<l>Ám a pusztán szomjuzónak</l>
					<l>Enyhe édes egy csöpp víz is.</l>
					<l>Elveszett a csata újra.</l>
					<l>Nemzetem bágyadt, beteg lőn,</l>
					<l>Fürteim fehérek, ámde</l>
					<l>A pelúziumi téren</l>
					<l>Ottan is még egyre sűrün</l>
					<l>Fehérlettek a szent csontok.</l>
					<l>Mint boszút esdő kisértet</l>
					<l>Ébren alva üldött e kép,</l>
					<l>És nem engedett pihennem.</l>
					<l>Már utóbb csak rabló lettem,</l>
					<l>Népemet is megvetettem:</l>
					<l>Mert elkorcsult, aljasult az</l>
					<l>Éhnyomorban, tömlöclégben.</l>
					<l>Míg utóbb elárultatva,</l>
					<l>Eladatva általok, mint</l>
					<l>Közönséges útonálló</l>
					<l>Végezém be a bitófán.</l>
					<l>Mindazáltal áldás, béke</l>
					<l>Földön a jó embereknek.</l>
					<l>Minden úgy van jól, amint van.</l>
					<l>Mind az isten akaratja:</l>
					<l>Dicsőség az ő nevének!”</l>
				</lg>
				<lg>
					<l>Közbe egy még vékonyabb hang,</l>
					<l>Oly sirámos, mint az árvák</l>
					<l>Jajgatása sírgödörnél,</l>
					<l>Csenditett a másikéba:</l>
				</lg>
				<lg>
					<l>“Hallgass, hallgass! hát mit szóljak</l>
					<l>Én szegény nő, gyönge lányzó?</l>
					<l>Férfinak segít erő, dac,</l>
					<l>A szegény nőnek csak a köny!</l>
					<l>Oh szerelmes Jézus Isten,</l>
					<l>S te örök dicsfényben, lángban</l>
					<l>Ragyogó bölcs Atyaisten!</l>
					<l>Dicsőség a neveteknek,</l>
					<l>Én vagyok a mindeneknél</l>
					<l>Szerencsétlenebb teremtés.</l>
					<l>Nevem: Beatrice Cenci!</l>
					<l>Ide, bölcsek, ihlett költők,</l>
					<l>Szónokok, törvénybuvárok:</l>
					<l>Ki tud megfelelni nékem?</l>
					<l>Mit vétettem, mért szenvedtem?</l>
					<l>Ah, ti még elmondhatjátok,</l>
					<l>Ami gyász ért, fakadhattok</l>
					<l>Égbekiáltó panaszra,</l>
					<l>Véres töviskoszorútok</l>
					<l>Dicsősége meghaladja</l>
					<l>Diadalmas koronákét.</l>
					<l>De az én sorsom gyalázat,</l>
					<l>Mely a legfehérebb, tisztább</l>
					<l>Homlokot szerette meg, hogy</l>
					<l>Legrivóbb sötét lehessen.</l>
					<l>Ifju voltam, szépnek mondtak,</l>
					<l>De epedtem halni, vélvén</l>
					<l>Hogy a hóhérbárd letörli</l>
					<l>Azt a csókot homlokomról.</l>
					<l>Hasztalan, mert ott ég most is,</l>
					<l>És kiégeté tüzével</l>
					<l>Szemeim látó világát.</l>
					<l>Most vakon, kétségbeesve,</l>
					<l>Mindig a legvastagabb zűrt,</l>
					<l>Néma semmiséget, sűrű</l>
					<l>Siket éjt, magányt keresve</l>
					<l>Iránytalan jobbra, balra,</l>
					<l>Vérző szárnyakkal repesve,</l>
					<l>Önmagam előtt szégyenben</l>
					<l>Égő arccal kelek-járok,</l>
					<l>Izzó homlokom verdesve,</l>
					<l>Örökös sziklára épült</l>
					<l>Szentegyházak és a mennyek</l>
					<l>Ajtajához... de hiába!</l>
					<l>Csak azt hallom egyre: várj! várj!</l>
					<l>Jó, igen; várok, remélek;</l>
					<l>A világ sem áll örökké.</l>
					<l>Majd megrázza sarkait, és</l>
					<l>Összedönti, újat épít</l>
					<l>Az a kéz, kit én imádok.</l>
					<l>Ottan aztán nem lesz senki,</l>
					<l>Aki itt volt; meghal a mult,</l>
					<l>Az emlékezet kivész, és</l>
					<l>Nemletté lesz, ami megvolt.</l>
					<l>Ott lesz aztán jó nekem majd.</l>
					<l>Ott hives lesz s a hűs szellő</l>
					<l>Homlokomról és arcomról</l>
					<l>El nem áll fuvallatával.</l>
					<l>Úgy-e, édes isten, úgy lesz?</l>
					<l>Hisz te jó vagy, te igaz vagy.”</l>
				</lg>
				<lg>
					<l>Még kisebb hang, csengőbb, véknyabb</l>
					<l>Lélekharang forma hangon</l>
					<l>Így beszéle szaporázva:</l>
				</lg>
				<lg>
					<l>“Én is voltam,</l>
					<l>Szép, nagyon szép,</l>
					<l>Hajadonfős</l>
					<l>Kis királyné:</l>
					<l>Koszorúzott</l>
					<l>Bálkirályné!</l>
					<l>Ünnepeltek,</l>
					<l>Irigyeltek,</l>
					<l>Hogy imádtak!</l>
					<l>Dicsőségem</l>
					<l>Lantok, hárfák</l>
					<l>Versenyezve</l>
					<l>Énekelték.</l>
					<l>Csalogattam,</l>
					<l>Csábítgattam.</l>
					<l>Szemeimet</l>
					<l>Ragyogtattam.</l>
					<l>Hő sziveket</l>
					<l>Gyujtogattam.</l>
					<l>Bölcs fejeket</l>
					<l>Lázitottam.</l>
					<l>Népeket, nagy</l>
					<l>Országokat</l>
					<l>Vérbe, lángba</l>
					<l>Boritottam.</l>
					<l>Végre mégis</l>
					<l>Én csalódtam.</l>
					<l>Meglakoltam.</l>
					<l>Ifjan szűzen</l>
					<l>Csókolatlan</l>
					<l>Megölötten.</l>
					<l>Kit szerettem</l>
					<l>S hiu szívvel</l>
					<l>Esküszegve,</l>
					<l>Én megcsaltam:</l>
					<l>Ah az ölt meg!</l>
					<l>Itt gyilokja</l>
					<l>A szivemben.</l>
					<l>Olyan forró,</l>
					<l>Mégis jéggé</l>
					<l>Fagyott tőle</l>
					<l>A szivem. Jaj!</l>
					<l>Úgy remegek,</l>
					<l>Úgy didergek.</l>
					<l>Mégse hull ki.</l>
					<l>Mindig ott van.</l>
					<l>Oh, vegyétek,</l>
					<l>Vegyétek ki</l>
					<l>Irgalomból,</l>
					<l>Hogy mostanság</l>
					<l>S mindörökké</l>
					<l>Dicsértessék</l>
					<l>A teremtő!”</l>
				</lg>
				<lg>
					<l>Így a gyöngéd hang. Azonban</l>
					<l>Elül a szél, a bús hangok</l>
					<l>Gyors postája; lengedezve</l>
					<l>Szétoszolnak nyári felhők,</l>
					<l>S a dicsőn uralkodó nap</l>
					<l>Delelő trónjára érvén,</l>
					<l>Leül ott és koronája</l>
					<l>Sugarait szétterjesztvén,</l>
					<l>Ünnepélyes mély csöndesség</l>
					<l>Álla bé a kerek földön...</l>
				</lg>
				<lg>
					<l>Magam is, elszenderülvén,</l>
					<l>S álmodván a hallottakról,</l>
					<l>A meghűsült esti légben</l>
					<l>Bujdosó utamra tértem.</l>
					<l>És sokáig gondolkodtam,</l>
					<l>A harangok mondájáról</l>
					<l>Kiváltképen, hogy mi hát itt</l>
					<l>Az egészből a tanulság.</l>
					<l>Végre úgy rémlett nekem, hogy</l>
					<l>Az egész világ valóban</l>
					<l>Csak egy óriási színpad,</l>
					<l>Ahol a becsületesnek</l>
					<l>És a gaznak, szépnek, rútnak</l>
					<l>Személyesítője mind egy</l>
					<l>Célra, egy alapeszmének</l>
					<l>Végleges kivitelére</l>
					<l>Játszik... És az alapeszme...?</l>
					<l>Ez a színpadalkotónak</l>
					<l>A megfoghatlan, láthatlan</l>
					<l>Legnagyobb világköltőnek:</l>
					<l>A Mindenhatónak titka.</l>
					<l>És halandó elme e nagy</l>
					<l>Titok sűrü fátyolát föl</l>
					<l>Soha, soha nem lebbenti...</l>
				</lg>
			</div>
		</body>
	</text>
</TEI>