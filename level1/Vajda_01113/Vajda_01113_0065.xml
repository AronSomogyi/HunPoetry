<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0065" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Régi dicsőségünk</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">466</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Régi dicsőségünk</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Régi dicsőségünk</head>
				<lg>
					<l>Beborult az ég fölöttem,</l>
					<l>És nem láthatom azokat</l>
					<l>Az örök hír jeleiként</l>
					<l>Ragyogó szép csillagokat.</l>
					<l>Nem nézek én most az égre,</l>
					<l>Sem a föld sötét méhébe,</l>
					<l>Belenézek Magyarország</l>
					<l>Szép történetes könyvébe.</l>
				</lg>
				<lg>
					<l>Magyarok történetkönyve</l>
					<l>Hiszen úgyis épen olyan,</l>
					<l>Mint a félig sötétült ég</l>
					<l>Csillagokkal kirakottan.</l>
					<l>A tejút a Hunyadiak</l>
					<l>Dicső kora, egyik-másik</l>
					<l>Órjás csillag a magasban</l>
					<l>A sok közül alig látszik.</l>
				</lg>
				<lg>
					<l>Olykor-olykor le-lehull egy</l>
					<l>Közülök nagy szégyenébe.</l>
					<l>Mert a csillag azért ragyog,</l>
					<l>Hogy a föld bámulja, nézze.</l>
					<l>Vezetője legyen a föld</l>
					<l>Eltévedett vándorának;</l>
					<l>- S a magyar nép még nevét sem</l>
					<l>Tudja sok szép csillagának!</l>
				</lg>
				<lg>
					<l>A nap eltűnt, itt az éjjel,</l>
					<l>Vége a nap munkájának;</l>
					<l>Előttem a történetkönyv</l>
					<l>Nagy csillagbetűi állnak.</l>
					<l>Visszamegyek gyönyörködni</l>
					<l>A gazdagabb mult időbe,</l>
					<l>Látom Belgrádnál rohanni</l>
					<l>Nagy Hunyadit a törökre!</l>
				</lg>
				<lg>
					<l>Belgrád vára előttem van,</l>
					<l>Tornya, háza elég számos;</l>
					<l>Körülötte a török had,</l>
					<l>Mint egy mozgó nagyobb város.</l>
					<l>Egész templom a sátora</l>
					<l>Gőgös Mahomet császárnak,</l>
					<l>Lábaihoz könyörögni</l>
					<l>Rémült fejedelmek járnak.</l>
				</lg>
				<lg>
					<l>Tündér Konstantinápolynak</l>
					<l>Nagy hatalmu hóditója</l>
					<l>Gondolkozik, nagyralátó</l>
					<l>Reményein ringatózva:</l>
					<l>“Valamint egy úr az égben,</l>
					<l>Egy úr legyen itt a földön!</l>
					<l>Egy próféta, egy Mahomet...</l>
					<l>Európát romba döntöm!”</l>
				</lg>
				<lg>
					<l>Európa elhalványult,</l>
					<l>Mint szóval riasztott gyermek,</l>
					<l>Ijedtében a magyarnak</l>
					<l>Segítséget adni sem mert.</l>
					<l>Vagy tán akkor elismerte,</l>
					<l>Mit oly régen elfelejtett,</l>
					<l>Hogy senkire - ha együtt tart -</l>
					<l>Nem szorul a magyar nemzet!</l>
				</lg>
				<lg>
					<l>Szegény magyar, jaj neked már!</l>
					<l>Nem ijedsz-e sok kutyától,</l>
					<l>Melyeket a nagy Mahomet</l>
					<l>Ezrivel hozott magával?</l>
					<l>Hogy majd őket fölhizlalja</l>
					<l>Legyilkolt hitetlen véren,</l>
					<l>Hallod, mily vadul vonítnak</l>
					<l>Előre kiéhezetten?</l>
				</lg>
				<lg>
					<l>Köszörülik fogaikat</l>
					<l>Éhdühökben csattogatva;</l>
					<l>Meg-megdörren egy rémséges</l>
					<l>Ágyu-szörnyeteg morajja,</l>
					<l>Melyeket húsz arab sárkány</l>
					<l>Rohanva hurcol - kevélyen,</l>
					<l>A remegő lég felhője</l>
					<l>Sietve fut el az égen...</l>
				</lg>
				<lg>
					<l>És helyette füst borítja</l>
					<l>Az elnémult egek boltját;</l>
					<l>Nem akar tán látni többet</l>
					<l>Az isten se, Magyarország?</l>
					<l>Nem hagyott el: képe ott van</l>
					<l>Fiaid bátor szivében;</l>
					<l>Minek volna más segítség?</l>
					<l>Ismer téged már az Isten!</l>
				</lg>
				<lg>
					<l>“Allah!” hangzik háromszor száz</l>
					<l>Ezer ember ajakáról.</l>
					<l>“Éljen a király! a haza!”</l>
					<l>Nem is hallik ki a várból.</l>
					<l>Mahomet császár utolsó</l>
					<l>Rohamát most parancsolja,</l>
					<l>Haragban tajtékzó ajkkal</l>
					<l>Ott van a legelső sorban.</l>
				</lg>
				<lg>
					<l>Már a bástyán hadakoznak,</l>
					<l>A toronyban ing a zászló;</l>
					<l>Egy merész erős törökkel</l>
					<l>Küzd a magyar zászlótartó,</l>
					<l>Egyik sem bir a másikkal...</l>
					<l>Mig a magyar átkarolva</l>
					<l>A törököt, lerántja az</l>
					<l>Utcakőre a zászlóval.</l>
				</lg>
				<lg>
					<l>Megpillantja ezen közben</l>
					<l>Nagy Hunyadi Mahmud császárt;</l>
					<l>Titkos öröm gyúl szivében</l>
					<l>Látva azt, mit oly régen várt...</l>
					<l>Kirohanást parancsol most</l>
					<l>Tizszer is kevesb hadának.</l>
					<l>Azt gondolnád, szemtelenség,</l>
					<l>Ha magyarok nem volnának!</l>
				</lg>
				<lg>
					<l>“Ma Belgrádon, Budán holnap,</l>
					<l>Azután Bécs, végre Páris”, -</l>
					<l>Mondod-e még nagy Mahomet?</l>
					<l>Ingadozik hadad máris!</l>
					<l>Fuss ameddig futhatsz vissza!</l>
					<l>És ha kedved tartja másszor,</l>
					<l>Meghódítni a világot</l>
					<l>Kezdd a gyöngébb oldaláról!...</l>
				</lg>
				<lg>
					<l>- Magyarok történetkönyve</l>
					<l>Be nehéz olvasni téged...</l>
					<l>Alig bírható örömnek</l>
					<l>Vagy nagy búnak kínja éget!</l>
					<l>Mahomet császár emlékül</l>
					<l>Szemén haza egy sebet vitt,</l>
					<l>Oly szép volt mellette a könny,</l>
					<l>Mit Hunyadi halálán sírt!...</l>
				</lg>
			</div>
		</body>
	</text>
</TEI>