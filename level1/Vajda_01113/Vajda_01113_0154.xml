<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0154" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A legszebbnek</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">223</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A legszebbnek</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A legszebbnek</head>
				<lg>
					<l>Szép nyári éj. A parkban ültünk.</l>
					<l>A mennybolt ragyogott fölöttünk.</l>
					<l>Sürű jegenyesor, platán</l>
					<l>Csoport nézett le ránk középen,</l>
					<l>Nyugalma, csöndje fönségében</l>
					<l>Sötéten, mint a Notredame.</l>
				</lg>
				<lg>
					<l>Az égi tündöklő betűkben</l>
					<l>Sokáig némán elmerülten</l>
					<l>Kutattuk sorsunk titkait.</l>
					<l>Hogy vaj mi rend, mi törvény ottan,</l>
					<l>Az-e, vagy más a csillagokban,</l>
					<l>Mint ami itt uralkodik?</l>
				</lg>
				<lg>
					<l>Elmélkedénk a távolságról,</l>
					<l>Amelyről a számtudomány szól</l>
					<l>Dadogva, míglen elakad,</l>
					<l>Mint gyermek, ki az éjszakába</l>
					<l>Csodás, kisértő rémet látva,</l>
					<l>Ajkára fagynak a szavak.</l>
				</lg>
				<lg>
					<l>Szédítő mélyein az űrnek</l>
					<l>Parányi emberértelmünket</l>
					<l>Erőltetők, - mi haszna van?!</l>
					<l>Minél tovább elévelődtünk,</l>
					<l>Annál sötétebb lett köröttünk,</l>
					<l>Ijesztőbb a határtalan!</l>
				</lg>
				<lg>
					<l>Míg végre aztán észre jőve,</l>
					<l>Szemedbe néztem eltünődve,</l>
					<l>S a kérdés egybe oldva lőn,</l>
					<l>Minden világos lett előttem.</l>
					<l>Ez egyetemes kis tükörben</l>
					<l>Láttam, mi írva odafönn.</l>
				</lg>
				<lg>
					<l>Különböző csupán a méret,</l>
					<l>Nagyban, kicsinyben a ledérnek</l>
					<l>Áll a világ, most már tudom!</l>
					<l>Az égen, földön egy a végzet.</l>
					<l>Állhatlanok szedik a mézet;</l>
					<l>A híveké a fájdalom.</l>
				</lg>
				<lg>
					<l>Ha majd akik bübájaidnak</l>
					<l>Üdvözitő fényéből ittak,</l>
					<l>Rég elfeledt a léha had;</l>
					<l>Kinek elérhetlen vagy, messze,</l>
					<l>Lelkében mint halhatlan eszme</l>
					<l>Emléked él és fönnmarad.</l>
				</lg>
				<lg>
					<l>Ez a világi sor! Ha egyszer</l>
					<l>Elmult, kihajt egy-egy naprendszer</l>
					<l>És udvarának keretén</l>
					<l>Boldog, kegyelt holdak csoportja,</l>
					<l>Akikre lángját pazarolta,</l>
					<l>Függnek kihülten, feketén;</l>
				</lg>
				<lg>
					<l>Hová egy eltévedt sugára</l>
					<l>Az ég egy árva csillagára</l>
					<l>Reménytelen, későn hatott:</l>
					<l>Az a sugár e mérhetetlen</l>
					<l>Távol bolyongó égitesten</l>
					<l>Még azután soká ragyog...</l>
				</lg>
			</div>
		</body>
	</text>
</TEI>