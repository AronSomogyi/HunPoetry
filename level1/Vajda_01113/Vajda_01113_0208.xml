<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0208" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Törzsök Jankó</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1308</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Törzsök Jankó</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Törzsök Jankó</head>
				<p>vagy</p>
				<p>A három erős ember</p>
				<p>Első rész</p>
				<lg>
					<l>Biz akármit mondjon nekem a fiskális,</l>
					<l>Volt már itt a földön néha szebb világ is.</l>
					<l>Laktak itt tündérek; emberek nagyobbak,</l>
					<l>Kik a jóban, rosszban erősebbek voltak.</l>
				</lg>
				<lg>
					<l>Nohát ide hozzám, gyermekek, leányzók,</l>
					<l>Ha meghallgatnátok tőlem e nehány szót,</l>
					<l>Ahogy én hallottam boldogult apámtól</l>
					<l>Ezt a kis mesét a régi jobb világból.</l>
				</lg>
				<lg>
					<l>Volt egy szegény özvegy asszonynak egy fia,</l>
					<l>Minőt még nem termett ott a Burgundia.</l>
					<l>Neve: Törzsök Jankó, mivelhogy már régen</l>
					<l>Nagy erejű volt az ős e nemzetségben.</l>
				</lg>
				<lg>
					<l>Ahogy csavarodnék már a legénysorba,</l>
					<l>Csak sehogy sem akart kapni a dologra.</l>
					<l>Igaz is biz az, hogy amihez nyult épen,</l>
					<l>Menten összetörött minden a kezében.</l>
				</lg>
				<lg>
					<l>Ha ásóra hágott, tövig ment a földbe.</l>
					<l>Szekér oldalára ha ült, feldöntötte.</l>
					<l>A fejszét a fába könnyen belevágta,</l>
					<l>De kivenni onnan került nagy munkába.</l>
				</lg>
				<lg>
					<l>Ami még apjáról maradt, felöltője,</l>
					<l>Alig vette föl, már meg kinőtt belőle.</l>
					<l>Édesanyja fejét szomorún csóválta:</l>
					<l>“Jaj fiam, nem való vagy te e világra.”</l>
				</lg>
				<lg>
					<l>Neki is úgy tetszett. Hát mire is várna?</l>
					<l>Már ha úgy van, nyilván nem marad más hátra,</l>
					<l>Menni kell hát innen, egészen odáig,</l>
					<l>Ahol a világ majd neki is beválik.</l>
				</lg>
				<lg>
					<l>Ebbeli szándékát maga édesanyja,</l>
					<l>Hogy megérti tőle, szintén helybenhagyja.</l>
					<l>Fűti a kemencét, dagasztja a tésztát,</l>
					<l>Üresen ne vigye útra a tarisznyát.</l>
				</lg>
				<lg>
					<l>Harmadnapra kisül a három pogácsa,</l>
					<l>Azzal egyetemben ime jó tanácsa:</l>
					<l>Tegye el azt jól, ne egyék abból, épen</l>
					<l>Majd csakis a legeslegnagyobb szükségben.</l>
				</lg>
				<lg>
					<l>Hát elindult; ment, ment; mire beestellett,</l>
					<l>Szálas erdőn, egy nagy darab szikla mellett</l>
					<l>Összetöpörödött öreg embert látott,</l>
					<l>Ahogy ott szitálja rég a Miatyánkot.</l>
				</lg>
				<lg>
					<l>Még a térde látszik, lábai keresztbe</l>
					<l>A kemény talajba gyökeret eresztve.</l>
					<l>Hószakálla meg fönt iszalag a fákon.</l>
					<l>“Mit csinálsz te itten, jó öreg barátom?”</l>
				</lg>
				<lg>
					<l>“Haj, haj! - feleli ez - látod, az én átkom:</l>
					<l>Nem tudok meghalni, addig itt kell várnom,</l>
					<l>Mig egy olyan erős ember nem jön erre,</l>
					<l>Ki e szikla-sírom ajtaját fölverje.</l>
				</lg>
				<lg>
					<l>Sokan jártak itt már, náladnál nagyobbak,</l>
					<l>Teljes erejükkel belekapaszkodtak.</l>
					<l>De biz azok még csak meg se emelinték.</l>
					<l>Szégyen-szemre ment el valamennyi innét.</l>
				</lg>
				<lg>
					<l>Pedig aki tenné, bizony meg nem bánná,</l>
					<l>Mehetne az aztán a földön akárhá,</l>
					<l>Bizonyos lehetne, hogy olyan emberre</l>
					<l>Nem akadna sehol, aki őt leverje.</l>
				</lg>
				<lg>
					<l>De megmondom azt is: e sírban idelenn</l>
					<l>Van sok mindenféle ékszer, teméntelen.</l>
					<l>Hanem abból csupán egy darab a tied;</l>
					<l>Válassz, ami tetszik, azt magaddal vihedd.”</l>
				</lg>
				<lg>
					<l>“Ha csak ez a bajod - mondja neki Jankó -,</l>
					<l>Ime, nyitva már a másvilági ajtó.”</l>
					<l>Az idomtalan nagy követ fölemelte.</l>
					<l>Az öreg hamvvá lett, s lehullt az üregbe.</l>
				</lg>
				<lg>
					<l>Nem fölöttébb mély a nyilás belső része,</l>
					<l>Mégis szinte szédült, aki belenéze.</l>
					<l>Mint a csillagos ég, úgy ragyogott ottan</l>
					<l>A sok gyémánt kisebb-nagyobb darabokban.</l>
				</lg>
				<lg>
					<l>Volt, amelynek fénye csak úgy sziporkázott;</l>
					<l>Ezé haragosabb, amazé átlátszóbb.</l>
					<l>Egy, a legnagyobbik, szinte lánggal égett,</l>
					<l>Maga megért egy kis fejedelemséget.</l>
				</lg>
				<lg>
					<l>Hanem volt ám ott még fegyver is, sokféle,</l>
					<l>Kard, melynek fürész vagy borotva az éle,</l>
					<l>Dárda, mely nem törik; nyil, mely el nem görbül,</l>
					<l>Paizs, a lemeze visszarugó bőrbül.</l>
				</lg>
				<lg>
					<l>Ami neki mégis leginkább megtetszett,</l>
					<l>Egy nagy buzogány volt, mindenek közt legszebb.</l>
					<l>Nem hiába is, hogy egy arany oroszlán</l>
					<l>Pihentette lábát annak markolatján.</l>
				</lg>
				<lg>
					<l>S nem lehetett tudni, eleven-e vagy holt?</l>
					<l>Mintha rémlett volna, hogy reá vicsorgott.</l>
					<l>De azért ő mégis csak azt választotta,</l>
					<l>Az oroszlán talpa alól kirántotta.</l>
				</lg>
				<lg>
					<l>Ahogy megpróbálta, vele egyet vágott,</l>
					<l>Érezett magában nagyobb bátorságot.</l>
					<l>Meg nem szolgált kincsnél többet érő szer ez,</l>
					<l>Ez majd meg is őrzi, ha valamit szerez.</l>
				</lg>
				<lg>
					<l>S ím az oroszlán is szólal emberhangon:</l>
					<l>“Vezéreljen a jó szerencse utadon.</l>
					<l>Nemes szívhöz illő s bölcs a választásod,</l>
					<l>Vitézek közt nem is lesz e földön másod.</l>
				</lg>
				<lg>
					<l>Dicsőség fényébe szerelmes a bőség,</l>
					<l>De a bőségbe nem mindig a dicsőség.</l>
					<l>Nem árthatnak neked a legerősebbek;</l>
					<l>Csak a gyávát kerüld, azok megejthetnek.”</l>
				</lg>
				<lg>
					<l>A sok drágaságra nem is gondolt többet,</l>
					<l>Visszaeresztette a nagy tábla követ,</l>
					<l>S azután megint csak ment, ment, nemsokára</l>
					<l>Kerek völgyben akadt egy héttornyú várra.</l>
				</lg>
				<lg>
					<l>Micsoda ország ez! Gyönyörű volt itten,</l>
					<l>Mondhatatlan, mégis oly szomorú minden.</l>
					<l>A mezőn a csordák megmeredve álltak,</l>
					<l>Nem mozdult egyetlen levele a fáknak.</l>
				</lg>
				<lg>
					<l>Fönn a várban minden kapu, ajtó nyitva,</l>
					<l>Olyan az egész ház, mint valami kripta.</l>
					<l>Csakhogy élők lakták, állva, ülve benne,</l>
					<l>Kit-kit ahogy ért az átok veszedelme.</l>
				</lg>
				<lg>
					<l>De egyik se moccant, nem adott egy hangot,</l>
					<l>Hallgattak, mint a nagypénteki harangok.</l>
					<l>Arcaikon a nagy rémület most is még,</l>
					<l>Az egész környéken bánatos csöndesség.</l>
				</lg>
				<lg>
					<l>Mint mikor a must forr a teli pincében,</l>
					<l>A szivet úgy fojtja valami itt épen.</l>
					<l>De nem is jött ide, messze elkerülte,</l>
					<l>Csak ha ide nézett, minden anyaszülte.</l>
				</lg>
				<lg>
					<l>Emberek, állatok, urak és cselédek</l>
					<l>Testben tetszhalottak, de mind élő lélek,</l>
					<l>Nyitott szemmel nézve a rá bámulóra,</l>
					<l>Mint a fölhuzott, de megállitott óra.</l>
				</lg>
				<lg>
					<l>Valami borzongást még Jankó is érzett,</l>
					<l>De ő bírta, nagy volt benne a természet.</l>
					<l>Ahogy az utolsó nagy terembe lépe,</l>
					<l>Aranyos keretben a királylány képe.</l>
				</lg>
				<lg>
					<l>Ez volt ám szivének a nagyobb igézet,</l>
					<l>Ahogy ez reá le könyörögve nézett.</l>
					<l>Mosolyogva, sírva, mint ha mondta volna:</l>
					<l>“Szabadíts meg engem, el vagyok rabolva!</l>
				</lg>
				<lg>
					<l>Elhurcolt magával a singek királya,</l>
					<l>S mivel neki ellen senki itt nem álla,</l>
					<l>Mind ahogy így voltak, gyáván, megmeredve,</l>
					<l>Büntetésül isten őket igy feledte.”</l>
				</lg>
				<lg>
					<l>Vajmi nehéz volt a képtől búcsut venni.</l>
					<l>Nem közelít annak bübájához semmi.</l>
					<l>De ha már csodával határos lefestve,</l>
					<l>Milyen lehet akkor még eleven testbe?</l>
				</lg>
				<lg>
					<l>Hát az ölelése, csókja? - ezt gondolva,</l>
					<l>Mintha csak valami megemelte volna.</l>
					<l>Adta gézenguzza, rabló singkirálya!</l>
					<l>Ha világ végén is, de ő föltalálja.</l>
				</lg>
				<lg>
					<l>Sötét erdőséges hegyekből kiérve</l>
					<l>Eljutott egy füves puszta közepére.</l>
					<l>Itt-amott egy kőris, jegenyefa, gyertyán,</l>
					<l>Egymást kiabálva meredez föl árván.</l>
				</lg>
				<lg>
					<l>Ahogy szerte néz itt, lát egy szálas embert,</l>
					<l>Ki a fát gyomlálja, nyűvi mint a kendert.</l>
					<l>“Minek itten - ugymond - ennyi is, ha nincs több?”</l>
					<l>Jankó vele mindjárt jó barátságot köt.</l>
				</lg>
				<lg>
					<l>“Cimborám, ugyan mért bántod azt a szép fát?</l>
					<l>Melegben, hidegben árnyat, enyhelyet ád.</l>
					<l>Gyönyöre a szemnek, gyöngye a telkednek,</l>
					<l>Ha nem volna, inkább kellene ültetned.</l>
				</lg>
				<lg>
					<l>Mondok én tenéked okosabbat ennél:</l>
					<l>Világot próbálni velem eljöhetnél.</l>
					<l>Ha az isten erőt adott a karodba,</l>
					<l>Vegyed annak hasznát érdemes dologba.”</l>
				</lg>
				<lg>
					<l>Ahogy aztán ketten haladnak továbbat,</l>
					<l>Nem soká egy zömök legényre találnak,</l>
					<l>Ki egy kerek erdőt kötéllel vesz körül,</l>
					<l>Egyet ránt, s a sok fát mind ledönti tőrül.</l>
				</lg>
				<lg>
					<l>Jankó látja ezt már szinte meghökkenve.</l>
					<l>Volna hát, ki nála még erősebb lenne?</l>
					<l>“Én aszondom - ugymond - kezet fogva hármon,</l>
					<l>Keresztül mehetnénk az egész világon.”</l>
				</lg>
				<lg>
					<l>A kézszoritás volt egyszersmind a próba;</l>
					<l>Tudta mindegyik már, hogy kivel van dolga.</l>
					<l>A fanyűvő meg az erdődöntögető</l>
					<l>Emelgette ám a lábát mind a kettő,</l>
				</lg>
				<lg>
					<l>Mint a tojó galamb: de hát épen ezér</l>
					<l>Szólogatták mindjárt: ő legyen a vezér.</l>
					<l>Esküvel fogadtak hűséget egymásnak,</l>
					<l>Azzal aztán neki hegynek, pusztaságnak.</l>
				</lg>
				<lg>
					<l>Nagy földet bejárnak, semmit sem találnak.</l>
					<l>Mind kitér előlük messze, ember, állat.</l>
					<l>Oroszlánok, mérges tigrisek csapatja</l>
					<l>Menekül, a farkát lába közé kapva.</l>
				</lg>
				<lg>
					<l>Látni való az már, hogy bizony e tájon</l>
					<l>Nem igen akad, ki velük szembe álljon.</l>
					<l>No de addig, addig, mégis valahára</l>
					<l>Csak elérkeznének alvilág partjára.</l>
				</lg>
				<lg>
					<l>Egyre elhagyottabb, pusztább lett a vidék.</l>
					<l>Nem hogy ember, még a madár se járt itt még.</l>
					<l>Egyszer csak megállnak, néznek szemre, főre,</l>
					<l>Majd előttük egy nagy, mélységes gödörre.</l>
				</lg>
				<lg>
					<l>Fekete sötétség a feneke ennek,</l>
					<l>Pedig hogy valami lakói lehetnek</l>
					<l>A peremén látszó csapások mutatják.</l>
					<l>Hátha erre vitték a szép kisasszonykát?</l>
				</lg>
				<lg>
					<l>Már akármiképen, de valamiképen</l>
					<l>Le kell ide menni, akár ha kötélen.</l>
					<l>Hátha ez tanyája a fészkes fenének,</l>
					<l>Az kéne még csak, hogy ők megijednének!</l>
				</lg>
				<lg>
					<l>Avagy hát ugyancsak miért is indultak</l>
					<l>Szerencsét, világot próbálni utnak,</l>
					<l>Keresgélni váltig a bajt, veszedelmet,</l>
					<l>Ha mikor előttük, onnan visszamennek?</l>
				</lg>
				<lg>
					<l>Hisz ím a kötél is az egyik nyakában,</l>
					<l>A lemenetelnek ez egy módja hát’ van.</l>
					<l>Nosza fák nyüvője, kidöntögetője!</l>
					<l>De bizony csak szüköl, fázik ez mind tőle.</l>
				</lg>
				<lg>
					<l>Pedig aki lemegy, azé ám a zsákmány,</l>
					<l>Lenne bár maga a szépséges királylány.</l>
					<l>Ezt ugyan belátják, ki is kötik már most,</l>
					<l>Ez csak oly világos, amily igazságos.</l>
				</lg>
				<lg>
					<l>Örül ennek Jankó. - “Engem itt megvártok.”</l>
					<l>- “Ha nem, érjen minket legrettentőbb átok!”</l>
					<l>Kész az alku, adnak szót, kezet is rája.</l>
					<l>Szent az igaz vitéz szava, parolája.</l>
				</lg>
				<lg>
					<l>Kötik a buzogányt kétfelől keresztbe;</l>
					<l>Rajta mint a himbán lefelé eresztve,</l>
					<l>Még alulról vissza intve búcsuképen,</l>
					<l>Eltünik a Jankó a sötét mélységben.</l>
				</lg>
				<p>Második rész</p>
				<lg>
					<l>Fekete a mélység rémületes éje,</l>
					<l>Hogy a lélekzete majd elállt beléje.</l>
					<l>Szoronkodva már majd kirántotta kardját,</l>
					<l>Hogy a sötétségből magának lyukat vág.</l>
				</lg>
				<lg>
					<l>De azonban mégis valahára látott</l>
					<l>Maga alatt egy kis derengő világot.</l>
					<l>Elején csak mint a fúrólyuk, parányi,</l>
					<l>Azután lassankint kezde többre válni.</l>
				</lg>
				<lg>
					<l>Végre alvilágon földet ért a lába.</l>
					<l>Kötelét hurkolta szikla oldalába.</l>
					<l>Föl is út, alá is, menne már, de merre?</l>
					<l>Semmi jel sehol, mely mondaná, hogy: erre.</l>
				</lg>
				<lg>
					<l>Majd azonba hall ám valami mormogást,</l>
					<l>Közeledve hozzá növekedik folyvást.</l>
					<l>Hát im egy acélvár kapuja egy körbe,</l>
					<l>Mint sebes malomkő, úgy forog előtte.</l>
				</lg>
				<lg>
					<l>“No - gondolja - itt már valami lappanghat;</l>
					<l>Be kell ide menni, ha törik, ha szakad.</l>
					<l>Kopogassunk hát, hogy odabenn meghallják.”</l>
					<l>S a buzogányával háromszor olyant vág,</l>
				</lg>
				<lg>
					<l>Hogy eláll a kerék, akkorát horpadva,</l>
					<l>Akár maga Jankó ki s be járhat rajta.</l>
					<l>Be is megy azonnal valami száz lépcsőn,</l>
					<l>Ha meglelné, akit keres, még nem későn.</l>
				</lg>
				<lg>
					<l>Hát biz ahogy belép, egybe ott találja:</l>
					<l>De hogyan? kő-kemény jégszoborrá válva.</l>
					<l>Ruha gyanánt végig betakarva hóval,</l>
					<l>Hanem amint ránéz, mozdul és megszólal:</l>
				</lg>
				<lg>
					<l>“Jaj, ha tán értem jösz, hazámbeli vitéz!</l>
					<l>Hasztalan, mert aki ide jön, az ittvész.</l>
					<l>Gazdám olyan erős, hogy mindenkit lever,</l>
					<l>Nem bír azzal semmi fölvilági ember.</l>
				</lg>
				<lg>
					<l>Haj pedig dühös lesz, ha most minket meglát,</l>
					<l>Mert előtte mindig jéggé változom át.</l>
					<l>Így nekem nem árthat se bősz haragjával,</l>
					<l>Se, mi szörnyűbb volna, ölelő karjával.”</l>
				</lg>
				<lg>
					<l>Hát imhol jön is már, egybe reá támad.</l>
					<l>Nem tudhatni: ember vagy fene vadállat.</l>
					<l>Mint egy szőrrel benőtt halálfej a képe,</l>
					<l>Vérfagyasztó iszony nézni a szemébe.</l>
				</lg>
				<lg>
					<l>Teste mintha vasból volna, zireg-zörög;</l>
					<l>Veri magát földhöz, dühös mint egy hörcsök.</l>
					<l>Nyilat, kopját, amit Jankó rá eresztett,</l>
					<l>Rágja, ropogtatja, mint a sós perecet.</l>
				</lg>
				<lg>
					<l>Fürge, mint a majom, ugrik a nyakába.</l>
					<l>Fogja őt marokra Jankó, földhöz vágja,</l>
					<l>Hogy recseg a palló; de az meg se nyekken,</l>
					<l>Szökdös, mint a szöcskő, még elevenebben.</l>
				</lg>
				<lg>
					<l>Kétszer megpihennek, meg-meg összemennek,</l>
					<l>Látnivaló, vége nem lesz itt már ennek.</l>
					<l>Úgysem illik ide ez a huza-vona,</l>
					<l>Ki a gyöpre! mind a kettő ezt gondolja.</l>
				</lg>
				<lg>
					<l>Még odabenn érnek egy szűk folyosóba.</l>
					<l>Hej, itt lenne ám most neki könnyű dolga.</l>
					<l>Előtte a gazda; hogyha most rá csapna,</l>
					<l>Itt nem hedereghet se jobbra, se balra.</l>
				</lg>
				<lg>
					<l>No de ő támadjon alattomba, hátul?</l>
					<l>Szinte összeborzad e gondolatátul.</l>
					<l>Pedig mégis jó volt, hogy eszébe vette,</l>
					<l>Mert e gondolat volt, ami megmentette.</l>
				</lg>
				<lg>
					<l>Mert ahogy beértek ujabb sikátorba.</l>
					<l>Itt a gazda őt már elől bocsájtotta.</l>
					<l>Bezzeg ez nem nézte a lovagiságot,</l>
					<l>Alattomban háta mögül neki vágott.</l>
				</lg>
				<lg>
					<l>Csakhogy mivel Jankó épen arra gondolt,</l>
					<l>Amit egykor neki az oroszlán jósolt,</l>
					<l>Hogy ő sérthetlen, de csak elül, nem hátul,</l>
					<l>Ne féljen vitéztül, csakis a gyáváktul:</l>
				</lg>
				<lg>
					<l>Épen hátra nézve látja a szándékot.</l>
					<l>Már a kiméletre itt nincsen többé ok.</l>
					<l>Buzogánnyal méri vissza az ütleget,</l>
					<l>Veri ám a singet, mint valami szeget.</l>
				</lg>
				<lg>
					<l>Veri, ahogy birja, de mire se menne,</l>
					<l>Ha a pádimentom ólomból nem lenne,</l>
					<l>De ez engedett a sok ütés-verésnek,</l>
					<l>Közepette a szűk, kemény keritésnek.</l>
				</lg>
				<lg>
					<l>Keményen, mereven, mint egy acélkaró,</l>
					<l>Állott a sing király, halni nem akaró.</l>
					<l>Úgy kellett a földbe leverni gombjáig,</l>
					<l>Mig utóbb már csak a koponyája látszik.</l>
				</lg>
				<lg>
					<l>Soha onnan azt ki száz bivaly se vonja;</l>
					<l>Nincs is arra neki többé semmi gondja.</l>
					<l>Nagyobb most már annál, hogy együtt, azonnal</l>
					<l>Induljon el a szép királykisasszonnyal.</l>
				</lg>
				<lg>
					<l>Szabadulásának örül ez mód nélkül,</l>
					<l>És egy drága gyűrüt ad neki emlékül.</l>
					<l>Ennek a világon még csak egy van párja,</l>
					<l>Az is odahaza, az apai várba.</l>
				</lg>
				<lg>
					<l>“Mig odáig érünk, ki tudja, mi érhet?</l>
					<l>Ha ezt fölmutatod, erről megismérnek.</l>
					<l>Amig ezt viseled, hű maradok hozzád,</l>
					<l>Hogy te mentettél meg, ez legyen bizonyság.”</l>
				</lg>
				<lg>
					<l>Hát el is indultak, messze is jutottak.</l>
					<l>De egy nagy csomója még akadt útjoknak.</l>
					<l>Ahogy beestellett és a hold is feljött,</l>
					<l>Valami nagy csodát látnak maguk előtt.</l>
				</lg>
				<lg>
					<l>Alakjára ember, hanem hogy mekkora!</l>
					<l>Bizony volt olyan, mint bármi falu tornya.</l>
					<l>Az elefántok közt is óriás volna.</l>
					<l>Még maga Jankó is szemléli borzongva.</l>
				</lg>
				<lg>
					<l>Megáll és tünődik, mi teendő legyen?</l>
					<l>Erőszakolja-e, ami lehetetlen?</l>
					<l>A merészségnek is megvan a határa,</l>
					<l>Melyen túl az ember a bolondját járja.</l>
				</lg>
				<lg>
					<l>De hát vélekedik futna, mi hiába?</l>
					<l>Tizszer is e rémnek nem hosszabb-e lába?</l>
					<l>És ha már itt úgyis bizonyos a halál,</l>
					<l>Nem-e illőbb, hogy ha bátran szembe talál?</l>
				</lg>
				<lg>
					<l>És azután ami legfőbb, s utóljára,</l>
					<l>Ha az égig ér is, ember a formája!</l>
					<l>Ha csak anya szülte, ha csak ember fia,</l>
					<l>Nem szabad előle neki hátrálnia.</l>
				</lg>
				<lg>
					<l>Ha pedig kisértet, no hisz akkor épen</l>
					<l>Volna csak a futás a halálos szégyen.</l>
					<l>Hiszen az csupán csak félelem szülöttje,</l>
					<l>Ha nekimegy, esze nélkül fut előtte.</l>
				</lg>
				<lg>
					<l>Csakugyan, hogy bátran hozzá közelebb megy,</l>
					<l>Látja, hogy az ember voltaképen nem egy,</l>
					<l>De talán van száz is, mint a megszállt méhraj</l>
					<l>Rakodva egymásra... no ez is elég baj.</l>
				</lg>
				<lg>
					<l>Mert hiába, mégis csak sok az, ami sok,</l>
					<l>Hát ha még nem is lúd... azért csak nekifog.</l>
					<l>A kisasszonyt hagyja maga mögött hátra,</l>
					<l>Mert a buzogányát nagyon megcsóválta,</l>
				</lg>
				<lg>
					<l>És egész erővel neki lóditotta.</l>
					<l>Haj de lett nagy zsongás, mint egy hangyabolyba!</l>
					<l>Lezuhant a földre a szörnyü óriás,</l>
					<l>S mint az odujából kipiszkált vad darázs,</l>
				</lg>
				<lg>
					<l>Úgy rohan feléje, sivalkodik, szörtyög</l>
					<l>A sok mérges törpe, mint megannyi hörcsök.</l>
					<l>A singkirálynak volt ez a hadserege.</l>
					<l>No, szegény Jankónak van itten melege.</l>
				</lg>
				<lg>
					<l>De csakhamar szakít egy sudár faágat,</l>
					<l>Neki azzal körül a nagy sokaságnak.</l>
					<l>Bezzeg van nemulass! mint egy legyezővel</l>
					<l>Csihi puhi, veri őket nagy erővel,</l>
				</lg>
				<lg>
					<l>Hogy a fele elhullt, ki sebben, ki holtan,</l>
					<l>Aki megmaradt, meg elbujt a bozótban.</l>
					<l>Nem is lett már oszténg semmi baj se többet,</l>
					<l>Mig elérték végre azt a darab földet.</l>
				</lg>
				<lg>
					<l>Hol a hazájukba vezető nyilás van</l>
					<l>S két jó cimborája nagy várakozásban.</l>
					<l>Ott vannak bizonnyal, mert hisz ím a kötél</l>
					<l>Itt van még azon mód, itt lóbálja a szél.</l>
				</lg>
				<lg>
					<l>Hát isten nevében! megrángatja jelül,</l>
					<l>Hogy vigyázzanak, mert ő most arra felül,</l>
					<l>Azaz hogy még nem is: a király-kisasszony;</l>
					<l>Azé az elsőség, az ment előbb azon.</l>
				</lg>
				<lg>
					<l>Ő majd csak azután teszi meg az utat,</l>
					<l>Ha próbára tette a jó barátokat.</l>
					<l>Mert hiába, úgy van, ujjunk sem egyforma.</l>
					<l>Emberek között is sok ám a pozdorja...</l>
				</lg>
				<lg>
					<l>És kivált bizony, ha oly nagy a kisértet,</l>
					<l>Mint a szép királylány, s hozzá az igéret,</l>
					<l>Hogy aki megmenti s viszi hazájába,</l>
					<l>Azé lesz ő s vele az egész országa.</l>
				</lg>
				<lg>
					<l>Hát csak egyelőre lassan még a testtel,</l>
					<l>Jó előre látni s élni okos csellel.</l>
					<l>Csak a buzogányát teszi a kötélre,</l>
					<l>Maga eláll lesbe a nyilástól félre.</l>
				</lg>
				<lg>
					<l>Hát csak egyszer hallik ám a suhogása,</l>
					<l>Azután előtte a nagy zuhanása -</l>
					<l>Buzogány és kötél előtte halomban...</l>
					<l>Ő itt eltemetve, mint egy sírhalomban!</l>
				</lg>
				<lg>
					<l>Hát van ily gonoszság emberi lélekben?</l>
					<l>Ily alávalóság? Nem, nem, lehetetlen.</l>
					<l>Úgy szalasztották el, tán maguk is harcban,</l>
					<l>Valami váratlan vészben, akaratlan?</l>
				</lg>
				<lg>
					<l>Úgy van, úgy, bizonnyal... Nem lehet ez máskép.</l>
					<l>Türelem, nyugalom, egy kevéssé vársz még...</l>
					<l>Megvigasztalódik... No bizony kötelet</l>
					<l>Találhatnak ott fönn, ahol emez termett.</l>
				</lg>
				<lg>
					<l>Jó ember a jóban bizakodni szeret,</l>
					<l>Másra is magáról veszi a mértéket.</l>
					<l>Hát csak várakozik, hisz, remél... azonban</l>
					<l>Napok mulnak... a nagy csöndben, unalomban.</l>
				</lg>
				<lg>
					<l>Nézelődik, neszel... de csak saját gyomra</l>
					<l>Kéri ám már, ami az övé, morogva,</l>
					<l>Emlegetve, hogy mi van a tarisznyában?</l>
					<l>Biz igaz a! ő is gondolja magában,</l>
				</lg>
				<lg>
					<l>Nagy ideje úgy is, meg is szolgált érte.</l>
					<l>Leült egy kidőlt fa zöld mohos tövére,</l>
					<l>Puruszli zsebéből veszi ki bicskáját,</l>
					<l>S jóizűn elkölti egyik pogácsáját.</l>
				</lg>
				<p>Harmadik rész</p>
				<lg>
					<l>Már ha így, ha amúgy, árulás vagy végzet,</l>
					<l>De felülről már nem várhat segítséget.</l>
					<l>Biz azért ő még nem esik ám kétségbe:</l>
					<l>Bizik ő mindvégig a gondviselésbe.</l>
				</lg>
				<lg>
					<l>Ha elárulták is, legyen rajta lelkük!</l>
					<l>Érzi, hogy azért ő nem cserélne velük.</l>
					<l>Megmaradt még neki két nagy kincse, drága:</l>
					<l>Tiszta becsülete meg a bátorsága.</l>
				</lg>
				<lg>
					<l>Míg e kettő megvan, nincs elveszve semmi,</l>
					<l>Mert ezekkel mindent vissza lehet nyerni.</l>
					<l>Csak ahol e kettő vagy egyik oda van,</l>
					<l>Ott örökre minden visszahozhatatlan!</l>
				</lg>
				<lg>
					<l>Amiben ő most van, az a veszedelem,</l>
					<l>Biz annál nagyobb már elképzelhetetlen.</l>
					<l>De már utóbb szinte gyönyörködik benne,</l>
					<l>Mintha az épen őhozzá illő lenne.</l>
				</lg>
				<lg>
					<l>Ilyen az őféle igazi nagy vitéz,</l>
					<l>Annál bátrabb, minél rettenetesb a vész.</l>
					<l>Mint a derék hajós, mert az is végetlen,</l>
					<l>Legjobban érezi magát a tengeren.</l>
				</lg>
				<lg>
					<l>A királykisasszonyt, haj, azt nagyon bánja,</l>
					<l>No de csak hogy itt van még a buzogánya.</l>
					<l>Hej, ha ő még egyszer ezzel haza mehet...</l>
					<l>Isten irgalmazzon a gazembereknek!</l>
				</lg>
				<lg>
					<l>Halvány ugyan, alig pislog reménysége,</l>
					<l>De azért csak indul kacér messzeségbe.</l>
					<l>Keres új szerencsét, addig-addig járja,</l>
					<l>Ha egyébre nem, hát akad a halálra.</l>
				</lg>
				<lg>
					<l>Már őt így nevelte anyja, a természet.</l>
					<l>Szabad ővele is gondviselés, végzet.</l>
					<l>Egyre nincs hatalma, hogy ő csúffá légyen;</l>
					<l>Érheti akármi, de nem éri szégyen.</l>
				</lg>
				<lg>
					<l>Félni fél biz ő is, mint más okos ember.</l>
					<l>Ésszel ellenkezőt csak az esztelen mer.</l>
					<l>De ő meg nem ijed, nem esik kétségbe.</l>
					<l>Jöhet a halál, ő bátran néz szemébe.</l>
				</lg>
				<lg>
					<l>A gonosz e földön birkózik a jóval,</l>
					<l>Éjszakával a nap, derü a borúval.</l>
					<l>De fundámentoma ez a nagy világnak:</l>
					<l>Előbb-utóbb győzni kell az igazságnak.</l>
				</lg>
				<lg>
					<l>Elmélkedésének ez a foglalatja,</l>
					<l>Roskadozó hitét talpra állogatja.</l>
					<l>S bizony mi tagadás? nagy szükség van erre,</l>
					<l>Mert szabadulást csak nem talál semerre.</l>
				</lg>
				<lg>
					<l>Nap után nap múlik, hegy után jön róna,</l>
					<l>Ez is, az is mintha véghetetlen volna.</l>
					<l>Nézel égre-földre, hát uram, légy velem!</l>
					<l>Feje fölött ám a szörnyü veszedelem.</l>
				</lg>
				<lg>
					<l>Valami nagy árnyék mozog ott előtte,</l>
					<l>Hamar a fényes nap elborul fölötte.</l>
					<l>Pedig az ég tiszta, rekkenő a meleg.</l>
					<l>De ott fönn valami óriás test lebeg.</l>
				</lg>
				<lg>
					<l>Egy teméntelen nagy, szörnyeteg griffmadár</l>
					<l>Mégis tova ugyan fenn a magasban jár,</l>
					<l>Mégis akkorának látszik, mint egy felhő;</l>
					<l>Hát milyen lehet még, majd ha közelebb jő?</l>
				</lg>
				<lg>
					<l>No te szegény Jankó, most bizonnyal véged!</l>
					<l>Imádkozzál, semmi meg nem ment már téged.</l>
					<l>Hasztalan ez ellen erőd, bátorságod;</l>
					<l>Hazád, édesanyád többé meg nem látod!</l>
				</lg>
				<lg>
					<l>S mintha még nem is vón elég a veszélye,</l>
					<l>Egy nagy lábas állat közeleg feléje;</l>
					<l>Mintha egy négytornyos várhegy megindulna,</l>
					<l>Reng a határ, mintha földindulás volna.</l>
				</lg>
				<lg>
					<l>De a nagy madár is siet ám utána,</l>
					<l>No már most melyiknek leszen ő prédája?</l>
					<l>Hát ím a griff ott fönn szárnyát összefogja</l>
					<l>S jön lefelé szörnyű sebesen, csomóba.</l>
				</lg>
				<lg>
					<l>Azt hinné az ember, izzé-porrá törve</l>
					<l>Zuhan ez le mostan a csontkemény földre;</l>
					<l>De az tudja mégis jobban, hogy mit csinál?</l>
					<l>Hogy már szinte leér, a két szárnya szétvál.</l>
				</lg>
				<lg>
					<l>E közül mázsányi rettenetes csőre</l>
					<l>Mint kilőtt nyílvessző kipattan előre,</l>
					<l>S mint valami kardot körbe megcsóválja,</l>
					<l>Vele a nagy állat fejét úgy találja,</l>
				</lg>
				<lg>
					<l>Hogy az felhömpölyög, mint valami hernyó.</l>
					<l>Feje összetörve, akár a mogyoró.</l>
					<l>Győző a legyőzött hasára ül aztán,</l>
					<l>Csőrével velőt, vért szépen kanalazván.</l>
				</lg>
				<lg>
					<l>Látva mindezt Jankó, kiván jó étvágyat</l>
					<l>A legyőzhetetlen levegőkirálynak,</l>
					<l>S tanácsosnak látja mihamarabb, szépen</l>
					<l>Eltisztulni innen, csöndben, észrevétlen.</l>
				</lg>
				<lg>
					<l>S ugyan megörül és tartja szerencsének,</l>
					<l>Hogy már látja szélét erdős hegyvidéknek.</l>
					<l>Ha nagy a veszély, csak hamarabb lel ottan</l>
					<l>Menedékre sűrű bokrok, barlangokban.</l>
				</lg>
				<lg>
					<l>Lát egy ős nagy tölgyet, siet is feléje.</l>
					<l>Biz egy jó dülő föld annak terebélye.</l>
					<l>Alsó ágai majd hogy földig nem érnek.</l>
					<l>Ez a hely a griffel jó lesz csatatérnek.</l>
				</lg>
				<lg>
					<l>Itt egyenlőn gyalog lesznek mind a ketten.</l>
					<l>Csakhogy az fölszáll és jön utána sebten</l>
					<l>Nagy sivalkodással; mi az ördög lelte?</l>
					<l>Mintha még az volna jobban megijedve.</l>
				</lg>
				<lg>
					<l>Épen ahogy Jankó a fa alá ére,</l>
					<l>Lecsapott a madár, de szerencséjére</l>
					<l>A faágak már a csapást föltartották.</l>
					<l>Nem érte az ütés, csak az egyik karját.</l>
				</lg>
				<lg>
					<l>De ez is elég volt neki, úgy leverte,</l>
					<l>Kellett neki egy hét, amig kiheverte.</l>
					<l>Azalatt a madár egyre ott keringett.</l>
					<l>Jankó már szorongott, hogy menekül innet?</l>
				</lg>
				<lg>
					<l>A másik pogácsát itten elköltötte,</l>
					<l>Ezzel a griffkirályt mégis kibőjtölte.</l>
					<l>Megehült az is tán, préda után látott.</l>
					<l>Hát ő is nyakába veszi a világot.</l>
				</lg>
				<lg>
					<l>Menne is erdőn át, mindenütt fák alatt,</l>
					<l>Hol minden sürűben egy mentsvárra akad.</l>
					<l>Szökevénynek való az idő is épen;</l>
					<l>Rémületes vihar van kitörőfélben,</l>
				</lg>
				<lg>
					<l>Hirtelen az égbolt végig elsötétül,</l>
					<l>Jégeső mennykővel vegyest hull az égbül.</l>
					<l>Ludtojásnagyságu jégdarabok esnek.</l>
					<l>Jaj, kit a pusztán ér, juhnyájnak, ménesnek.</l>
				</lg>
				<lg>
					<l>De jaj ám erdőn is kis madárfiúknak!</l>
					<l>Szegények, az anyjuk nincs honn, hova bújnak:</l>
					<l>Hát pedig itt is a fa legtetejében</l>
					<l>A griffmadár fészke ingadoz a szélben.</l>
				</lg>
				<lg>
					<l>Még a jég csak mint egy kopálatlan dió,</l>
					<l>De van erre is már szörnyü ribillió.</l>
					<l>A fészek széléről kilátszik a nyakuk,</l>
					<l>Nézegetve, vajjon nem jön-e az anyjuk?</l>
				</lg>
				<lg>
					<l>A kis madárfiak ríva könyörögnek,</l>
					<l>Addig-addig, Jankó megsajnálja őket.</l>
					<l>Szinte röstelné, ha nem egyedül volna...</l>
					<l>De hát már ő ilyen, nem tehet ő róla.</l>
				</lg>
				<lg>
					<l>Lerugja a csizmát, fölkuszik a fára,</l>
					<l>Forgatja a kardját körbe, karikára;</l>
					<l>Sebesen forgatja, hogy egy szem jég nem sok,</l>
					<l>Biz azon keresztül még annyi se hullott.</l>
				</lg>
				<lg>
					<l>Igy a fészket védve, testével takarva,</l>
					<l>Már biz épen kezde fáradni a karja.</l>
					<l>Nem is csoda, ha az ember meggondolja,</l>
					<l>Sebesebb volt, mint a leggyorsabb motolla.</l>
				</lg>
				<lg>
					<l>De csak nem pihen meg, bizakodva váltig:</l>
					<l>Az itéletidő nem tarthat sokáig.</l>
					<l>Csakugyan hogy kezde csillapodni végre;</l>
					<l>Azonban, hogy a nagy griff is odaére,</l>
				</lg>
				<lg>
					<l>Volt anyai szive nagy aggodalomban,</l>
					<l>Hogy fiait leli bizonyára holtan.</l>
					<l>De amint fáradtan közeleg fészkéhez,</l>
					<l>Látja a nagy munkát, amit Jankó végez.</l>
				</lg>
				<lg>
					<l>Csodálatra méltó nemes lelkü bajnok!</l>
					<l>Pedig lám, ez volt ám, kit ő úgy meghajtott.</l>
					<l>S most neki ez ilyen nagy örömöt szerzett:</l>
					<l>Fiait megmenté, hogy hálálja ezt meg?</l>
				</lg>
				<lg>
					<l>Szárnyaival csapkod, vijjog örömében,</l>
					<l>Majd a fiaival enyeleg gyöngéden.</l>
					<l>Azután Jankóval eredve beszédbe,</l>
					<l>Hálálkodásának se hossza, se vége.</l>
				</lg>
				<lg>
					<l>“Nagy a kedvem - úgymond -, kedves jó barátom</l>
					<l>Mégse leszek boldog ezen a világon,</l>
					<l>Míg ezt neked vissza nem szolgálom; kérlek.</l>
					<l>Mondd meg hát nekem most, mit tegyek én érted?”</l>
				</lg>
				<lg>
					<l>Megköszöni szépen Jankó, hiszen, úgymond,</l>
					<l>Ő nem azért tette, arra nem is gondolt.</l>
					<l>Szíve úgy sugallta, neki is tölt kedve;</l>
					<l>Örült neki s ezzel ki van ő fizetve.</l>
				</lg>
				<lg>
					<l>De a griffmadár csak ösztökélte, kérte,</l>
					<l>Hogy igy-amugy, ő is mit tehetne érte?</l>
					<l>Jankó is azonban elméjét jártatja</l>
					<l>Hopp! egyszerre támad egy jó gondolatja.</l>
				</lg>
				<lg>
					<l>“Megvan, az ám - szóval - ejnye, teringettét!”</l>
					<l>Közli is azonnal vele ezt a tervét.</l>
					<l>“Neked ez tán semmi, nekem, haj! nagyon sok.</l>
					<l>Ha megteszed, hát még én leszek adósod.</l>
				</lg>
				<lg>
					<l>Sok földet bejártam e kerek világon,</l>
					<l>De csak mindig gyalog, legfölebb lóháton.</l>
					<l>De repülni? soha még nem is reméltem.</l>
					<l>Tudod mit? hát egyszer vigy magaddal engem.”</l>
				</lg>
				<lg>
					<l>Örömében a griff nagyot kukorékolt,</l>
					<l>Majd kihasadt tőle fölöttük az égbolt.</l>
					<l>“No csak ide vele, hamar a hátamra”,</l>
					<l>Azután csak szállt, szállt mindig magasabbra,</l>
				</lg>
				<lg>
					<l>Föl a felhőkön túl; haj mi szép volt ottan!</l>
					<l>Soha ember nem járt ilyen léghajóban.</l>
					<l>Mikor pedig aztán lejebb s arra jártak,</l>
					<l>Hol a följárója volt a fölvilágnak -</l>
				</lg>
				<lg>
					<l>Szárnyas lova nyakát végig simogatva,</l>
					<l>Csiklandós hónalját sarkantyuba kapja,</l>
					<l>Kérve kéri: “hej ha fölvinnél odáig!</l>
					<l>Megemlegetnélek halálom napjáig.”</l>
				</lg>
				<lg>
					<l>Röviden elmondja egész történetét,</l>
					<l>Hitszegő barátok mi rútul rászedték.</l>
					<l>Ha ez üregen át kirepülne vele,</l>
					<l>Még az istennek is tetszetőst mivelne!</l>
				</lg>
				<lg>
					<l>A nemes királygriff föltekint a lyukba,</l>
					<l>Rázogatja farkát, “ez nem könnyü munka.</l>
					<l>Mert szűk nekem igen akár csak egy kürtő;</l>
					<l>Csak ugy haladhatok mint egy kéményseprő.</l>
				</lg>
				<lg>
					<l>No de hát annál jobb, nagyot tettél értem,</l>
					<l>Nekem is ugy illik, hát majd megkisértem.”</l>
					<l>És ezzel beröpül a sötét kürtőbe,</l>
					<l>S emelkedik vele kinosan vergődve.</l>
				</lg>
				<lg>
					<l>Biz az nehezen ment, és a nagy sötétben</l>
					<l>Már utóbb úgy tetszett, mintha voltaképen</l>
					<l>Nem is fölfelé, de lefelé szállnának.</l>
					<l>Semmi jele még fönn derengő világnak.</l>
				</lg>
				<lg>
					<l>Fárad a griffmadár, száját tátogatja,</l>
					<l>“Nagyon éhes vagyok”, sokszor mondogatja.</l>
					<l>Hiba volt nem hozni egy kis eleséget!</l>
					<l>Szólal a griff megint: “Szomjuság is éget.”</l>
				</lg>
				<lg>
					<l>Jankó csak tekinget, évelődik, ünget,</l>
					<l>Hej no, hogy biz igy már nem szabadul innet!</l>
					<l>Már nyilvánvaló, hogy ereszkednek vissza -</l>
					<l>Hó! de nini, hát mit vétett a tarisznya?</l>
				</lg>
				<lg>
					<l>S abban a jó omlós, töpörtüs pogácsa?</l>
					<l>Édesanyja keze utolsó áldása?</l>
					<l>Nem sok az egész, de vélekedik - hát ha</l>
					<l>Csodaereje van? de el is találta.</l>
				</lg>
				<lg>
					<l>Mert ahogy a derék állat ezt lenyelte,</l>
					<l>Jankót a szabadba úgy kiröpitette,</l>
					<l>Mintha az a mélység egy ágyu lett volna,</l>
					<l>Ő maga pedig egy abból kilőtt bomba.</l>
				</lg>
				<lg>
					<l>No istennek hála, csakhogy visszatére</l>
					<l>E világnak szebbik, innenső felére.</l>
					<l>A madárkirálynak köszönetet mondván,</l>
					<l>Azzal oszt elindult kiki maga útján.</l>
				</lg>
				<lg>
					<l>Ő ment, ahonnan jött: a héttornyú várhoz.</l>
					<l>Biz ott vígan vannak, a népség lakmároz.</l>
					<l>Ablaksora pazar fénnyel világitva,</l>
					<l>Messze hallik a síp, recseg a trombita.</l>
				</lg>
				<lg>
					<l>Megy a Jankó mint a förgeteg sötéten.</l>
					<l>Kérdezi, ki onnan elébe jön épen:</l>
					<l>Mi alkalmatosság légyen az amottan?</l>
					<l>Szól a válasz: hát biz ott lakodalom van.</l>
				</lg>
				<lg>
					<l>Királykisasszonynak áll a menyekzője</l>
					<l>A vitézzel, aki rablóját legyőzte,</l>
					<l>S ezzel a nagy átkot a várról levette,</l>
					<l>E miatt van kettős nagy örömünnepje.</l>
				</lg>
				<lg>
					<l>“No hadd legyen hármas!” gondolá magában</l>
					<l>S lehúzott sisakkal megjelen a várban.</l>
					<l>Bemutatja magát mint valami követ,</l>
					<l>Mutatja a gyűrüt s rajt a drága követ,</l>
				</lg>
				<lg>
					<l>Mit a kisasszonytól kapott egykor Jankó.</l>
					<l>Megnyilik előtte minden kapu, ajtó.</l>
					<l>S elmondja odabenn, mi az üzenetje,</l>
					<l>Hogy az, ki őt küldi, el van-e feledve?</l>
				</lg>
				<lg>
					<l>Bánatos halvány a szép menyasszony arca,</l>
					<l>Sok könnyhullatásnak nyoma látszik rajta.</l>
					<l>Feleletnek ugyan ez is elég volna,</l>
					<l>De azonban halkan még ezeket mondja:</l>
				</lg>
				<lg>
					<l>“Nem feledem én el, várok is rá mindig,</l>
					<l>Föltettem magamba, az utolsó percig.</l>
					<l>Majd ha itt e gyertyák végig kialudtak,</l>
					<l>Halálomnak hírét megvihedd uradnak.”</l>
				</lg>
				<lg>
					<l>Hát a szép kisasszony neki most is híve!</l>
					<l>Jankónak örömtől dobban erre szíve,</l>
					<l>De oly nagyot ám, hogy az hivé, meghallják,</l>
					<l>Annálfogva most már fölfedezi magát.</l>
				</lg>
				<lg>
					<l>Röviden elmondja a vendégseregnek,</l>
					<l>Hogyan árulták el, hogy menekedett meg.</l>
					<l>Hogy a két szélhámos cimbora ezt hallja,</l>
					<l>Mintha már most félig meg volnának halva.</l>
				</lg>
				<lg>
					<l>Zavarodva állnak, érthetlen hebegnek.</l>
					<l>Mennének el, mint a leforrázott ebek.</l>
					<l>De nem addig ám a! mert ott ám a hóhér,</l>
					<l>Ekkora gazságért bitó a méltó bér!</l>
				</lg>
				<lg>
					<l>Nos a többit, ugy-e, akár el se mondjam?</l>
					<l>Tudnivaló úgyis, hogy mi történt ottan...</l>
					<l>Gyalázatos vége bűnös kapzsiságnak,</l>
					<l>Diadala teljes lett az igazságnak.</l>
				</lg>
				<lg>
					<l>Nagy, amit Jankó tett, de nagy is jutalma:</l>
					<l>Övé a királylány s egész birodalma!</l>
					<l>Soká uralkodott, de el nem feledte,</l>
					<l>E nagy boldogságát minek köszönhette.</l>
				</lg>
				<lg>
					<l>Mint egy boldog ország bölcs vezére, apja</l>
					<l>Még arany trónján is gyakran mondogatta:</l>
					<l>Becsület a földi üdvözülés titka,</l>
					<l>Bár ki ezt követi, ne lenne oly ritka!</l>
				</lg>
			</div>
		</body>
	</text>
</TEI>