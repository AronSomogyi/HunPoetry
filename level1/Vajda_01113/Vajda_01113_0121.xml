<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0121" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A bikoli fák alatt</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">301</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A bikoli fák alatt</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A bikoli fák alatt</head>
				<lg>
					<l>Akármikor, ha reggel, este,</l>
					<l>Maraszt, vonz engem a vadon,</l>
					<l>Rejtelmes sugdosásit lesve,</l>
					<l>Hő áhitattal hallgatom.</l>
				</lg>
				<lg>
					<l>Sok kérdésemre mélyen hallgat;</l>
					<l>De amit mond, az mind igaz.</l>
					<l>(Hazudni, csalni szabadalmad</l>
					<l>Csupán neked van, emberarc!)</l>
				</lg>
				<lg>
					<l>Még akkor is, sőt legfőképen</l>
					<l>Ha rekkenő a nyári dél,</l>
					<l>Álmában, önfeledve, épen</l>
					<l>Legmélyebb titkokat beszél.</l>
				</lg>
				<lg>
					<l>E szentegyházi néma csöndben</l>
					<l>Neszt hallva a falevelen,</l>
					<l>Azt gondolom, ni most előttem</l>
					<l>Az isten egybe megjelen.</l>
				</lg>
				<lg>
					<l>Bár hasztalan, mert csak alkatja</l>
					<l>Egyetemében létez ő.</l>
					<l>Szárnyfal mögött van, nem mutatja</l>
					<l>Soha magát a rendező.</l>
				</lg>
				<lg>
					<l>Sőt halhatatlan költeménye,</l>
					<l>E mérhetlen világ nekünk</l>
					<l>Örök talány; főeszméjébe</l>
					<l>Nem hat rövid tekintetünk.</l>
				</lg>
				<lg>
					<l>Miért vagyunk, mi és e minden?</l>
					<l>Hogy véghetetlen, ha egész?</l>
					<l>És ha egész, hogy véghetetlen?</l>
					<l>Soha nem érti földi ész.</l>
				</lg>
				<lg>
					<l>Az ember e világra mért jött?</l>
					<l>Mért tűn el oly hamar, hova?</l>
					<l>Mi itten a kétségbeejtőbb:</l>
					<l>Az örök-e vagy a soha?</l>
				</lg>
				<lg>
					<l>Elnézek e tündöklő tájon.</l>
					<l>Mi szép világ, arany világ!</l>
					<l>És kérdezem magamba fájón:</l>
					<l>Mért nem maradni itt tovább?</l>
				</lg>
				<lg>
					<l>És felel a hegy oldalából</l>
					<l>Lezuhanó vidám patak:</l>
					<l>Elmúl-e testem e világból,</l>
					<l>Mert az Oceánba szakad?</l>
				</lg>
				<lg>
					<l>A lángoló nap elhunyása</l>
					<l>Ott ama kék hegyek mögött</l>
					<l>Csak földiségünk csalódása.</l>
					<l>Rész változik; a mind: örök.</l>
				</lg>
				<lg>
					<l>Csak mi maradunk a sötétben,</l>
					<l>Mig itt vagyunk, életrabok;</l>
					<l>Velünk, amott a mindenségben,</l>
					<l>A nap örökké ég, ragyog.</l>
				</lg>
				<lg>
					<l>...De majd a szélben, mely a gallyon</l>
					<l>Suttogva röpked szanaszét,</l>
					<l>A bús idő fohászát hallom,</l>
					<l>Hogy miért nincs számára vég?</l>
				</lg>
				<lg>
					<l>Örökzsidó-szakállát rázza</l>
					<l>Ott a sikáros part fölött:</l>
					<l>“Az egyetemnek tárházába’</l>
					<l>Nincs rém, csak ez a szó: örök!”</l>
				</lg>
				<lg>
					<l>És száll a holló éj a fákra;</l>
					<l>Holdfényben zörren a haraszt;</l>
					<l>Lelkemre gyötrő kétely árnya:</l>
					<l>Honnan merítsem a vigaszt?</l>
				</lg>
				<lg>
					<l>Egyszerre mintha feneketlen</l>
					<l>Örvényed látnám: végtelen.</l>
					<l>Leborulok kétségbesetten,</l>
					<l>Szivem szorul, szédül fejem.</l>
				</lg>
				<lg>
					<l>Majd mintha gyóntató oltárnál</l>
					<l>Csak hallok még egy gyönge neszt:</l>
					<l>“Erről, fiam, ne gondolkozzál;</l>
					<l>Jobb lesz neked nem tudni ezt!”</l>
				</lg>
			</div>
		</body>
	</text>
</TEI>