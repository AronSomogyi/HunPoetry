<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0093" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az apagyilkos</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">889</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az apagyilkos</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az apagyilkos</head>
				<p>Hugo Victor után</p>
				<lg>
					<l>Egyszer éjjel, mikor a sötét ég alatt</l>
					<l>Édes álom minden szemet lezár, altat;</l>
					<l>Midőn tanuja csak a nagy, a vak éj volt,</l>
					<l>Kanut, amint látja alvó apját, Szvénót,</l>
					<l>A tehetlen aggot, őrök, ebek nélkül,</l>
					<l>Megölé: “hisz (ugymond) ő mit se tud errül.”</l>
					<l>Aztán nagy király lett.</l>
				</lg>
				<lg>
					<l>Harcolt, mindig győzve;</l>
					<l>Végig a szerencse lett hű követője.</l>
					<l>A diadalbabért kéveszám aratta,</l>
					<l>S ha magát a vének gyülésén mutatta,</l>
					<l>A legzordonabb arc kiderült, sugárza.</l>
					<l>Ős erény, bölcs törvény volt hódító lánca,</l>
					<l>Húsz szigetet, s Fiont, Arnhut, Folstert, Monát</l>
					<l>Megvevén, ezekkel nagyobbítá honát.</l>
					<l>Hűbéri kövekből állitott dicső trónt.</l>
					<l>Legyőzött szászt, piktet, vandalt, amennyi volt,</l>
					<l>Le a celtát, poroszt és vonagló szlávot,</l>
					<l>Erdőkben üvöltő sok vad lakosságot.</l>
					<l>Babonás iszonyt és runákat kiirta;</l>
					<l>A nagy Caesarról csak “mi ketten” úgy szóla.</l>
					<l>Szerte áradt a fény sarki forgójáról,</l>
					<l>Pusztultak a szörnyek ő nagy haragjától.</l>
					<l>Húsz álló éven át, ameddig uralgott,</l>
					<l>Hatalmas ijász és felséges lovas volt.</l>
					<l>Lábával tiporta a kiveszett hydrát;</l>
					<l>Életét egyszerre rettegték s áldották.</l>
					<l>Nemzete sokáig büszkén emlegette:</l>
					<l>Azon egy telen át hogy megsemmisíte</l>
					<l>Három skót sárkányt s két királyt Skaniában.</l>
					<l>Hős volt, óriás volt, s lángész egymagában.</l>
				</lg>
				<lg>
					<l>Sorsához egy világ sorsa vala kötve.</l>
					<l>...Apagyilkosságát azonban feledte.</l>
					<l>Meghalt. Tetemét kő ravatalba zárták.</l>
					<l>Az árhuszi érsek elmondván imáját,</l>
					<l>S himnuszt énekelvén, akként nyilatkozott,</l>
					<l>Hogy Kanut király nagy, Kanut király szent volt.</l>
					<l>Hogy emlékezete égi illattá vált,</l>
					<l>S hogy a dicsőültet ők, a papok, látták,</l>
					<l>Mint prófétát ülni Isten jobbja felől.</l>
				</lg>
				<lg>
					<l>Este lőn, csönd gyászolt a templomon belől.</l>
					<l>Elhagyván a székes egyházat a papok,</l>
					<l>Síri nyugalomban a királyi halott.</l>
					<l>Majd azonban fölkél, szemeit kinyitja,</l>
					<l>Indul a sírboltból, kezében a kardja.</l>
					<l>Mivel ajtó és fal csak köd a léleknek.</l>
					<l>Átmegy a tengeren, melyben tükröződnek</l>
					<l>Elzenőr-, altona- és árhuszi házak.</l>
					<l>A sötét úr léptét figyelik az árnyak.</l>
					<l>De ő nesztelen járt, lévén csak egy álom.</l>
					<l>Szavo, időrongált bérchez ért immáron.</l>
					<l>Ottan Kanut e nagy vadon őshez fordul:</l>
					<l>“Te, Szavo hegy, mondván, kit a szélvihar dúl,</l>
					<l>Halott-takaróra vagyon most szükségem,</l>
					<l>Hópalástodból adj egy darabot nékem.”</l>
					<l>Ráösmére a hegy s ellenállni nem mert.</l>
					<l>Kanut fogja kardját, az eltörhetetlent.</l>
					<l>Összerezzent a bérc az ádáz hős előtt,</l>
					<l>S az magának szele havából szemfedőt,</l>
					<l>Azalatt így szólván: “Rosszul látok, öreg,</l>
					<l>Szólj hát, az istenhöz merre vón közelebb?”</l>
					<l>A szakadt bordáju, rekedt torku szikla,</l>
					<l>Sötét felhők örök fátylával boritva,</l>
					<l>Sötéten szomorún, nem tudommal felelt,</l>
					<l>Fagytól gémberedve Kanut csak tovább ment,</l>
					<l>Emelt fővel, fehér leplében, fehéren</l>
					<l>Haladott Izlandon és Norvégián át,</l>
					<l>Háta mögött eltűnt a homályos világ.</l>
					<l>Ő az országtalan király, lélek, szellem</l>
					<l>Szemben a mindenség árnyával, mezetlen,</l>
					<l>Járt a végtelenben, e rémes csarnokban,</l>
					<l>Hol a villám elhal szomorún, lankadtan.</l>
					<l>Járt az éjgerinces sötétség hydráján,</l>
					<l>A feketeségben éktelen mozogván.</l>
					<l>Csillag sehol; mégis rémlik, mintha rája</l>
					<l>A vad, merev zűrben valaki vigyázna.</l>
					<l>Semmi zaj, csak a mély siket sötétségnek</l>
					<l>Végtelen hullámi szomorún rezegnek.</l>
					<l>Megy előre, mondván: “Itt ez a sír, ott a</l>
					<l>Mindenható” - s hármat lépvén, szólította</l>
					<l>De az éj oly néma, akár a temető.</l>
					<l>Még szemfedőjén sem lebben meg a redő.</l>
					<l>Csak előre halad; fátyla fehér fénye</l>
					<l>A síri vándornak kalauz reménye.</l>
					<l>Mendegél; egyszerre valami a fátylat</l>
					<l>Éri, és ott nő mint egy fekete csillag,</l>
					<l>Aztán szétterjed lassan; tapogatja</l>
					<l>Kisérteti kézzel Kanut, s tapasztalja,</l>
					<l>Hogy oda vér csöppent; félre kapta fejét,</l>
					<l>Melyet meg nem hajta soha féltében még.</l>
					<l>Szemmeresztve bámult a vak éjszakába,</l>
					<l>De fekete a tér, s csöndes: mit se láta.</l>
					<l>“Előre!” mond, s büszkén felemeli fejét.</l>
					<l>Amaz első mellé egy ujabb folt esék,</l>
					<l>Az is szétterjedvén; és a cimber főnök</l>
					<l>Néz, néz, de csak sűrű éjt lát maga előtt.</l>
					<l>Mogorván, kutatva, mint csapázó véreb</l>
					<l>Megint utnak indul; és a harmadik csepp</l>
					<l>Hull a takaróra; még sohase hátrált,</l>
					<l>De most abbahagyja egyenes irányát,</l>
					<l>S kardos jobb karával fedezőbe fordul.</l>
					<l>Álmodik-e vajon? Megint egy csöpp vér hull</l>
					<l>Fátyolára, keze fejét elboritván.</l>
					<l>Újra s másodízben változtata útján.</l>
					<l>Mint ki könyvet olvas, levelét forgatja,</l>
					<l>Egyet-egyet fordul, s megindula balra.</l>
					<l>Egy csöpp vér esik le fehér lepelére;</l>
					<l>Visszarezzen s gondol egyedüllétére.</l>
					<l>És már visszamenne kő ravatalába;</l>
					<l>Egy csöpp piros vér hull a takarójára.</l>
					<l>Most megállapodik, sápad hősi arca,</l>
					<l>S imádkozni készül fejét lelankasztva.</l>
					<l>Egy csöpp vér esik rá. Félve imádkozván,</l>
					<l>Fuldokló imája rángva elhal ajkán.</l>
					<l>Szomorún, habozva elindul lassankint,</l>
					<l>S jár e fehér szellem, és pillanatonkint</l>
					<l>Leválik egy-egy csöpp vér a nagy homályból</l>
					<l>S menthetetlen barnul a fehér szemfátyol.</l>
					<l>Remegvén, miként a nyárfalevél, látja,</l>
					<l>Hogy terjed el rajt a foltok sokasága.</l>
					<l>Egy másik, egy másik, egy más... ó gyász egek!</l>
					<l>Útja átvöröslik homályán az éjnek.</l>
					<l>Fátyol redőjén ezek a vércsöppek</l>
					<l>Elkeveredvén, már vérfelhővé nőttek.</l>
					<l>Megy, megy ő, de egyre, csöppenkint esik, hull</l>
					<l>E vér a végetlen, sötét boltozatrul.</l>
					<l>Zajtalan, szünetlen, mint ahogy a vér foly</l>
					<l>Bitón függő hulla fekete lábáról.</l>
					<l>Hajh! ki sírhatja e rettentő könnyeket?</l>
					<l>A végtelen. - Kanut többé nem tekinget;</l>
					<l>Apály s dagálytalan tengerén az éjnek</l>
					<l>Halad széke felé mennyei törvénynek.</l>
					<l>A homálygomolyban mendegélvén, végre</l>
					<l>Sok járás után egy zárt kapuhoz ére,</l>
					<l>Honnan csodálatos napvilág fényle ki.</l>
					<l>Itten szemeit föl s fátyolára veti.</l>
					<l>Az volt ama szent hely, a rettenetes hely,</l>
					<l>Honnan Isten csodás fénye szerte lövell.</l>
					<l>Belül a hozsannát hallja énekelni.</l>
					<l>A lepel vörös volt s Kanut kezd remegni.</l>
					<l>És ez okból Kanut visszatántorogván,</l>
					<l>Nem mert megjelenni - a hajnaltól futván -</l>
					<l>Isten előtt, kinek homlokán nap ragyog.</l>
					<l>Ezért a bús király az éjjelben bolyong,</l>
					<l>S nem nyerhetvén vissza régi tisztaságát,</l>
					<l>Midőn közelíti ég világosságát,</l>
					<l>Mindig érezi a fátylára eső vért,</l>
					<l>S járja a fekete, szörnyű, végtelen tért.</l>
				</lg>
			</div>
		</body>
	</text>
</TEI>