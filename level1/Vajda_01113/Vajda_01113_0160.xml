<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0160" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Lenni vagy nem lenni</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">862</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Lenni vagy nem lenni</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Lenni vagy nem lenni</head>
				<lg>
					<l>Ó népem, jó magyar nép, drága vérem,</l>
					<l>Mit kell felőled hallanom, megérnem!</l>
					<l>Kik téged uraltak egykor, mind a népek,</l>
					<l>Most mit beszélnek, vagy nem is beszélnek?!</l>
					<l>Hogy te vagy az utolsó; mind szabad már,</l>
					<l>Csipetnyi szerb, rumán, az lesz a bolgár,</l>
					<l>S szokás szerint segited is majd őket,</l>
					<l>Nem nézve, hogy mi vagy, mi lesz belőled?</l>
					<l>Te egymagad vagy itt inas-ruhában.</l>
					<l>Pedig ahol ezer veszély, halál van,</l>
					<l>Te jársz elől, dicsőséget, hatalmat</l>
					<l>Szerezve másnak, rabláncot magadnak.</l>
					<l>Immár nem is magyar, csak István-ország.</l>
					<l>Zászlódat horvát csatlósid tiporják.</l>
					<l>Ős címered, szineid megtagadva,</l>
					<l>Nem a magad nevével indulsz hadba.</l>
					<l>S hogy lelkesülj, első parancsolat:</l>
					<l>Hazádnak nyelvén szólnod nem szabad!</l>
					<l>Érthetlen, természettelen világ!</l>
					<l>Ilyet mesében is vajjon ki lát?</l>
					<l>Oroszlánt, melynek abba teljék kedve</l>
					<l>Hogy a szamárbőrt hordja tetszelegve?</l>
					<l>S te tűröd ezt mind, tűröd, viseled.</l>
					<l>Tehet akárki akármit veled,</l>
					<l>Veled, kit egykor oly dicsőnek láttam</l>
					<l>Világszabadságért vivott csatákban,</l>
					<l>Midőn nagy lelked oly lángot vetett,</l>
					<l>Hogy bevilágitotta az eget,</l>
					<l>Mely már nyugotról végig besötétült,</l>
					<l>Az emberek lelkén zsarnok lidérc ült...</l>
					<l>És ébredezve a nyomás álmából,</l>
					<l>A névtelen hősök csatazajától</l>
					<l>Megszégyenülve, álmélkodva néztek</l>
					<l>Köröskörül rád mind a többi népek,</l>
					<l>A híresebb, erősebb, rátartóbbak</l>
					<l>Kik mindazáltal már megfutamodtak</l>
					<l>S a szabadság, dicsőség lobogóját</l>
					<l>Mikor már ők, a nagyok, sárba dobták,</l>
					<l>S vészkiáltásaikkal fölkeltettek -</l>
					<l>Te egymagad azt onnan fölemelted,</l>
					<l>Mezetlen, puszta kézzel, készületlen,</l>
					<l>- Fegyvert, úgy mondád, azt hoz majd az ellen</l>
					<l>És kapva lóra szőrén, a kezedbe</l>
					<l>Karikás ostoroddal, kieresztve,</l>
					<l>Vagdaltad őket képen, s hajszolád,</l>
					<l>Mint pásztor a tilosba ment gulyát.</l>
					<l>Gyalog ha voltál, a lovast kergetted,</l>
					<l>Te fogtad el, akik bekeritettek.</l>
					<l>És dárdaerdőt, ágyusort, várbástyát</l>
					<l>- Soha világ nem látta ennek mását -</l>
					<l>Ököllel ostromoltál és vettél be...</l>
					<l>Mi vagy te most? Im a szerep cserélve:</l>
					<l>Az adja a hőst és huzatja a tust,</l>
					<l>Kinek te mondád: ik huszár, du Hanswurst...</l>
					<l>Ó, népem, mit gondoljak már felőled,</l>
					<l>Higyjem, ne higyjem áhitott jövődet?</l>
					<l>Meg vagy talán most rontva, babonázva,</l>
					<l>Vagy alkotását Isten meggyalázza?</l>
					<l>Urrá leszen, mert szapora a féreg?</l>
					<l>Turul, kesely szolgája a verébnek?</l>
					<l>Nem járna többé a szabadban, pusztán,</l>
					<l>Csak rabkalitban csenevész oroszlán?</l>
					<l>Vagy csak pihen a sivatag királya,</l>
					<l>Míg sorlövők csapatja körülállva</l>
					<l>Rettentő fekhelyét rezgő inakkal,</l>
					<l>Gunyolja, szidja eleinte halkkal,</l>
					<l>Majd önzajától nekibátorodva,</l>
					<l>Arcátlanabbá válik bősz csoportja;</l>
					<l>Dobálja és ingerli mindenképen,</l>
					<l>Ki ereje - méltóságérzetében</l>
					<l>Oda se néz hitvány beszédnek, kőnek;</l>
					<l>Nem mozdul ő, amíg belé nem lőnek,</l>
					<l>De akkor azután van nemulass!</l>
					<l>Hiába ottan puska, dárda, vas,</l>
					<l>Egy-két golyótól ő mindjárt le nem dől.</l>
					<l>Egyszerre vérzik bár tizenkét sebből,</l>
					<l>Jaj annak, akit ő letenyerel.</l>
					<l>Egy pofonátul tízen esnek el.</l>
					<l>Van, aki megmered tekintetétül;</l>
					<l>Legokosabb, ki elfut esze nélkül,</l>
					<l>És valahol, valami zsibvásáron,</l>
					<l>Megveszi a bőrét fölvert nagy áron</l>
					<l>A rettegett, a nagyszerü állatnak,</l>
					<l>Kit éjnek idején verembe csaltak,</l>
					<l>És viszi el, nagy messze, mutogatja,</l>
					<l>Hogyan esett remek lövése rajta?</l>
				</lg>
				<lg>
					<l>Világbiró nagy ősök nemzedéke,</l>
					<l>És nemzetem, ez a te multad képe.</l>
					<l>Hogy szám szerint kevés vagy, ritkaság,</l>
					<l>Meg-megrohant a gyáva sokaság.</l>
					<l>Hogy kis szigetként állsz e néptengerben,</l>
					<l>Páratlanul, rokontalan, egyetlen,</l>
					<l>Segítve még mást, soha senki téged -</l>
					<l>Ha mégis élsz, ez méltó büszkeséged.</l>
					<l>De hajh, mi írva a jövő könyvébe?</l>
					<l>Ki a nemesnek voltál mintaképe,</l>
					<l>Im ellened fordult idő, világ.</l>
					<l>Mi ős erényed volt, az most hibád.</l>
					<l>Vérmes hited, pazar nagylelküséged</l>
					<l>Titkon nevetve zsebelik üzérek.</l>
					<l>Nem nyers vitézség dönti a csatát:</l>
					<l>Géppé fegyelmezett nagy sokaság,</l>
					<l>Hangyák erénye, munka, szorgalom.</l>
					<l>Kalmár a hős a világszínpadon.</l>
					<l>A csatatér kockája voltaképen</l>
					<l>Előre már a béke versenyében</l>
					<l>Mindenfelé azok javára dől el,</l>
					<l>Kik előkészítették jól a rőffel.</l>
				</lg>
				<lg>
					<l>De hát ha így van - s így tagadhatatlan -</l>
					<l>Ki nagy valál, hol halni kell, a hadban,</l>
					<l>Gyöngébbek most a könnyebb föladat:</l>
					<l>Lét küzdterén rajtad kifogjanak?</l>
					<l>Ne tudna győzni itt erős karod,</l>
					<l>A munka versenyén, ha akarod?</l>
					<l>Ki a hazáért bőven ontod véred,</l>
					<l>Ne tudnál adni érte veritéket?</l>
					<l>E kirabolt, de ifjú szép anyát,</l>
					<l>Ki szégyenkezve, esdve néz reád,</l>
					<l>Mint kéregető özvegy útfelen,</l>
					<l>Mert harcban elrongyollott, meztelen,</l>
					<l>Felöltöztetni új divat szerint,</l>
					<l>Hogy irigyen csodálják őt megint,</l>
					<l>Kik most lenézik, piperés banyák, -</l>
					<l>E föladat méltó ne volna rád?</l>
					<l>Ha e magasztos cél nem lelkesít,</l>
					<l>Élned tovább vajh érdemes-e itt?</l>
				</lg>
				<lg>
					<l>Benépesítni a vadon pusztákat,</l>
					<l>Hol most rideg tanyák, bitófák állnak,</l>
					<l>Mosolygó kertek, nyájas kéjlakok</l>
					<l>Végetlen gyöngysorával, és amott</l>
					<l>Bozontjait a Kárpát és Bakonynak</l>
					<l>Hol most bün, inség férgei bolyongnak,</l>
					<l>Fésülve, mosva, kivasalva szépen</l>
					<l>- Völgyén csatorna; mozdony a hegyélen -,</l>
					<l>Gyárak sugár minaretjeivel</l>
					<l>Megannyi templommá avatni fel,</l>
					<l>Hol messze zúgva a gép orgonája</l>
					<l>Aranyesőt hullajt alá a tájra...</l>
				</lg>
				<lg>
					<l>Ah, úgy van, úgy lesz, úgy kell lennie!</l>
					<l>Beteljesülni látlak, jós ige:</l>
					<l>“Nem volt, de lesz”. S rá a királyi szót</l>
					<l>A Phönix hamvain “és szebb lesz, mint volt!”</l>
					<l>Én nemzetem, napod még fölragyog.</l>
					<l>Nem tudsz te tenni, csak mindig nagyot.</l>
					<l>Közelre várni ellenségidet,</l>
					<l>S a saját fegyverével verni meg.</l>
					<l>Hát munka kell csak, furfang, lelemény?</l>
					<l>Csodát mivelsz te ott is, hiszem én.</l>
					<l>El-elpihen, szenderg önérzeted.</l>
					<l>El kell magad kissé szégyenlened.</l>
					<l>Sőt néha, bízván szertelen magadba,</l>
					<l>El-elmaradsz, megkésel készakarva.</l>
					<l>Fölbátorodni az ellent hagyod,</l>
					<l>Diadalod hogy lenne még nagyobb.</l>
					<l>De ha megindulsz telivér hevedben,</l>
					<l>Nincs akkor, aki neked állna ellen.</l>
					<l>Világhires, félelmes rohamod</l>
					<l>Egyszerre lép át egy félszázadot.</l>
					<l>Kit el nem öltek karddal óriások,</l>
					<l>Fogd meg sörényen a kapát, az ásót.</l>
					<l>Dologra is, ha ember kell a gáton,</l>
					<l>Te légy az első az egész világon!</l>
				</lg>
			</div>
		</body>
	</text>
</TEI>