<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0013" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az én szülőföldem</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">425</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az én szülőföldem</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az én szülőföldem</head>
				<lg>
					<l>Hagyjatok, oh, hagyjatok nem nézni</l>
					<l>A frivól jelenvilág képébe!...</l>
					<l>Hagyjatok rohannom olykor-olykor</l>
					<l>Vadon erdők kellő közepébe!</l>
				</lg>
				<lg>
					<l>E kivetkőzött, vásott világban</l>
					<l>Csak ez áll még eredetiségben,</l>
					<l>S csak ezt az egyet köszönöm a sorsnak,</l>
					<l>Hogy én itt születtem, nevelődtem...</l>
				</lg>
				<lg>
					<l>Pedig tán, ha jobban meggondolnám,</l>
					<l>Nem is volna mit köszönnöm érte;</l>
					<l>E kebelt, mint maga, egyenessé</l>
					<l>S őszintére nevelni hogy mérte?!...</l>
				</lg>
				<lg>
					<l>S midőn lelkem ez őszinteségben,</l>
					<l>Mint magát kinőtt fa, oly kemény lett,</l>
					<l>Akkor elvitt e szeretett földről</l>
					<l>E ferde, álnok emberek közé tett!</l>
				</lg>
				<lg>
					<l>Hol aztán a megkeményedett fa</l>
					<l>A puhákkal nem tudott hajolni,</l>
					<l>S nem csóválta a fejét úgy, mint ők,</l>
					<l>A szél akárhonnan kezde fújni...</l>
				</lg>
				<lg>
					<l>S jöttek a fölingerült szélvészek</l>
					<l>Megingatandók keménységében;</l>
					<l>De jó, hogy oly durva volt a héja</l>
					<l>Viharos hullámok ellenében!...</l>
				</lg>
				<lg>
					<l>S nem hajolt és nem fog meghajolni!...</l>
					<l>Törjék bár akárhol vagy szakadjon!...</l>
					<l>S lenne bár ez miattad, szülőföld,</l>
					<l>Nem, ezért rád soha nem haragszom.</l>
				</lg>
				<lg>
					<l>De mit tolakodol emlékembe,</l>
					<l>Gyűlöletes képe jelenemnek?</l>
					<l>- Képzelet sasszárnya, vígy el engem</l>
					<l>Vadonába szép szülőföldemnek!</l>
				</lg>
				<lg>
					<l>Hadd lássam azt a sötét hegyoldalt,</l>
					<l>Hadd lássam alatta a kis kunyhót,</l>
					<l>Ahol nyomorom azzal kezdődött,</l>
					<l>Hogy csak félig láttam napvilágot...</l>
				</lg>
				<lg>
					<l>De azért sebaj volt; elaludtam,</l>
					<l>Fülemile szomorú dalára;</l>
					<l>Fölébredtem a piros hajnallal</l>
					<l>Sárgarigó víg sippantására.</l>
				</lg>
				<lg>
					<l>Aztán mentem a hegyi patakhoz,</l>
					<l>Fenekéről aranyakat szedtem</l>
					<l>Kavicsokból,... de tudom, nem lesznek</l>
					<l>Több ily aranyaim az életben!...</l>
				</lg>
				<lg>
					<l>Nem is soká tartottak - mert később</l>
					<l>Egy bagolyhoz adtak nevelésbe;</l>
					<l>Ez olykor az éj sötétségénél</l>
					<l>Bús eszméket huhogott fülembe...</l>
				</lg>
				<lg>
					<l>Beszélt a halálról, másvilágról...</l>
					<l>De én csak félfülemmel hallgattam,</l>
					<l>Mert oly gyönyörűen énekelt egy</l>
					<l>Kis madárka a szomszéd bokorban!</l>
				</lg>
				<lg>
					<l>Szabadságról zengett a madárka</l>
					<l>S szerelemről... több se kellett nékem!</l>
					<l>Odahagytam tisztes tanítómat,</l>
					<l>S a madárka versenytársa lettem.</l>
				</lg>
				<lg>
					<l>S énekeltünk gyönyörű nótákat,</l>
					<l>Pedig minket nem tanított senki...</l>
					<l>Mert szabadok voltunk... hej hogy eztán</l>
					<l>Nem fogok ily szépen énekelni!</l>
				</lg>
				<lg>
					<l>Mert eljöttem a szabad magányból;</l>
					<l>Sorsom besodort a nagy világba,</l>
					<l>Hol sok hányatás után elértem</l>
					<l>A nagy világ táncpalotájába.</l>
				</lg>
				<lg>
					<l>De itt midőn énekelni kezdtem,</l>
					<l>Dalaim hangjára mind megálltak;</l>
					<l>S úgy énekelj, hogy mi táncolhassunk.</l>
					<l>Hallgatóim rám ekép rivaltak...</l>
				</lg>
				<lg>
					<l>Nem, én nektek soha nem éneklek,</l>
					<l>Nem vagytok méltók lantom dalára...</l>
					<l>Beléd költözködöm - tán örökre -,</l>
					<l>Dalaimnak kedves iskolája!</l>
				</lg>
				<lg>
					<l>Lantomat is elviszem magammal,</l>
					<l>Visszazengik legalább a bércek;</l>
					<l>Szabadon eresztem érzeményim,</l>
					<l>Melyek a kebelben meg nem férnek.</l>
				</lg>
				<lg>
					<l>Szülőföldem, szép erdő, fogadj el!</l>
					<l>Veled fogok ezután zenegni,</l>
					<l>Mennydörögni mennydörgéseiddel,</l>
					<l>Napod sugarával olvadozni!...</l>
				</lg>
				<lg>
					<l>Borostyánt... ne adj fejemre... nem kell!</l>
					<l>Úgy se tartós az élet babéra!</l>
					<l>Szakíts élő virágot tavaszkor,</l>
					<l>Jön az élet ősze, s elhervasztja...</l>
				</lg>
				<lg>
					<l>Hanem hogyha dalaim szeretted,</l>
					<l>Tartsa meg őket völgyed sziklája;</l>
					<l>Tán, ha század mulva viszhangozza,</l>
					<l>Megkérdik, ki volt a völgy lakója?...</l>
				</lg>
			</div>
		</body>
	</text>
</TEI>