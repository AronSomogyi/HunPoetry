<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0205" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ábel és Aranka</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2421</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ábel és Aranka</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Ábel és Aranka</head>
				<p>1883</p>
				<p>Mese három részben</p>
				<p>Első rész</p>
				<lg>
					<l>Hol, hol nem? talán csak tündérek honában,</l>
					<l>(Hogy is történhetnék ilyen mostanában?</l>
					<l>Mostanában, ebben a hitlen világban!)</l>
					<l>Volt egy szép herceglány Hortobágyországban.</l>
				</lg>
				<lg>
					<l>Szép volt, hej, nagyon szép; no de ez még hagyján,</l>
					<l>Szép leány volt mindig, van ma is akarhány.</l>
					<l>Hanem ez az egy még nagyon jó is volt ám;</l>
					<l>Szép is, jó is, hozzá gazdag is... hát aztán,</l>
				</lg>
				<lg>
					<l>Mint a csodatévő képhöz, akként jönnek</l>
					<l>Követei hozzá sok úri kérőnek.</l>
					<l>Kinek hét, kinek több águ is címerje;</l>
					<l>Más ugyan az ilyet kérni hogy is merje?</l>
				</lg>
				<lg>
					<l>De biz utóbb már az a sok istenadta</l>
					<l>Kérő a kisasszonyt annyira untatta,</l>
					<l>Jöhetett akár egy királyfi miatta,</l>
					<l>Senki fiának ő magát nem mutatta.</l>
				</lg>
				<lg>
					<l>Mert hiába, ő már a fejébe vette:</l>
					<l>E sok cifra úrnak mind hamis a lelke.</l>
					<l>Nagy a kevélysége, kicsi hozzá telke,</l>
					<l>Bor mellett a kockán mert elvesztegette.</l>
				</lg>
				<lg>
					<l>Ennek nagy a hasa, a lábszára vékony;</l>
					<l>Szelekótya esze, szíve változékony.</l>
					<l>Ez már csinos alak, amaz nagyon is szép.</l>
					<l>De azután vége, belül nincs is egyéb.</l>
				</lg>
				<lg>
					<l>Itt egy nagyreményü hires ifju bajnok.</l>
					<l>Haj, de hogy kivillog szemébül a zsarnok!</l>
					<l>Annak láng az esze, istene dicsőség,</l>
					<l>De csak szolgálója lenne a feleség.</l>
				</lg>
				<lg>
					<l>Van őneki pénze, magas úri rangja!</l>
					<l>Férfiakban ugyan hogyne válogatna?</l>
					<l>Gyönge az ő szíve, erős a szerelme;</l>
					<l>Ember legyen, aki őt megérdemelje.</l>
				</lg>
				<lg>
					<l>“Ejh! mit járok én itt föl-alá, hiába,</l>
					<l>Suhogó selyembe, bársonyos szobába;</l>
					<l>Fuvalkodva feszbe, aranyos csattokba,</l>
					<l>Mint egy kevély pulyka, szárnyával kattogva?</l>
				</lg>
				<lg>
					<l>Mi hiába várjam, ha nem jön helyembe,</l>
					<l>Akivel én essem örök szerelembe?</l>
					<l>Olyan igaz ember, minőre én vágyom,</l>
					<l>Ha van is, nem sok van ezen a világon.”</l>
				</lg>
				<lg>
					<l>S ahogy elnéz fényes vára ablakából,</l>
					<l>Hol kék semmiségbe tünedez a távol,</l>
					<l>Ábrándos fejében gondolata támad:</l>
					<l>Kedve szerint férjet keres ő magának.</l>
				</lg>
				<lg>
					<l>Egy szó, mint száz, úgy lesz. Kinek nagy a módja,</l>
					<l>Teljesül szeszélye, alighogy kimondja.</l>
					<l>Miről a szegények csak úgy álmodoznak,</l>
					<l>Meghozza a való a dúsgazdagoknak.</l>
				</lg>
				<lg>
					<l>Ő is álmodott egy kedves eszményt, szépet,</l>
					<l>Minőt ő szeretne, egy oly férfi-képet.</l>
					<l>Elmegy azt keresni a világ végére,</l>
					<l>Hogy ha föltalálja, az lesz az ő férje.</l>
				</lg>
				<lg>
					<l>Öltözik szegényes cselédi ruhába.</l>
					<l>Így megy ő el messze, ki a nagy világba.</l>
					<l>Nagy csapat libát vesz, hajtja a határra.</l>
					<l>Majd egyik vásárról a másik vásárra.</l>
				</lg>
				<lg>
					<l>Mielőtt elindult, a tükörbe nézett.</l>
					<l>Összecsapta kezét: jaj! hisz így ő még szebb!</l>
					<l>Ez pedig baj lenne. Mit esetlenkednék.</l>
					<l>Aki neki nem köll, mindenféle szerdék?</l>
				</lg>
				<lg>
					<l>Ha a rongyok alól valami kilátszott,</l>
					<l>Termete bűbája ottan legsugárzóbb.</l>
					<l>Ha csak szédítő volt hosszu ruhaaljban,</l>
					<l>Borzasan, mezitláb már kiállhatatlan!</l>
				</lg>
				<lg>
					<l>Hát amint az úton, szép virágos réten,</l>
					<l>Ahol a libáit pihenteti épen,</l>
					<l>Foltot varrogatna a rongyos ruhára</l>
					<l>Ottan akad ám egy szép juhászbojtárra.</l>
				</lg>
				<lg>
					<l>No ennek se kell több, oda ül melléje.</l>
					<l>Isten jó nap! - egybe szóba ered véle.</l>
					<l>Kérdi, hova való? hogy ki a szüléje?</l>
					<l>Mintha sejtené, hogy olyan magaféle.</l>
				</lg>
				<lg>
					<l>Mert hát biz őt sem a gólya költötte ám.</l>
					<l>Hátha ez se olyan igazi pórleány.</l>
					<l>Hátha őt is aranybölcsőben ringatták -</l>
					<l>Csakhogy az övét is elverték az apák?</l>
				</lg>
				<lg>
					<l>Mert hát akkor volt ez, abban az időben,</l>
					<l>Midőn sok derék úr volt menekülőben.</l>
					<l>A hazának szolgált, a királynak vétett;</l>
					<l>Rá is ki volt mondva a halálitélet.</l>
				</lg>
				<lg>
					<l>Apja már elvérzett, aztán ami kis juss</l>
					<l>Maradt volna rája, elvette a fiskus,</l>
					<l>Mikor iskoláit már félig kijárta,</l>
					<l>Ez a veszedelem akkor szakadt rája.</l>
				</lg>
				<lg>
					<l>Hogy az üldözői rá ne találnának,</l>
					<l>Öltözött parasztnak, szegődött bojtárnak.</l>
					<l>Ez a szép cseléd is hát ha úri fajta?</l>
					<l>Mintha ilyen tempó látszanék is rajta.</l>
				</lg>
				<lg>
					<l>Biz aligha úgy nincs. Kezén a szegénynek</l>
					<l>Nyoma szokott lenni ásó-kapanyélnek.</l>
					<l>Ezé pedig olyan üde, mint a harmat.</l>
					<l>Kicsi finom lába fehér, mint a vert hab.</l>
				</lg>
				<lg>
					<l>Haj de világ szépe, de gyönyörü gyermek!</l>
					<l>Csakhogy nem való ez a szegény embernek!</l>
					<l>Gondolja magában, keservest sohajtva,</l>
					<l>De oly hangosan, hogy a lány is hallhatta.</l>
				</lg>
				<lg>
					<l>“Hát - feleli ez rá - biz azt eltaláltad.</l>
					<l>Nekem a szegénység legnagyobb utálat.</l>
					<l>Úgy vagyok nevelve fényes úri módban;</l>
					<l>Nem én vagyok oka, hogy ide jutottam.</l>
				</lg>
				<lg>
					<l>Gazdag volt az apám - szomoru történet -,</l>
					<l>Mire ép felnőttem, minden semmivé lett.</l>
					<l>Úgy biz én, bevallom, magamba föltettem</l>
					<l>Gazdag ember legyen, aki elvesz engem.”</l>
				</lg>
				<lg>
					<l>A szegény legénynek erre a beszédre</l>
					<l>A szíve tájáig majd befagy a vére,</l>
					<l>De meg-meg csak annál nagyobb lángra lobban;</l>
					<l>Hideg szél a tüzet neveli még jobban.</l>
				</lg>
				<lg>
					<l>Mostan tudja hát már, hogy mi az a vagyon?</l>
					<l>Szegénysége most fájt először, de nagyon.</l>
					<l>Mostanáig a pénz őelőtte semmi.</l>
					<l>Úgy, de hát hogy ezt is lehet rajta venni?!</l>
				</lg>
				<lg>
					<l>Kire néznek mind a falubeli lányok,</l>
					<l>Kinek üzengetnek úri asszonyságok;</l>
					<l>Ő, a vidék legszebb, leghíresb legénye,</l>
					<l>Egy parasztlánytól így kifizetve... ejnye -</l>
				</lg>
				<lg>
					<l>Úgy szerette volna a faképnél hagyni.</l>
					<l>Gőgre gőggel, gúnnyal feleljen-e vagy mi?</l>
					<l>Menne, haj de mégis csak maradna inkább.</l>
					<l>Forog vele, hát csak forogjon a világ!</l>
				</lg>
				<lg>
					<l>Vaj mi lelte? meg van babonázva, fogva</l>
					<l>Láthatlan fonálból szőtt bűvös hurokba?</l>
					<l>Legjobb volna tán itt maradni örökre,</l>
					<l>E helyen meghalni kínba vagy gyönyörbe?!</l>
				</lg>
				<lg>
					<l>Hogy Aranka látta a szomoruságot</l>
					<l>A legénynek arcán, még inkább vidám volt.</l>
					<l>Leolvasta ő jól, ott hány óra vagyon?</l>
					<l>Nem mutatta bár, de örült neki nagyon.</l>
				</lg>
				<lg>
					<l>S szóla enyelegve hozzá: “Jó barátom,</l>
					<l>Hej, szerelmes vagy te, szemeidből látom.</l>
					<l>No de hát, azt mondják, nem oly nagy baj ám a,</l>
					<l>Annak, aki se nem buta, se nem gyáva.</l>
				</lg>
				<lg>
					<l>Hát ugyan azok, akiknek olyan sok van,</l>
					<l>Kinek földben, kinek pénzben, milliókban,</l>
					<l>Ugyan hogy szerezték! Tán bizony kapával?</l>
					<l>Többnyire egy merész tettel, bátorsággal.”</l>
				</lg>
				<lg>
					<l>“Ejnye, forgós miljom - fölpattan a legény -,</l>
					<l>Mondaná más bárki - gyáva-e, már mint én?</l>
					<l>Mondd, mit tegyek érted? megvivok magával</l>
					<l>Bár a pokolbéli ördögök hadával!”</l>
				</lg>
				<lg>
					<l>“No hisz, felel a lány kis vártatva, ez szép.</l>
					<l>Hanem hát ez azért mégis csak szóbeszéd.</l>
					<l>Valahány, tudom én, mind ilyen a férfi;</l>
					<l>Csak legyen, ki higyje, ej de tud igérni.</l>
				</lg>
				<lg>
					<l>Csillagot lehozni - szájjal, neki semmi.</l>
					<l>De siet is árát előre kivenni.</l>
					<l>Miért is ne tenné? ha akad bolondra,</l>
					<l>Aki mindent elhisz; ez a világ sorja...”</l>
				</lg>
				<lg>
					<l>A legénynek tetszett, okos volt a beszéd.</l>
					<l>Noha pedig ugyan majd elvette eszét,</l>
					<l>Ami tüzesebben ragyogott feléje:</l>
					<l>Két fekete szemnek bódító igéje.</l>
				</lg>
				<lg>
					<l>Tünődik, viódik magában sokáig;</l>
					<l>Majd elüti a hő, majd megintlen fázik.</l>
					<l>De bárhonnan kezdi, mindig egy a vége;</l>
					<l>Nincs, aminek ő ne állana elébe.</l>
				</lg>
				<lg>
					<l>“Már hogy énnekem ne volna bátorságom?</l>
					<l>Így ő - aki még e teremtett világon</l>
					<l>Nem akadtam eddig halandó emberre,</l>
					<l>Aki amikor kell, nálam többet merne?”</l>
				</lg>
				<lg>
					<l>“No hát, mond Aranka s a távolba mutat,</l>
					<l>Látod a fenyéren azt a keresztutat?</l>
					<l>Tulnan azt a tanyát, fala kékre festve;</l>
					<l>Jöjj el oda hozzám holdvilágos este.”</l>
				</lg>
				<lg>
					<l>Keresztúton járni boszorkányok szoktak.</l>
					<l>Nem találkozója szerelmes pároknak.</l>
					<l>De azért csak elmegy, mivel megigérte,</l>
					<l>Akár a mélységes pokol fenekére.</l>
				</lg>
				<lg>
					<l>Ugyan nagy soká lett neki ez nap este.</l>
					<l>De hogy alkonyodott, a leány már leste.</l>
					<l>Fénylik a hold, de az ő szépsége lángol.</l>
					<l>Csak úgy dagadozik ki a szűk ruhából.</l>
				</lg>
				<lg>
					<l>Megölelni mindjárt nagy lett volna kedve;</l>
					<l>De a lány egészen el volt keseredve:</l>
					<l>“Mit ér ez az élet, ily nyomoruságba?</l>
					<l>Csak baj a szegénynek szép fiatalsága!</l>
				</lg>
				<lg>
					<l>Kiváltkép ily rongyos elhagyott falukba.</l>
					<l>Város a szerencse széles országútja.</l>
					<l>Ami itt egy év, ott annyit ér egy óra.</l>
					<l>Sorsunk ottan egybe fordulhatna jóra.”</l>
				</lg>
				<lg>
					<l>Elbeszéli, hogy már egy hete ott szolgál,</l>
					<l>Abban a kék házban egy vén számadónál.</l>
					<l>Hogy az milyen gazdag, nem hiába fösvény.</l>
					<l>“No de az sem jó ám, melyen jár, az ösvény.</l>
				</lg>
				<lg>
					<l>Igaz-e, nem-e, de azt beszélik róla,</l>
					<l>Amije van, nagyrészt úgy volna rabolva,</l>
					<l>Vagy ha nem, hát rablók hült helyén találva,</l>
					<l>Akiket megöltek, vagy elfogtak nála.</l>
				</lg>
				<lg>
					<l>Valami a lelkét bizonyos, hogy nyomja,</l>
					<l>Mert elolthatatlan bor után a szomja.</l>
					<l>Boriszáknak fösvényt valaha ki látott?</l>
					<l>Ebbe látom én a tanubizonyságot.</l>
				</lg>
				<lg>
					<l>Hogy pedig mily fösvény, az egész nevetség.</l>
					<l>Ha valami törik, fizeti a cseléd.</l>
					<l>Egyszer a padláson, a szarufán lógva</l>
					<l>Leli és levágja, megmenti egy szolga.</l>
				</lg>
				<lg>
					<l>Hát a kötél árát, mikor vele számol,</l>
					<l>Nem lehuzza neki járandóságából?</l>
					<l>Az öngyilkosság - mert ily rossz lábon áll a</l>
					<l>Lelkiismeretével - szinte szokás nála.</l>
				</lg>
				<lg>
					<l>De a gyávaság meg csak erőt vesz rajta.</l>
					<l>Az egészet végre sohasem hajthatja.</l>
					<l>És örökké retteg, hogy ha nem egyébtől,</l>
					<l>Félti a sok pénzét jótól, rossz embertől.</l>
				</lg>
				<lg>
					<l>Dugja, szedi-vedi, majd ide, majd oda.</l>
					<l>Ha meg nem bolondul, az lesz még a csoda.</l>
					<l>Ami gunyáját ő maga tisztogatja,</l>
					<l>Végig ezres annak belső foglalatja.</l>
				</lg>
				<lg>
					<l>S még mi kéne neki! Ez a vén förtelmes -</l>
					<l>Hogy is mondjam már no... untalan engem les,</l>
					<l>Egyszer az ajtót is rám zárta, - de jobban</l>
					<l>Ki örült meg aztán, hogy kibocsájtottam?”</l>
				</lg>
				<lg>
					<l>Ahogy ezt kezével, lábával mutatta,</l>
					<l>Elárulta vele, hogy mily úri fajta.</l>
					<l>Mennyi kellem ebbe a nagy durvaságba!</l>
					<l>Ábel ahogy látta, szinte megkivánta.</l>
				</lg>
				<lg>
					<l>“Hogy is volt csak, hogy no” - de hiába kérte,</l>
					<l>Hogy csak egyszer is még csinálja meg érte.</l>
					<l>Akkor aztán addig incselgett, oly csínyt tett,</l>
					<l>Hogy a puha kis kéz reá is legyintett...</l>
				</lg>
				<lg>
					<l>Így enyelgve, lassan menve, mendegélve,</l>
					<l>Egyszer ím előttük egy kis kunyhóféle;</l>
					<l>A vén számadónak szőlleje, borháza;</l>
					<l>A beszakadt tetőn ő maga, elázva.</l>
				</lg>
				<lg>
					<l>A bankóval tömött köpenybe burkolva.</l>
					<l>Most vele elbánni gyerekjáték volna.</l>
					<l>Az egész tájon, mit a hold bevilágít,</l>
					<l>Nincs egy árva lélek, senki meg nem lát itt.</l>
				</lg>
				<lg>
					<l>A biz a, a biz a, csak egy puska volna.</l>
					<l>“De hát hogyne volna, mikor van?” Azonba,</l>
					<l>Hogy így szól Aranka, hamar egyet fordul,</l>
					<l>És egy könnyü flintát vesz ki az árokbul.</l>
				</lg>
				<lg>
					<l>Itt feledték náluk járó dezentorok.</l>
					<l>Teli van ilyennel lenn a pincetorok.</l>
					<l>Ezt az ő számára ő ide rejtette.</l>
					<l>“Kezebelinek jó ez hazamenetbe.”</l>
				</lg>
				<lg>
					<l>Bár nem mondta, hogy a számadót megölje,</l>
					<l>Okos ember mégis érthetett belőle.</l>
					<l>Hát ez olyan nagy sor? ha csak ez a baja,</l>
					<l>Meglövi ő, hogy a puskaszót se hallja.</l>
				</lg>
				<lg>
					<l>Itten oszt elváltak, jó éjszakát mondva.</l>
					<l>Hazament a leány, többi az ő dolga.</l>
					<l>Hej de furfangos, tán ördöngös egy lélek!</l>
					<l>Baj, ha esze is van a fehér cselédnek?</l>
				</lg>
				<lg>
					<l>Szemesnek a világ! Aki nem mer, nem nyer.</l>
					<l>A becsület nem sok, ha szegény az ember.</l>
					<l>Hát ez is hol szerzett annyit, e vén róka?</l>
					<l>A tolvajt rabolta, a rablót meglopta.</l>
				</lg>
				<lg>
					<l>De mire való is e sok okoskodás?</l>
					<l>“Ha én meg nem teszem, megteszi, tudom, más.”</l>
					<l>Nincs semerre senki, az egész környékbe.</l>
					<l>Oda hamar neki egyet, aztán vége.</l>
				</lg>
				<lg>
					<l>Csak az a fődolog, hogy jól célba vegye;</l>
					<l>Halántéka iránt legyen a cső legye.</l>
					<l>Gyönge szél kalapját lebbenti fölötte,</l>
					<l>Jobban oda láthat... csakhogy, a mennykőbe,</l>
				</lg>
				<lg>
					<l>Micsoda arc! mintha nem is élne már a;</l>
					<l>Mint a viasz álarc (tán az is?) oly sárga.</l>
					<l>Ilyen csunya képet halotton se látott;</l>
					<l>S mintha a föld alatt csörgetnének láncot...</l>
				</lg>
				<lg>
					<l>Vagy talán csak a szél zörög a haraszton?</l>
					<l>A hatalmas legény remeg, mint egy asszony!</l>
					<l>Mi az ördög lelte? Ki nem találhatta.</l>
					<l>Soha gyöngeség igy erőt nem vett rajta.</l>
				</lg>
				<lg>
					<l>Ha fogyatkozik az egészség, hiába,</l>
					<l>Hát biz akkor venni kell a patikába.</l>
					<l>Túl amott a dülőn sötétlik egy csárda:</l>
					<l>Már oda kell menni, nem marad más hátra.</l>
				</lg>
				<lg>
					<l>Haragos is, bús is; berugja az ajtót.</l>
					<l>Fölveri a házat. “Bort ide, sokat, jót!”</l>
					<l>Jónak ugyan hitvány, soknak talán elébb</l>
					<l>Beválik, de fél, hogy ebből soh’ se elég.</l>
				</lg>
				<lg>
					<l>Hej ha volna most, kit meg lehetne verni!</l>
					<l>Hányaveti legény, betyár akármennyi!</l>
					<l>Valójában pedig dühös önmagára;</l>
					<l>Néha üt is egyet saját homlokára.</l>
				</lg>
				<lg>
					<l>Ürül az üveg, már ötödik-hatodik.</l>
					<l>Várja, várja, kedve mikor csucsorodik.</l>
					<l>Ej mit üveg, pohár! Bort neki hordóba!</l>
					<l>Úgy iszik belőle, a csinjánál fogva.</l>
				</lg>
				<lg>
					<l>“No bizony - dünnyögi magába - ereje</l>
					<l>Van az ökörnek is; nagyra lehetsz vele.</l>
					<l>De mit ér, ha nincsen esze, bátorsága?</l>
					<l>Volna csak, bezzeg majd nem fognák igába.”</l>
				</lg>
				<lg>
					<l>Hejnye, erre-arra, aki veri, áldja!</l>
					<l>Igaz volna, hogy ő ügyefogyott, gyáva?</l>
					<l>No ha az volt eddig, ezutánra vége.</l>
					<l>Érzi immár, elmult ez a gyöngesége.</l>
				</lg>
				<lg>
					<l>Szeretné azt látni, mi volna az ebbe</l>
					<l>A világba, mitől ő most megijedne?</l>
					<l>Fizet és megindul; hát ím ahogy ott van,</l>
					<l>Ami nem szokása, szive nagyot dobban.</l>
				</lg>
				<lg>
					<l>Kiveszi a puskát ujra a bokorbul.</l>
					<l>Hát a lába remeg... no talán a bortul?</l>
					<l>Ej mit a láb! Úgyse ott a dolog nyitja;</l>
					<l>Fődolog a szív, azt neki csikorítja.</l>
				</lg>
				<lg>
					<l>Hallgatózva körülnéz a láthatáron.</l>
					<l>Kis tücsöknek hangja rezg a holdsugáron.</l>
					<l>Hej a kerek földön mennyi boldogság van</l>
					<l>Ebben az órában, mennyezetes ágyban!</l>
				</lg>
				<lg>
					<l>Most öleli át a menyország a földet;</l>
					<l>Mostan harmatozza rá az örömkönnyet.</l>
					<l>Hej ha életében ő is, bár csak egyszer,</l>
					<l>Lehetne oly nagyon, nagyon boldog ember!</l>
				</lg>
				<lg>
					<l>Úgy egy röpke percig szemeit bezárva,</l>
					<l>Gondol Arankának ölelő karjára;</l>
					<l>Parázs-ajakára, darázs-derekára...</l>
					<l>Övének kell lenni, bármi legyen ára.</l>
				</lg>
				<lg>
					<l>Oly szívesen halna egyetlen csókjáért!</l>
					<l>Hátha úgy van, akkor ugyan mire vár még?</l>
					<l>Hirtelen a puskát kapja a képéhez;</l>
					<l>De a homlokán meg most valamit érez.</l>
				</lg>
				<lg>
					<l>Csak úgy csurog onnan a hideg verejték.</l>
					<l>Ejnye biz így a célt eltéveszthetné még.</l>
					<l>Háromszor is végigtörli az ingujjba.</l>
					<l>Mi a mennykő, hogy ez ilyen nehéz munka?</l>
				</lg>
				<lg>
					<l>Puska csövén végig fut a hold világa;</l>
					<l>Lik iránt van a vad, egészen jól látja.</l>
					<l>No most még csak egy kis nyomás a ravaszra,</l>
					<l>S meg se rugja magát az a vén orgazda.</l>
				</lg>
				<lg>
					<l>Csak egy kis nyomintás, egyéb semmi - aztán</l>
					<l>Ő egyszerre gazdag, boldog ember; - az ám,</l>
					<l>Csakhogy megint egy kis baj van; mert most meg hát</l>
					<l>A mutatóujj megbicsakolja magát.</l>
				</lg>
				<lg>
					<l>Mintha amit borral magából kihajtott,</l>
					<l>Egy csomóba egybegyülve volna amott:</l>
					<l>Józan esze, egész lelkiismerete;</l>
					<l>Az az ujj egészen meg van merevedve.</l>
				</lg>
				<lg>
					<l>Leveszi a puskát, meg-meg oda fogja,</l>
					<l>Jó szorosan, hogy a vége ne mozogna.</l>
					<l>De csak mozog biz az, hogy csak úgy kóvályog;</l>
					<l>Szemére is mintha ereszkednék hályog.</l>
				</lg>
				<lg>
					<l>Melege volt imént, most a hideg rázza.</l>
					<l>Nem lehet ez másként, meg van babonázva.</l>
					<l>Már nemcsak a lába, a keze is reszket.</l>
					<l>Soha ily csodát! - ki magyarázza ezt meg?</l>
				</lg>
				<lg>
					<l>Hát az üstökét ki ragadja meg hátul?</l>
					<l>Vagy a feje dagad ki a kalapjábul?</l>
					<l>Az urat dicsérje mind a jó-tét lélek!</l>
					<l>Hajaszála mint a sínszeg áll az égnek...</l>
				</lg>
				<lg>
					<l>Már nem is egy ujja, de egész termetbe</l>
					<l>Mintha oda volna fagyva, gémberedve. -</l>
					<l>Menne is már, de csak áll ott, mint a bálvány;</l>
					<l>Csak a szeme forog, ugyan mire vár mán?</l>
				</lg>
				<lg>
					<l>Jaj ha már a föld oly erősen lefogta,</l>
					<l>Mintha lába volna gyökerezve oda,</l>
					<l>Nyelné is el hát már inkább őt egészen,</l>
					<l>Emberek láttára meg ne ölné szégyen.</l>
				</lg>
				<lg>
					<l>Ha valaki jönne! ez a gondolatja,</l>
					<l>A nagyobb ijedség végre megmozgatja.</l>
					<l>Legeslegelőbb is azt a puskát dobja,</l>
					<l>Honnan elővette, a sűrü bozótba.</l>
				</lg>
				<lg>
					<l>Becsületes, jámbor, régi furkós botját</l>
					<l>Veszi a kezébe, vele egy nagyot vág.</l>
					<l>Nekihuzódozik, könnyebb teste-lelke;</l>
					<l>Mintha nehéz, gonosz álomból ébredne.</l>
				</lg>
				<lg>
					<l>Talán álom is volt, bár csak az lett volna!</l>
					<l>Az igaz, hogy szörnyen be is volt rugódva.</l>
					<l>De hát hogy lehet most így kijózanodva,</l>
					<l>Oly egyszerre? ez a furcsa a dologba.</l>
				</lg>
				<lg>
					<l>Józan, az való, de hátha csak a bortul?</l>
					<l>Az a nagyobb mámor hej ha visszafordul!</l>
					<l>Pedig a biz úgy lesz, nem is nagysokára,</l>
					<l>A legelső piros hajnal hasadtára.</l>
				</lg>
				<lg>
					<l>Haj pedig baj, mert hát annak immár vége!</l>
					<l>Nem mer ő már nézni Aranka szemébe,</l>
					<l>Jobb ha elmegy innen, hogy soha ne lássa,</l>
					<l>Meg ne ölje gúnyos szeme ragyogása.</l>
				</lg>
				<lg>
					<l>Igyen évelődik haza ballagóba.</l>
					<l>Félvigan, félbúsan fekszik a jászolba.</l>
					<l>Álmodik, az igaz, nagy szomoruságról;</l>
					<l>No de csak hogy mégsem az - akasztófáról.</l>
				</lg>
				<p>Második rész</p>
				<lg>
					<l>“Szent István nap ide, szent Mihály nap oda,</l>
					<l>Követem, tisztesség, ha nem esik, mondva:</l>
					<l>Majd csak elviselem, amit a sors rám mért;</l>
					<l>Áldja isten hozzám való jó voltáért.”</l>
				</lg>
				<lg>
					<l>Ilyen emberséggel szólva gazdájának,</l>
					<l>Ezzel aztán neki a nagy pusztaságnak.</l>
					<l>Égető siványon, süppedő mocsáron</l>
					<l>Keresztülbotorkál tizenkét határon.</l>
				</lg>
				<lg>
					<l>Rászakad az éjjel, nagy a szomja, éhe;</l>
					<l>Fogyatékán ami kevés pénzecskéje.</l>
					<l>Sötétek a házak, hanem egy még nyitva;</l>
					<l>Ablakai sorban kivilágosítva.</l>
				</lg>
				<lg>
					<l>Udvarán nagy állás, kapuja kitárva.</l>
					<l>Cimbalomszó, ének hallik az utcára.</l>
					<l>Hátha akad itten valami szerencse?</l>
					<l>Már csak ő is benéz, hogy búját felejtse.</l>
				</lg>
				<lg>
					<l>Étel, ital minden asztalon és kártya.</l>
					<l>Durák, ferbli s egyéb játék nagyban járja,</l>
					<l>Helybeli s jövevény, sok utas, vásáros;</l>
					<l>Mesterember, kalmár, ki vevő, ki áros;</l>
				</lg>
				<lg>
					<l>Görögök, cincárok, vásárokra járók,</l>
					<l>Dióverő babkár, nagyhasu bojárok.</l>
					<l>Van itt hajcsár, kinál teli bugyelláris.</l>
					<l>Előtte a bankban halom arany már is.</l>
				</lg>
				<lg>
					<l>Hogy ő is helyet fog az ajtósarokba,</l>
					<l>Hát a palack bort ki hozza neki oda?</l>
					<l>Áthül a vér benne végig egyszeriben.</l>
					<l>Hiszen ez Aranka! Mit csinál ez itten?</l>
				</lg>
				<lg>
					<l>Vendégek közt jár-kel, bort az asztalokra</l>
					<l>Parancsolat szerint kinek-kinek hordja.</l>
					<l>Egyik-másik, jaj, hogy csípne egyet rajta!</l>
					<l>Neve mindenütt csak: lelkem, eszemadta.</l>
				</lg>
				<lg>
					<l>Eleinte menne innen el világgá.</l>
					<l>Haj, de mikor úgyis maga előtt látná!</l>
					<l>Nem is úgy, mint eddig, egyedül magában:</l>
					<l>Valami himpellér ölelő karjában.</l>
				</lg>
				<lg>
					<l>És ha itt marad, hát mi lesz itt belőle?</l>
					<l>Még utóbb, attól tart, valakit megölne.</l>
					<l>S azzal is mit érne? - szerelem, szerelem,</l>
					<l>Egynek öröm, másnak de nagy veszedelem!</l>
				</lg>
				<lg>
					<l>Hogy is menne? Mintha ezer mázsa volna;</l>
					<l>Lába oda volna nőve a pallóba.</l>
					<l>Pedig az egész ház fölfelé forg véle...</l>
					<l>- No de lám Aranka oda ül melléje.</l>
				</lg>
				<lg>
					<l>Szólogatja vigan: “Hohó, jó barátom!</l>
					<l>Elszöktél utánam? no jó, megbocsátom.”</l>
					<l>És beinti, tolja egy külön kamrába.</l>
					<l>Hoz elébe egy jó ital bort kupába.</l>
				</lg>
				<lg>
					<l>Mert úgy nézzen ám most szemébe, hogy itten</l>
					<l>Ami retyemotya, az övé de minden.</l>
					<l>Hogy utolszor voltak együtt, jöttek érte</l>
					<l>Kocsival, hogy meghalt fogadós testvére.</l>
				</lg>
				<lg>
					<l>Jó, hogy itt van, most már maradjon is vélek.</l>
					<l>Férfi lesz a háznál, legalább nem félnek.</l>
					<l>Majd kiadja őt is közeli rokonnak.</l>
					<l>Különben mit bánja, akármit is mondnak?</l>
				</lg>
				<lg>
					<l>Tartja szóval, és hogy az időt felejtsék,</l>
					<l>Hányja föl a kártyát, mond neki szerencsét.</l>
					<l>“Jaj te golyhó - ugymond -, hisz neked sok jó áll,</l>
					<l>Azazhogy csak állna, hogyha ügyes volnál.</l>
				</lg>
				<lg>
					<l>Nyereség, rakás pénz, igen közel hozzád,</l>
					<l>S ej, te kópé, egy szép leány is gondol rád.”</l>
					<l>Csoda-e, ha szegény Ábel feje szédül</l>
					<l>Ennyi kedvességtül, ennyi szép beszédtül?</l>
				</lg>
				<lg>
					<l>“Tudom én, folytatja, már csak meg is mondom,</l>
					<l>Hogy szerezhetnél sok, - sok pénzt könnyü módon.</l>
					<l>Harminc falu árán - nos nem elég drágán? -</l>
					<l>Megtanultam én mind, ami fortély kártyán.</l>
				</lg>
				<lg>
					<l>Kutya harapását kösd be a szőrével,</l>
					<l>Nyernők vissza kártyán, mi azon veszett el!</l>
					<l>Könnyü dolog ám az, ha fejedben titka.</l>
					<l>Zárat a kulcsával gyerek is kinyitja.”</l>
				</lg>
				<lg>
					<l>S kezdi magyarázni, mutatja is egybe,</l>
					<l>Mi különbség óra és leheletjegybe.</l>
					<l>Rá nem jön magától a legélesebb ész;</l>
					<l>De így megmutatva gyerekség az egész...</l>
				</lg>
				<lg>
					<l>Hogyan kell a nyerőt elkeverés közbe</l>
					<l>Alul a kis ujjal szedegetni össze.</l>
					<l>És ha elemelték, hogyan tegye rája,</l>
					<l>A másik csomót, hogy újra föltalálja.</l>
				</lg>
				<lg>
					<l>Tartsd magadnak, ha jó van a tetejében;</l>
					<l>Alóla a rosszat másnak, észrevétlen.</l>
					<l>És a többi, szóval, ami hamisság van,</l>
					<l>Megmutatja szemmel látható példában.</l>
				</lg>
				<lg>
					<l>És hogy lássa azt is, mennyire nem rege,</l>
					<l>Amiket beszélt itt, viszi a terembe,</l>
					<l>Öltöztetve előbb úrias ruhába,</l>
					<l>Ami elhalt bátyja után maradt rája.</l>
				</lg>
				<lg>
					<l>Ott egy sápadt arcu nyurga, száraz ember</l>
					<l>Hosszu ujjaival épen kártyát kever.</l>
					<l>Ez a minden hamis kártyások királya.</l>
					<l>Sok azért is játszik vele, hogy csodálja.</l>
				</lg>
				<lg>
					<l>Sipkaellenzője húzva a szemére.</l>
					<l>Hideg, nyugodt, szótlan, talán nincs is vére.</l>
					<l>Nyer, veszít, az mindegy; pénz előtte polyva.</l>
					<l>Sőt, ha nyer, még olykor mintha boszus volna.</l>
				</lg>
				<lg>
					<l>Óra - gőzhajógép össze nem vág szebben,</l>
					<l>Mint ahogy a kártya e száraz kezekben.</l>
					<l>Ábel nézi, nézi, s nem fogy a csodája.</l>
					<l>Hátha ő is tudná, hátha megpróbálja?</l>
				</lg>
				<lg>
					<l>Szembe állott ő már bömbölő bikával,</l>
					<l>Vasvilla szemével, nagy füstös nyakával;</l>
					<l>De amit ez ember előtte véghez vitt,</l>
					<l>Neki nehezebbnek, nagyobb tusnak tetszik.</l>
				</lg>
				<lg>
					<l>Nem telik belé több, háromnegyed óra,</l>
					<l>Már a többi játszik csak becsületszóra.</l>
					<l>Gyűrű, drágakő már hatszor is zálogba,</l>
					<l>Amíg ő nagylelkű gőggel visszadobja.</l>
				</lg>
				<lg>
					<l>Hát imhol megint egy nála bátrabb ember!</l>
					<l>Már megint egy dolog, mit ő tenni nem mer?</l>
					<l>Úgy van, úgy, bizonnyal... el van ő maradva;</l>
					<l>Ez a tapasztalás ejti mély bánatba.</l>
				</lg>
				<lg>
					<l>Nem is a nyereség, csapja meg a mennykő!</l>
					<l>Amit megohajtott, amit irigyelt ő,</l>
					<l>Az a rendíthetlen, szemtelen bátorság:</l>
					<l>Nem fél, hogy a kártyát szeme közé csapják?</l>
				</lg>
				<lg>
					<l>Nem meri, nem meri! ejnye aki lelke!</l>
					<l>E szót önmagától hallva sem szerette.</l>
					<l>Csak azért is meri...! neki is megy majd az.</l>
					<l>Még Aranka is igy: “Csak ne légy oly mamlasz!”</l>
				</lg>
				<lg>
					<l>Nekiül és hévvel szenvedéllyel folyvást</l>
					<l>Tanulja a fortélyt, mindenféle forgást;</l>
					<l>Addig-addig, hogy már semmit sem téveszt ő;</l>
					<l>Úgy csinál meg mindent, mint egy szemfényvesztő.</l>
				</lg>
				<lg>
					<l>Mindazáltal mégis jobb lesz egyelőre</l>
					<l>Kezdeni, tudatlan, faragatlan körbe.</l>
					<l>Van elég iszákos kefekötő, varga,</l>
					<l>Kinek feje nehéz, teli van a marka.</l>
				</lg>
				<lg>
					<l>Aj, hogy az a kártya hogy áll a kezekbe!</l>
					<l>Mintha ujjuk fagytól volna gémberedve.</l>
					<l>Ó, szent együgyüség, gyanutlan jámborság!</l>
					<l>Legalább a magad lapját ne mutasd hát!</l>
				</lg>
				<lg>
					<l>Ki zsebkendővégből, ki harisnyaszárbul</l>
					<l>Szedi, ami kis pénzt hozott a vásárrul.</l>
					<l>Ezek előtt ugyan mutathatná bátran,</l>
					<l>Ami ördögsége az új tudományban.</l>
				</lg>
				<lg>
					<l>No de hát már most ő ezeket lefőzze,</l>
					<l>Pénzüket ily könnyü szerrel szedje össze?</l>
					<l>Úgy cselekedjék-e, mint a kapcabetyár,</l>
					<l>Ki előtt a gazdag, a szegény mindegy már?</l>
				</lg>
				<lg>
					<l>Tör a szegény özvegyasszony lakására,</l>
					<l>Kinek nyakán öt-hat neveletlen árva,</l>
					<l>S nincs egyebe, mint egy borjas tehénkéje? -</l>
					<l>Ilyen gondolatot forgat elméjébe.</l>
				</lg>
				<lg>
					<l>No de legalább csak egy fogást próbára!</l>
					<l>Csak egyet, ez elég lenne mostanára...</l>
					<l>Csak az első lépés lenne most megtéve!</l>
					<l>Társainak ugyis nagy a szerencséje.</l>
				</lg>
				<lg>
					<l>Tudj’ az ördög! nem megy rá a keze sehogy.</l>
					<l>Pedig, teringettét, pénze utóbb elfogy.</l>
					<l>És a vége az lesz, hogy még kinevetik,</l>
					<l>Ez ügyefogyottak, e fajankók... ej mit?!</l>
				</lg>
				<lg>
					<l>Egyet fordul és megy a másik szobába,</l>
					<l>Akad ottan előkelőbb társasága,</l>
					<l>Kiket a pénz fölvet, akiket nem sajnál:</l>
					<l>Ha itt a fej, minek kezdje el a talpnál?</l>
				</lg>
				<lg>
					<l>Adói, vevői hizó göbölyöknek,</l>
					<l>Maguk is a zsírtól csakugy tündökölnek.</l>
					<l>Utazó kalmárok, ravasz lócsiszárok,</l>
					<l>A lovat két áron adják a császárnak.</l>
				</lg>
				<lg>
					<l>Ahol oly kövér a test és bugyelláris,</l>
					<l>Egy kis köpölyözés még talán használ is.</l>
					<l>Hát közéjük ül, csak azért is, hogy lássa,</l>
					<l>Lesz-e itt is vajjon, és mi kifogása?</l>
				</lg>
				<lg>
					<l>Hát biz itt már nincs, de hogy valami baj van,</l>
					<l>Az való; csak hogy mi, az megfoghatatlan.</l>
					<l>Eleinte nyer, de megfordul a kerék.</l>
					<l>Meleg van, de arcán hideg a verejték.</l>
				</lg>
				<lg>
					<l>No most, hogy egyszerre sokat tesznek tél-tul,</l>
					<l>Kellene segítség a tanult fortélytul!</l>
					<l>Most, hogy a szerencse amoda csapott át,</l>
					<l>Kellene csinálni ügyesen a “voltát”.</l>
				</lg>
				<lg>
					<l>Ami legfelül van, neki való volna,</l>
					<l>Ügyesen a semmit csusztatná alóla.</l>
					<l>Elibe időnként jó piros bort tesznek;</l>
					<l>Huzogatja buzgón belőle a “mersz”-et.</l>
				</lg>
				<lg>
					<l>No most még csak ez kell, zavarát tetézni!</l>
					<l>Aranka is oda áll elébe s nézi,</l>
					<l>Éspedig oly furcsán... ki se találhatja,</l>
					<l>Voltakép most róla mi a gondolatja?</l>
				</lg>
				<lg>
					<l>Ahogy ott egymáson gömbölyü két karja,</l>
					<l>Csintalan vonagló ajkait harapja,</l>
					<l>Mint az olyan, aki attól fél, hogy egybe</l>
					<l>- Ki nem állja tovább - elfakad nevetve...</l>
				</lg>
				<lg>
					<l>Szegény Ábel irul-pirul, haloványul.</l>
					<l>Szégyene füröszti melegbe pogányul.</l>
					<l>Látja maga magát szörnyü ügyetlennek.</l>
					<l>Képzeli, most rajta mások hogy nevetnek...</l>
				</lg>
				<lg>
					<l>Mert hiába minden, ami nem megy, nem megy;</l>
					<l>Nem telik hamisság tőle egyetlen egy!</l>
					<l>Nem sül el a fortély, hasztalan tanulta.</l>
					<l>Neki ugyan nehéz ez a könnyü munka!</l>
				</lg>
				<lg>
					<l>Már csak az a gondja, nézel szemre-főre,</l>
					<l>Hogy mehetne innen ki a levegőre;</l>
					<l>Ki a levegőre, a világ végére,</l>
					<l>Ahol innen senki nehogy utolérje!</l>
				</lg>
				<lg>
					<l>Hát ahogy eluszott utolsó forintja,</l>
					<l>Azt a cudar kártyát jól oda suhintja,</l>
					<l>Hogy csak ugy repül szét, maga meg kitámolyg.</l>
					<l>Nem való ez neki, üsse meg a tályog!</l>
				</lg>
				<lg>
					<l>Megy ki a fészerbe, Aranka utána.</l>
					<l>Ez a tartózkodást már tovább nem állja.</l>
					<l>Olyan nagy a kedve, rakoncátlan, pajzán,</l>
					<l>Úgy nevet, hogy könnye csordul a két arcán.</l>
				</lg>
				<lg>
					<l>Szegény Ábel ugyan veszi igen zokon,</l>
					<l>De belátja, van mit nevetni a dolgon.</l>
					<l>A nyájas köszöntés ott reked a torkán,</l>
					<l>S útnak ered megint hirtelen, mogorván,</l>
				</lg>
				<lg>
					<l>Marasztaná pedig örömest Aranka,</l>
					<l>De a nagy nevetés még erőt vesz rajta.</l>
					<l>Csak mikor belőle lassanként ocsudik,</l>
					<l>Lót-fut erre-arra, cselédeket lódít,</l>
				</lg>
				<lg>
					<l>Hogy keressék, hozzák mindenáron vissza.</l>
					<l>Megvigasztalódik mégis, abba bízva,</l>
					<l>Ha a csaplárnénak nem lesz, kit szalasszon,</l>
					<l>Majd fölkeresteti a - hercegkisasszony.</l>
				</lg>
				<p>Harmadik rész</p>
				<lg>
					<l>De bizony nem is lett semmi szükség arra,</l>
					<l>Hogy tovább utána cselédit zavarja.</l>
					<l>Mert alig hogy elment, olyan dolog történt,</l>
					<l>Mire Ábel tüstént visszafordult önként.</l>
				</lg>
				<lg>
					<l>Mint a villám akként csapott be a hire:</l>
					<l>Jön a Lator Bandi, itt van egyszeribe!</l>
					<l>Lator Bandi futó betyárok vezére,</l>
					<l>Kinek ezer arany tűzve a fejére.</l>
				</lg>
				<lg>
					<l>Nosza rajta hamar vasvillára, botra,</l>
					<l>Emberek, legények mind katonasorba!</l>
					<l>De bizony hogy Bandi eleibük álla,</l>
					<l>Az egész kocsmának leesett az álla.</l>
				</lg>
				<lg>
					<l>Pedig annak olyan virágos a kedve!</l>
					<l>Ujjain ezüstös fokosát pörgetve,</l>
					<l>Sarkantyus bokáját össze-összeverve,</l>
					<l>Hejje-hujja szóval lép ám a terembe.</l>
				</lg>
				<lg>
					<l>Három cigány legény a nótáját húzza,</l>
					<l>Hogy “nincs édesebb, mint a menyecske zuzza”.</l>
					<l>Hanem hogy belépett, hátra fordul: “ácsi!”</l>
					<l>Markol mindenütt a bankba! “Hallja, bácsi,</l>
				</lg>
				<lg>
					<l>Sok lesz ez magának; ad belőle nékem</l>
					<l>Parolámra! kölcsön, jó kamat fejében?”</l>
					<l>De a zsebekből is mindent kibetűz ám.</l>
					<l>“No csak ne legyen oly csiklandós, nem szűz lány!”</l>
				</lg>
				<lg>
					<l>Fal mellett a háznép, tizen is egy végben;</l>
					<l>Kinek fejsze, kapa, pisztoly is kezében.</l>
					<l>Odaszól ezekhez: “Be az istállóba!”</l>
					<l>Nosza takarodnak kifelé, kotródva.</l>
				</lg>
				<lg>
					<l>Hagyva őrállókat kapun, ajtón kível,</l>
					<l>Maga a szobában fura dolgot mível.</l>
					<l>Veszi a vendéget párosával sorra,</l>
					<l>És ahogy már szemközt kettőnek az orra,</l>
				</lg>
				<lg>
					<l>Összeveri őket dévajon egymással,</l>
					<l>Játszik, mint a gyerek a piros tojással.</l>
					<l>Kiáll a középre, szétterpeszti lábát,</l>
					<l>Egy-egy uracsot meg úgy azon dobál át.</l>
				</lg>
				<lg>
					<l>Valamennyit pedig a szomszéd szobába</l>
					<l>Gyömöszöli mint a sós halat rakásba,</l>
					<l>Úgy feküsznek ott, mint a búza-keresztek.</l>
					<l>- Ábel veszi észre, hogy Aranka reszket.</l>
				</lg>
				<lg>
					<l>Ő maga könyökre dőlve egy sarokban,</l>
					<l>Ezt a mulatságot nézeli nyugodtan.</l>
					<l>Látja talán már, hogy mit csinál ő majd ott!?</l>
					<l>“Tedd be, mikor intek, hirtelen az ajtót!”</l>
				</lg>
				<lg>
					<l>Hát ugy is lett, mert hogy aztán nemsokára</l>
					<l>Kivel összeverje, neki nem volt párja,</l>
					<l>Rivalkodik Lator: “Odébb innen, kócos!</l>
					<l>Téged meg se foglak; ezzel mulatok most!</l>
				</lg>
				<lg>
					<l>Ugy-e tubám?” s ezzel Arankára kacsint.</l>
					<l>S közeledik... no de várhat még egy kicsinyt.</l>
					<l>“Nem akarsz megfogni? no ha te nem, meg én.”</l>
					<l>Mondja neki és áll elébe a legény.</l>
				</lg>
				<lg>
					<l>Hogy ültőhelyéből Ábel fölhuzódik,</l>
					<l>Látja már Lator, hogy melege lesz most itt.</l>
					<l>Tekintget is, kapkod, hol van a puskája!</l>
					<l>Bezzeg, hogy letette hetykén, most már bánja.</l>
				</lg>
				<lg>
					<l>Kerül ő most mindjárt olyan emberkézbe,</l>
					<l>Milyet nem fogott még világ-életébe.</l>
					<l>Szökdös erre-arra, hederegve hátrál,</l>
					<l>Teteti a valót, hogy megijedt, tréfál.</l>
				</lg>
				<lg>
					<l>De hiábavaló minden huzavona,</l>
					<l>Vasmarokban immár a nyakravalója.</l>
					<l>Torkán Ábel ökle olyan csomót vetett,</l>
					<l>Nem vesz azon többé soha lélekzetet.</l>
				</lg>
				<lg>
					<l>Azután fölkapja, egyet-kettőt fordul</l>
					<l>Vele, de úgy ám, hogy az almáriomrul</l>
					<l>A sarkantyús lábak mindent - összetörve -</l>
					<l>Sebes lódulással levernek a földre.</l>
				</lg>
				<lg>
					<l>“Jaj az ibrikeim!” - fölsikolt Aranka,</l>
					<l>De ha úgy nem félne, biz inkább kacagna...</l>
					<l>Noha majd meg inkább sajnálkozni látszott:</l>
					<l>Soha, soha, ilyen fura csárdás táncot!</l>
				</lg>
				<lg>
					<l>Azután kezéből hogy kiszalasztotta,</l>
					<l>Szegény Bandi úgy elrepült egy sarokba,</l>
					<l>Hogy a vaskemencét beütötte háta,</l>
					<l>S ott meg is lett fogva, mint egy kalitkába.</l>
				</lg>
				<lg>
					<l>Ott azután magát csöndesen meghúzza;</l>
					<l>Persze hátgerince végig összezúzva.</l>
					<l>No ennek elég; ez nem eszik több levest.</l>
					<l>Hanem azért Ábel még ezután sem rest.</l>
				</lg>
				<lg>
					<l>Asztalon a betyár pisztolyai töltve.</l>
					<l>Kapja föl, az ajtón hirtelen kiszökve:</l>
					<l>No gazemberek most vessetek keresztet!</l>
					<l>Durr, durr! vetik bizony azok a bukfencet.</l>
				</lg>
				<lg>
					<l>A másik kettőnek volt már annyi esze,</l>
					<l>Hogy keresse, innen merre van a messze.</l>
					<l>Ez ugyan jó munka; kész a diadalma,</l>
					<l>De bizony övé lesz már az arany alma.</l>
				</lg>
				<lg>
					<l>Hát azután még a ráadása ennek!</l>
					<l>Soha ennél édesb malasztja a mennynek!</l>
					<l>Nem is igen van már több odáig hátra,</l>
					<l>Menni a zsákmánnyal vármegye házára.</l>
				</lg>
				<lg>
					<l>Rakja hosszu vendégoldalas szekérre.</l>
					<l>De hogy aztán a sok pénzzel hazatére</l>
					<l>(Sietett is, de meg röpitette hamar</l>
					<l>Sok szép sárga csikó: ezer darab arany),</l>
				</lg>
				<lg>
					<l>Hát bizony a háznál megint egy kis baj van;</l>
					<l>Nagynak is beillik néha, tagadhatlan,</l>
					<l>Hólyagos himlőben fekszik ott Aranka.</l>
					<l>Jaj hogy ne is lássa, arca betakarva.</l>
				</lg>
				<lg>
					<l>Már úgyis hiába, ha megél is vége!</l>
					<l>Amiért szerette, oda már szépsége.</l>
					<l>Mint a jég a vetést, elverte a ragya,</l>
					<l>Jobb, ha őt most mindjárt örökre elhagyja.</l>
				</lg>
				<lg>
					<l>Ej no, történt volna már egyéb akármi,</l>
					<l>Hogy nem tudott e baj se késni, se várni. -</l>
					<l>“Rosszkor jött biz e most” - a fejét vakarva,</l>
					<l>Ábel így - de azért nem jött ám zavarba.</l>
				</lg>
				<lg>
					<l>“Igy a lakodalom késik - ugymond - halad;</l>
					<l>Azért mégis meglesz, ha ma nem, hát holnap.</l>
					<l>Hiszen van már pénzem, veszek rajta földet.</l>
					<l>Jó az isten, adhat még idővel többet.</l>
				</lg>
				<lg>
					<l>Mindig azt hallottam, csak az első ezer</l>
					<l>Megszerzése nehéz, ha megvan ez egyszer,</l>
					<l>Itt van a pénz anyja; csakhogy ezt megfogtuk,</l>
					<l>Tojik ez mindennap, mint a jó kotlós tyúk.”</l>
				</lg>
				<lg>
					<l>Így reménykedik jó Ábel, de Aranka</l>
					<l>Egyre csak azt hajtja, könnyekre fakadva,</l>
					<l>Hogy az olyan arcra, mit a himlő ráncol,</l>
					<l>Jobb az apáca-, mint a menyasszony-fátyol.</l>
				</lg>
				<lg>
					<l>“Ejnye, ejnye - feddi, vigasztalja Ábel,</l>
					<l>A sírást, ha ugyan miattam, hagynád el.</l>
					<l>Mert biz arra vetek, hogy ami csapás ért,</l>
					<l>Nem is értem bánod oly igen, de másért.</l>
				</lg>
				<lg>
					<l>Én igy is szeretlek, igy is szépnek látlak.</l>
					<l>Tetszeni akarsz tán az egész világnak?</l>
					<l>Ha így van, hát jobb, hogy megfogyott szépséged;</l>
					<l>Legalább igy tán majd velem is beéred.”</l>
				</lg>
				<lg>
					<l>Arankának itt már végre elég ennyi.</l>
					<l>Alig képes tovább magát türtöztetni.</l>
					<l>Mint a fulladozó rab, ha a börtönből</l>
					<l>Szabad levegőre kéredzik, dörömböl:</l>
				</lg>
				<lg>
					<l>Úgy dobog a szíve, hogy a két kezével</l>
					<l>Fogja le, egy kicsinyt ne árulná még el.</l>
					<l>Amig Ábel ott künn egyet kerül-fordul,</l>
					<l>Azután hogy belép, a nyakába borul.</l>
				</lg>
				<lg>
					<l>Fojtogatja csókkal: “Jaj te drága férfi!”</l>
					<l>Egyelőre ajkán több szó nem is fér ki.</l>
					<l>“Jaj hogy ilyen is van ezen a világon!</l>
					<l>Jaj hogy épen ez lesz az én életpárom!”</l>
				</lg>
				<lg>
					<l>Van öltözve drága ünneplő ruhába.</l>
					<l>Ragyogó gyémántból gyöngysor a nyakába.</l>
					<l>Mint a nyiló rózsa, olyan az orcája,</l>
					<l>Csakhogy egypár örömkönnye pereg rája.</l>
				</lg>
				<lg>
					<l>“Nem vagyok én himlős, nem vagyok én szegény,</l>
					<l>Nem hatalmat, rangot, nem pénzt keresek én.</l>
					<l>Van nekem jószágom, uradalmam elég.</l>
					<l>Palotám falával Dunát rekeszthetnék.</l>
				</lg>
				<lg>
					<l>Kinek szive jóra bátor és nem hamis,</l>
					<l>Tenni rosszat nem tud, még ha akarna is;</l>
					<l>Aminőt én gyermek-álmaimban láttam,</l>
					<l>Embert kerestem én, és azt megtaláltam.”</l>
				</lg>
				<lg>
					<l>Álmélkodva hallja, látja mindezt Ábel;</l>
					<l>Hüledez, huzódoz, feje egész Bábel,</l>
					<l>Maga körül szerte kételkedve tekint;</l>
					<l>Törülgeti szemét, nem-e álom ez mind?</l>
				</lg>
				<lg>
					<l>Kérdene, felelne egyet-mást, azonba</l>
					<l>Négylovas hintó áll elő kanyarodva,</l>
					<l>Aranyos szerszámmal, kócsagos huszárral;</l>
					<l>Repülhetni abban versenyt a madárral.</l>
				</lg>
				<lg>
					<l>Hiába huzódik szerényen, szabódva,</l>
					<l>Nem használ az semmit, be kell ülni oda.</l>
					<l>De hogy is ne? mikor Aranka vezeti.</l>
					<l>Már a jóban hogy is állna ellen neki?</l>
				</lg>
				<lg>
					<l>Ide is ember köll; nem gyerekség ám az,</l>
					<l>Hogy egyszerre a sors rá ennyi jót áraszt.</l>
					<l>Elviselni nyugton ennyi boldogságot,</l>
					<l>Fejére szakadó egész menyországot.</l>
				</lg>
				<lg>
					<l>Voltakép ez ám a legnehezebb próba.</l>
					<l>Kit a baj meg nem dönt, ingadoz a jóba.</l>
					<l>De ne féltsük őt, hisz nem egyedül van már,</l>
					<l>Kinek oldalán oly fényes őrangyal jár.</l>
				</lg>
				<lg>
					<l>De mi baj is érné ezután már őket?</l>
					<l>E gyarló világgal többé nem törődnek.</l>
					<l>A Tündérországban laknak ők már ketten,</l>
					<l>Vagy a Tündérország az ő sziveikben.</l>
				</lg>
				<lg>
					<l>Mennek-mendegélnek, azazhogy repülnek,</l>
					<l>Viszi a négy sárkány szelek szárnyán őket,</l>
					<l>Liliom-erdőn át az ezüst-ligetbe,</l>
					<l>Azon át az arany paradicsomkertbe.</l>
				</lg>
				<lg>
					<l>Fényben, illatárban, ahol örök nyár van,</l>
					<l>Messze kitündöklő alabástrom-várban</l>
					<l>Még azon nap ültek boldog lakodalmat,</l>
					<l>S tán még ma is élnek, hogyha meg nem haltak...</l>
				</lg>
			</div>
		</body>
	</text>
</TEI>