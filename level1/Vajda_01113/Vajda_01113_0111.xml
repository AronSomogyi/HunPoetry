<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0111" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Végtelenség</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1513</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Végtelenség</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Végtelenség</head>
				<lg>
					<l>Ha járok a sírok között,</l>
					<l>- S mikor nem ott jár a halandó?</l>
					<l>Van-e a földön talpalatnyi tér,</l>
					<l>Hol sírhalom nem domborult?</l>
					<l>Van-e füszál, virág a réten,</l>
					<l>Mely hulla nem volt egykoron,</l>
					<l>S ki tudja, hányszor mily alakban,</l>
					<l>Mily szörnyü lét után?</l>
					<l>Mert hát mi volna itt lehetlen</l>
					<l>Az örökkétartó időben?</l>
				</lg>
				<p>...............................</p>
				<lg>
					<l>Örökké, mindörökkön, mindörökké!</l>
					<l>Mily iszonyú, rettentő eszme!</l>
					<l>Igen, ha járok a sírok között,</l>
					<l>E feneketlen, pokolfekete,</l>
					<l>Borzasztó eszme mély örvénye</l>
					<l>Szédíti képzetem,</l>
					<l>Kétségbe, rémületbe ejt.</l>
					<l>Valóba’, nem az elmulás, enyészet -</l>
					<l>Az örök létnek gondolatja az,</l>
					<l>Mi borzalommal tölti lelkem el...</l>
				</lg>
				<lg>
					<l>Ó, ember, ember! ki szeretteid</l>
					<l>Emlékkövére, temető-kapukra</l>
					<l>Aranybetűkkel írod s hirdeted</l>
					<l>Vigasztalásképen: “Föltámadunk!”</l>
					<l>Amelyre azután, hited szerint</l>
					<l>Az örökkévaló élet következik;</l>
					<l>Ember, boldogtalan szegény féreg te,</l>
					<l>Meggondolád-e, mit jelent e szó,</l>
					<l>E gondolatkisértet, fogalomszörny:</l>
					<l>Örökkévalóság, halhatatlanság?</l>
					<l>Meddig hatoltál, esve, kelve, e</l>
					<l>Kétségbeejtő eszme gádorán,</l>
					<l>E végtelen, sötét, vak folyosón?</l>
				</lg>
				<lg>
					<l>Nem gondolád-e meg, hogy az idő,</l>
					<l>Az örökkétartó idő kohója</l>
					<l>Mindent megolvaszt; a kínt, a gyönyört,</l>
					<l>A menyországot, poklot egyaránt?</l>
					<l>Hogy ezeket úgy összekeveri,</l>
					<l>Ki-kicseréli, mint álomtalan</l>
					<l>Játékos a kártyát, melyet kiosztott?</l>
					<l>Van-e öröm, gyönyör, mit az idő</l>
					<l>Unottá, gyötrelemmé, - s fájdalom,</l>
					<l>Mit megszokottá, kéjjé nem tehet,</l>
					<l>S annál előbb pedig, minél nagyobb az?</l>
				</lg>
				<lg>
					<l>Azt a vérforraló gyönyört, amely</l>
					<l>A holt anyagba életet lehell,</l>
					<l>Tedd örökkévalóvá s ezredév</l>
					<l>- Az öröklét egy röpke pillanatja -</l>
					<l>Mulván, talán előbb, gyehennai</l>
					<l>Kiállhatatlan kínná változik.</l>
					<l>Igaz, hogy áll ez megforditva is.</l>
					<l>És e szerint a kín is megpihen.</l>
					<l>De hajh! minő vigasztalás! Megunni,</l>
					<l>Megszokni a pokol tüzét! A kínt,</l>
					<l>Melyből most, ebből a kegyelmesen</l>
					<l>Mulandó létben, e kivánatos</l>
					<l>Utóbbi tünde életváltozatban</l>
					<l>Egy pillanatnyi is könyörülő</l>
					<l>Halált hoz, - ezt a száraz vén dadát,</l>
					<l>Ki mozdulatlan, néma és sötét</l>
					<l>Sírbölcsejébe rejt, hol egy időre</l>
					<l>Elring a fájdalom, elalszik a</l>
					<l>Vergődő öntudat s szünete van</l>
					<l>A kétségbeesésnek. -</l>
					<l>Ugyan úgy-e?</l>
					<l>Elring? - Vajon? - És egy időre bár?</l>
					<l>Ki mondja ezt? - A hitvallás, a vak,</l>
					<l>A tudománynak, e világtalan</l>
					<l>Koldusnak, aki kéregetni</l>
					<l>Jár a sirokhoz és be-bekiált;</l>
					<l>De hasztalan! Nem kap sötét</l>
					<l>Ürökből egy szikrányi fényt soha.</l>
					<l>Hiába járok én is itt. Hiába</l>
					<l>Bolyongok éjjel-nappal hallgatózva,</l>
					<l>A sír füvére hajtva fejemet.</l>
					<l>Hiába vájom körmeimmel a</l>
					<l>Penészes hantokat, virrasztom a</l>
					<l>Bonctermek bűzhödő halottjait,</l>
					<l>Vigyázva, lesve választ, jeleket,</l>
					<l>Hogy van-e bennük képzelem, tudat...?</l>
					<l>Hallgatnak vérfagyasztón.</l>
					<l>És csak egy</l>
					<l>Az, ami bizonyos, kétségtelen,</l>
					<l>S hajh! ép ez egy, ami kétségbeejt.</l>
					<l>Az, hogy vagyok, leszek. Nem létezővé</l>
					<l>Immár nem válhatok többé soha.</l>
					<l>Történhetik velem, mit agyvelőm</l>
					<l>Gondolni képtelen; lehet belőlem</l>
					<l>Örök zsidó, Prometheüsz, pokol</l>
					<l>Tüzére, miljom esztendőkön át</l>
					<l>Halálkinokra ítélt szenvedő.</l>
					<l>Csak egy dolog, ami bizonyos itt:</l>
					<l>Hogy többé meg nem semmisülhetek.</l>
					<l>Örök s végetlen e habarc világ.</l>
					<l>Nem veszhet el belőle semmi sem.</l>
					<l>Minden, mi megvan: megvolt és marad.</l>
					<l>Elváltozunk; forgunk, keveredünk</l>
					<l>E nagy kazánban, sülve főve, majd</l>
					<l>Láthatlan légparányokká oszolva;</l>
					<l>Rohanva a szelekkel, megpihenve,</l>
					<l>Suttogva búsan, földieknek</l>
					<l>Megfejthetetlen túlvilági nyelven</l>
					<l>Zokogva rablétünk panaszait,</l>
					<l>Hogy lenni, lenni kell szünetlen;</l>
					<l>Hogy nem örök a sír, nincs benn örök</l>
					<l>Nyugodalom; nem menhely az, csupán</l>
					<l>Szemfényvesztő csalárd sülyesztő</l>
					<l>A világegyetemnek színpadán.</l>
					<l>Hogy ami itten leltározva van,</l>
					<l>E lomkamra lajstromábul egy</l>
					<l>Láthatlan porszemet ki nem vakarhat,</l>
					<l>El nem sikkaszthat maga a mindenség</l>
					<l>Mindenhatónak vélt leltárnoka.</l>
					<l>Mert hát a végtelenség itt az úr,</l>
					<l>Bár önmagával ő is tehetetlen.</l>
					<l>Hajh! rettentő nevét, természetét</l>
					<l>Ha akarná sem tagadhatja meg...</l>
					<l>Igen, igen, nincs másként, nem lehet.</l>
					<l>A végtelenség maga itt az úr,</l>
					<l>Vagy ám ha tetszik, úr a végtelenség.</l>
					<l>És eszerint teremtés, alkotás,</l>
					<l>Teremtő, alkotó nincs, nem lehet.</l>
					<l>Ha volt öröktől fogva e világ,</l>
					<l>Azt akkor senki nem teremtheté.</l>
					<l>S ha volt öröktől fogva önmagától,</l>
					<l>Örökké tartónak kell lennie.</l>
					<l>Mint semmisíthetné meg önmagát?</l>
					<l>Mi végtelen, az csonka nem lehet;</l>
					<l>Annak, természeteskép, vége nincs,</l>
					<l>Sem itt, sem ott, sem hátul, sem elől.</l>
					<l>Ha végtelen a kezdet, végtelennek</l>
					<l>Kell lenni a következésnek is.</l>
				</lg>
				<lg>
					<l>S mi nem történhetik meg és mi nem</l>
					<l>Történhetett meg már velem ezen</l>
					<l>Neveket, számokat, emberfogalmat</l>
					<l>Kinevető, e kifejezhetetlen</l>
					<l>Időben? Ám képzeljük el kitöltve</l>
					<l>Földünk s a szélső naprendszer közét</l>
					<l>Esztendőszámok millióival,</l>
					<l>Az egyetem szédítő üreit</l>
					<l>Megannyi miriád évezredet</l>
					<l>Jelentő összegekkel, és ugyan</l>
					<l>Hová jutottunk el... mi áll előttünk?</l>
					<l>Az örökkévalóság összegének</l>
					<l>Egy észrevétlenül parányi... az hogy</l>
					<l>Egyáltalán mit sem jelentő száma,</l>
					<l>Amellyel ama kifejezhetetlen</l>
					<l>Összeg se több, se kevesebb...</l>
					<l>Irtóztató! irtóztató!</l>
					<l>Mivé leszünk, hová leszünk? Mi van</l>
					<l>A koporsók, a sírok fenekén?</l>
					<l>Nem csal-e a halálnak látszata;</l>
					<l>Nem álnok tettetés-e a merev</l>
					<l>Élettelenség? Vajjon a halál</l>
					<l>Nem oly szünetidő-e, mint minőt</l>
					<l>A vallató biró kínpadra vont</l>
					<l>Vonagló rabnak ad, hogy újból</l>
					<l>Életre hozza, s gyógykezelteti,</l>
					<l>Jól tartja, hogy kínképessé tegye?</l>
					<l>Egy ellenőrizetlen kényerő,</l>
					<l>A mindenség hatalmában vagyunk.</l>
					<l>Tehetlen birkák a vágóhidon,</l>
					<l>Kik jótevő kegynek tekinthetik,</l>
					<l>Hogy nem tudják, mi végre vannak ott?</l>
				</lg>
				<lg>
					<l>Igen, mi végre, mi jogon leszünk</l>
					<l>S alkottatunk megkérdezetlenül?</l>
				</lg>
				<lg>
					<l>Mert szép e földi lét, tagadhatatlan.</l>
					<l>Van itten szenvedés, sok itt a baj.</l>
					<l>De mennyivel több a bű és a báj!</l>
					<l>Tündérvilág ez, és kivánatos</l>
					<l>E siralomvölgy! Vajh ki nem maradna</l>
					<l>Itt még jóval tovább? Mily iszonyú</l>
					<l>A léttel szemben a halál? mi szörnyű</l>
					<l>Az arany napvilágból a sötét, szűk</l>
					<l>Féreghazába szállni le! Ki nem</l>
					<l>Ragaszkodik e léthöz görcsösen,</l>
					<l>Habár elaggott, bár szerencse nem</l>
					<l>Mosolyg reá, mezitlábas, szegény?</l>
					<l>A mindenség itt összehalmozá</l>
					<l>Csecsebecséinek szépét-javát;</l>
					<l>És oly rövidre szabta és csalókán</l>
					<l>Hajszálra függeszté ajándokát,</l>
					<l>Hogy, már ha egyszer itt vagyunk, szeretnénk</l>
					<l>Tovább maradni, és egyszerre fáj a</l>
					<l>Halál és öröklét eszméje is...</l>
					<l>És amidőn átéltük életünk</l>
					<l>Tündöklő délszakát, a sírhoz érve,</l>
					<l>Kétségbe, őrületbe ejtő kínnal,</l>
					<l>Villámcsapásként járja át velőnket</l>
					<l>A gondolat, hogy mégis jobb leende</l>
					<l>Nem lenni, nem születni sohasem!</l>
					<l>Vagy hogyha már meglettünk, itt vagyunk:</l>
					<l>Elmulni, elenyészni mindörökre,</l>
					<l>Mind, mindörökre!... Sírba szállani,</l>
					<l>Ahonnan többé nincs föltámadás;</l>
					<l>Hol nincsen érzés, nincsen gondolat</l>
					<l>És öntudatra ébredés soha -</l>
					<l>Soha, soha!</l>
				</lg>
				<lg>
					<l>De hát mit ér, mi haszna</l>
					<l>Kopognom a lehetlenség konok</l>
					<l>Vaskapuján? Mi haszna verdesem</l>
					<l>Fájó, törékeny fejem e kemény,</l>
					<l>Áthatlan óriás acéltömegbe?</l>
					<l>Szétzúzik ottan észrevétlenül,</l>
					<l>Mint egy galambtojás, mit a magasból</l>
					<l>Ragadozó vad ejt le kősziklára.</l>
					<l>Hiába, minden lehetséges itt, csak</l>
					<l>Nem lenni nem lehet. Voltam, vagyok</l>
					<l>Öröktől fogva, és leszek, parányi</l>
					<l>Porszem, de egykoru magával az</l>
					<l>Örök idővel, a csodálatos,</l>
					<l>Megfoghatatlan véghetetlenséggel.</l>
					<l>Hurcol, ragad magával egyre, lobogó</l>
					<l>Sörénnyel, mint az elragadt fiut</l>
					<l>Eszeveszett vad paripa, szünetlen</l>
					<l>Világok és idők tünedező</l>
					<l>Rengetegének tüskén-bokrain...</l>
					<l>S mert útjának határa nincs sehol,</l>
					<l>Nem állapodhatik meg, nem pihenhet,</l>
					<l>Nem fáradhat, nem ülhet el soha,</l>
					<l>Mint léglakó parány...</l>
				</lg>
				<lg>
					<l>És e szerint</l>
					<l>A sírhalom, e forgó gömb sömörje,</l>
					<l>Mely itten domborul, meg elsimul, mint</l>
					<l>Egymást üző, egymásba olvadó</l>
					<l>Tünékeny játszi hab az oceánon:</l>
					<l>E sír örökkévalósága csak</l>
					<l>Fiókja a nagy véghetetlenségnek;</l>
					<l>Csak felvonásköz ama nagyszerű</l>
					<l>Drámában, melynek vége nincs, amelynek</l>
					<l>Szerzője ismeretlen, és akit</l>
					<l>Hiába hívunk, ő meg nem jelen...</l>
					<l>E sírnak éje hát csak emberi</l>
					<l>Szűk látkörű szemünk előtt örök, holott</l>
					<l>E nagy világon semmi sincs örök,</l>
					<l>Csak maga az egész, az egyetem,</l>
					<l>Az idő és az anyagmennyiség.</l>
					<l>Minden, mi ennek része, alakot vált,</l>
					<l>Szerepet, életet cserél, időben</l>
					<l>S térben kimért létfordulójaként...</l>
					<l>Születnek, halnak csillagok, napok,</l>
					<l>De eltünésük még nem elmulás,</l>
					<l>Csupán az anyag s alakváltozásnak</l>
					<l>Nagyobb idő s térközre mért neme</l>
					<l>Annál, melyet saját testünk parányi</l>
					<l>Mindenségében végbemenni látunk...</l>
				</lg>
				<lg>
					<l>Igen igen! jó jó! tudom, tudom...</l>
					<l>Ez így van, így lehet; de hát mit ér?</l>
					<l>Mi mindezekben a megnyugtató?</l>
					<l>A végtelenség kínja e szerint</l>
					<l>Csak az egészé volna hát csupán, a</l>
					<l>Végösszegé, amely nem változik.</l>
					<l>A részlegek számára megnyilik</l>
					<l>A síri ágy hosszan pihentető,</l>
					<l>Létfeledő, jótékony éjszakája.</l>
					<l>De hajh! igen, megnyílik, az való;</l>
					<l>És hosszu is lesz annak éjjele;</l>
					<l>Több mint elég, hogy benne a vonagló</l>
					<l>Kétségbeesés kínos görcseit</l>
					<l>Gyönyörré változtassa át örök</l>
					<l>Egyformaság unalma; ki felel,</l>
					<l>Ki mondja meg, hogy mi történik ott,</l>
					<l>Ama sötét üregben azután</l>
					<l>Hogy koporsónkra hányják a göröngyöt</l>
					<l>S magunkra hagynak onnan távozó,</l>
					<l>Siránkozó szeretteink? Ki mondja meg</l>
					<l>Mi van a sírban, a halál után?</l>
					<l>A sír mélyébe hasztalan kiáltasz;</l>
					<l>Hiába itt minden rimánkodás,</l>
					<l>Sirás-rivás és fogcsikorgatás... e</l>
					<l>Gyógyíthatatlan siketnéma hallgat.</l>
					<l>A tudomány tántorogva, szédelegve</l>
					<l>Tapogatózik ez örök sötétben.</l>
					<l>Olthatlan szomja kutatásra készti</l>
					<l>A világrend még föl nem fedezett</l>
					<l>Nagy titkainak hegygerincein;</l>
					<l>Míg végre ismeretvágy, mint merész</l>
					<l>Szirtkalauz fölviszi őt oda,</l>
					<l>A végtelenség örvényszélire,</l>
					<l>Ahonnan aztán azon az úton,</l>
					<l>Melyen fölért, nem térhet vissza már...</l>
					<l>És ekkor aztán martaléka lesz</l>
					<l>A kétségbeesésnek, és csupán csak</l>
					<l>Egy menedéke, visszautja van:</l>
					<l>Ha megragadja azt a kötelet,</l>
					<l>Amellyel a vakhit kinálja meg,</l>
					<l>És leereszkedik rajt a sötéten</l>
					<l>Tátongó mély örvény fölött, a szűk</l>
					<l>De biztos, csendes völgybe, honnan a</l>
					<l>Magas égboltra van csupán kilátás,</l>
					<l>Amelynek aztán nem kutatja többé,</l>
					<l>Csupán imádja titkait, belátva, hogy</l>
					<l>Korláttalan hatalmak a tehetlen</l>
					<l>Lényektől, kik még el sem érhetik,</l>
					<l>Föl sem foghatják őket, egyedül</l>
					<l>Föltétlen megadást fogadnak el.</l>
					<l>Hisz és remél tehát föltétlenül,</l>
					<l>Megnyugszik és ugyanazon kötélen</l>
					<l>Ereszkedik le boldog áhitattal</l>
					<l>Sírjába, melynek éjjele előbb</l>
					<l>Kétségbeejté a kételkedőt.</l>
				</lg>
				<lg>
					<l>Hajh, hát igen, nincs visszavezető</l>
					<l>Ösvény egyéb számomra sem, sehol!</l>
					<l>Haszontalan és hiábavaló</l>
					<l>Minden halandó emberi törekvés:</l>
					<l>Bevenni ama titkok várait,</l>
					<l>Amelyek kapuin kétségbesés,</l>
					<l>Halál és őrület vad szörnyei</l>
					<l>Riasztják vissza véges emberi</l>
					<l>Elbizakodott képzelem merész,</l>
					<l>Öngyilkos rohanásait...</l>
				</lg>
				<lg>
					<l>El, vissza innen, e réműletes</l>
					<l>Szédítő meredélynek pereméről!</l>
					<l>Inogni érzem a talajt, - megindul</l>
					<l>A föld alattam; forog a világ;</l>
					<l>Szakadozik az égbolt, hullanak</l>
					<l>És lenn a mélyben tündöklenek</l>
					<l>A csillagok és integetnek</l>
					<l>Fenyegetőleg: ember, ember,</l>
					<l>Ki ide tévedél, ragadd kezedbe</l>
					<l>A hit koporsókötelét szilárdul,</l>
					<l>S el ne bocsásd többé soha!</l>
				</lg>
			</div>
		</body>
	</text>
</TEI>