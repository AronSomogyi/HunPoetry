<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0211" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A jó egészség és hosszú élet titka</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">228</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A jó egészség és hosszú élet titka</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A jó egészség és hosszú élet titka</head>
				<p>(1886)</p>
				<p>Arany tanácsok és szabályok a testi-lelki erő és egészség fenntartására</p>
				<p>Bevezetés</p>
				<lg>
					<l>Kedves jó barátim, drága honfitársak!</l>
					<l>Tőletek egy pohár jó bort sohse lássak,</l>
					<l>Ha nem igaz bennem a hazafi lélek,</l>
					<l>Valamikor versben hozzátok beszélek.</l>
				</lg>
				<lg>
					<l>Isten jóvoltából hogy megélemedtem,</l>
					<l>Mondhatom, hogy egész világéletemben</l>
					<l>Mindenekben csak az igazat akartam</l>
					<l>És hogy kinek-kinek része legyen abban.</l>
				</lg>
				<lg>
					<l>De mindenekfölött és legkiváltképen</l>
					<l>Most, hogy ilyenforma tárgyú a beszédem,</l>
					<l>Latra vetem a szót, hogy ne lenne káros,</l>
					<l>Mint az orvosságot a jó patikáros.</l>
				</lg>
				<lg>
					<l>Mert ugyan mi van jobb, mint a jó egészség?</l>
					<l>Pedig ez sem úgy van már ma, mint régesrég.</l>
					<l>Az istennek ez a legnagyobb áldása,</l>
					<l>Mégis ennek sírját mennyi ember ássa.</l>
				</lg>
				<lg>
					<l>Mert hogy nagyot fordult a világnak sorja,</l>
					<l>A szegény embert sok új baj ostromolja.</l>
					<l>Tudomány ekéje nyomán kél sok új kincs;</l>
					<l>Nélküle mai nap már jó egészség sincs.</l>
				</lg>
				<lg>
					<l>Nagy a finomodás, sokkal több a munka,</l>
					<l>Tízszerannyi ember megy a háborúba.</l>
					<l>Új vívmányok újabb bajokat is hoznak;</l>
					<l>Hiába, két vége van minden dolognak.</l>
				</lg>
				<lg>
					<l>Vajmi kivánatos a gyors művelődés,</l>
					<l>De az is csak olyan, mint a kétélű kés.</l>
					<l>Jó eleve tudnunk, mi annak a nyitja,</l>
					<l>Mert különben csak a bajunk szaporítja.</l>
				</lg>
				<lg>
					<l>Hát mialatt én sok messze földet járván,</l>
					<l>Megtanultam mindezt, részben magam kárán,</l>
					<l>E sok tanulságot véka alá rejtsem?</l>
					<l>Elmondom biz, ahogy tudnom adta isten.</l>
				</lg>
				<lg>
					<l>Nem én találtam föl e sok jó tanácsot,</l>
					<l>Én csak versbe szedtem, hogy megtanuljátok.</l>
					<l>Mert igaz egy szálig, mint a kétszer kettő,</l>
					<l>Váljék hasznotokra, adja a teremtő.</l>
				</lg>
				<p>A lakás</p>
				<lg>
					<l>Lakásodra nézve azon iparkodjál,</l>
					<l>Hogy az legyen száraz, ez az első szabály.</l>
					<l>Ha mocsáros helyen építettél házat,</l>
					<l>Biz örökös lehet benne ideglázad.</l>
				</lg>
				<lg>
					<l>A földszinten ugyan jobb, mint a pincében,</l>
					<l>De még annál is van jobb, mert voltaképen</l>
					<l>Az emelet mégis legtökéletesebb,</l>
					<l>Már akinek ezt megengedi a telt zseb.</l>
				</lg>
				<lg>
					<l>Például vehetnők a rég művelt olaszt,</l>
					<l>Emeletre épít az utolsó paraszt.</l>
					<l>Ha csak két szobája: egyik az istálló,</l>
					<l>Annak hegyibe van építve a háló.</l>
				</lg>
				<lg>
					<l>Pedig ott ugyancsak melegen süt a nap,</l>
					<l>Az emberek mégis kevésbbé izzadnak.</l>
					<l>Kaviccsal kiverve a szoba pallója.</l>
					<l>Már kinek ahogy jut még erre is módja.</l>
				</lg>
				<lg>
					<l>Az alföldön ez nem telik a homokbul,</l>
					<l>De elég szerencse, hogy rá nem is szorul,</l>
					<l>Mert hogy e talajnak mi a javalatja,</l>
					<l>A hamisítatlan természet mutatja.</l>
				</lg>
				<lg>
					<l>Legerősebb fajok, állatok, emberek</l>
					<l>Mind a szellős, száraz földeken termenek.</l>
					<l>A nemes oroszlán, állatok királya,</l>
					<l>Hogy ne mondjak többet, elég példa rája.</l>
				</lg>
				<lg>
					<l>Azért hát aszondom, állandó tanyára,</l>
					<l>Akár ha csak ép egy nyári éjszakára</l>
					<l>Síkon is a dombot, a buckát keressed.</l>
					<l>Lakó- vagy fekhelynek ez a leghelyesebb.</l>
				</lg>
				<lg>
					<l>Második szabálynak következik már most</l>
					<l>Hogy a lakás legyen jó derült, világos.</l>
					<l>Itt is az olasznak közmondása talál:</l>
					<l>Hova nem megy a nap, oda megy a halál.</l>
				</lg>
				<lg>
					<l>Hej pedig én kedves testvérem, barátom,</l>
					<l>Földmívelő népem hegyeken, pusztákon,</l>
					<l>Ki szűk ablakot is papirossal fedsz be,</l>
					<l>E szabály ellen is be sokat vétesz te!</l>
				</lg>
				<lg>
					<l>Ha már alacsony is, szűk is a szobátok,</l>
					<l>Benne hatan-heten dunyhák alatt háltok,</l>
					<l>Míg a tüzet győzi boglyakemencétek:</l>
					<l>Legalább éjjelre kiszellőzhetnétek.</l>
				</lg>
				<lg>
					<l>Házadra tehát jó nagy ablakot vágass,</l>
					<l>Tekintete így lesz kivül-belül nyájas.</l>
					<l>Habár a kályhában több tüzelő ég el,</l>
					<l>Visszatérül az mind erő-egészséggel.</l>
				</lg>
				<lg>
					<l>Ami a vontató mozdonynak a kazán,</l>
					<l>A mi testünknek a tüdő épen az ám.</l>
					<l>A tiszta levegő az ő tápláléka,</l>
					<l>A jó isten adja ugyan ajándékba,</l>
				</lg>
				<lg>
					<l>Ne vonjuk meg hát ezt egy percig se tőle,</l>
					<l>Adjuk neki mindig a javát belőle.</l>
					<l>Bocsássuk be gyakran a nyilt ablakon át,</l>
					<l>Úgy futós a ló is, ha jól abrakolják.</l>
				</lg>
				<p>Ruházat</p>
				<lg>
					<l>“Fejedet hidegen, lábadat melegen”</l>
					<l>Régi szabály, mégis vannak ám elegen,</l>
					<l>Akik viselkednek épen megfordítva,</l>
					<l>Aztán kettesével áll elő a hiba.</l>
				</lg>
				<lg>
					<l>A gyerek örül a báránybőr süvegnek.</l>
					<l>Néhol ilyet már még nyárban is viselnek.</l>
					<l>Pedig ezzel fejét úgy elkényezteti,</l>
					<l>A legkisebb hideg könnyen megárt neki.</l>
				</lg>
				<lg>
					<l>Fejedet, nyakadat hideghöz szoktassad.</l>
					<l>Kalapot viselhetsz kisség magasabbat;</l>
					<l>Téli, nyári lehet vastagabb kelméből,</l>
					<l>Ez óv meg a széltől, nyári nap hevétől.</l>
				</lg>
				<lg>
					<l>A többire nézve úgy intézd, hogy nyáron</l>
					<l>Testeden, ha száraz, a szellő átjárjon.</l>
					<l>Ha lehet gyapjuból csináltasd ruhádat,</l>
					<l>Melyen az izzadság mihamar fölszárad.</l>
				</lg>
				<lg>
					<l>Szép a feszes ruha, de nem célirányos,</l>
					<l>S már nem is szép, ha a termet nem szabályos.</l>
					<l>Azért öltözeted kényelmesre szabasd,</l>
					<l>Egészségre úgy, mint dologra alkalmasb.</l>
				</lg>
				<lg>
					<l>Nadrágot a szíjjal szorítni legényes,</l>
					<l>De kivált erősen, mondhatom, veszélyes.</l>
					<l>Okozója lehet bél-, hashártya lobnak,</l>
					<l>Mert alatta a vér bátran nem foroghat.</l>
				</lg>
				<p>Gyermeknevelés</p>
				<lg>
					<l>Hogy a sok szopástól gyermek ostoba lesz,</l>
					<l>Könnyelmü anyának a gondolatja ez.</l>
					<l>Ki az anyatejből minél többet kivett,</l>
					<l>Az lesz legerősebb testileg, lelkileg.</l>
				</lg>
				<lg>
					<l>Mikor a kisgyermek állni, járni tanul,</l>
					<l>Ügyeljetek, hogy a dajka oktalanul</l>
					<l>Ne erőszakolja sokáig, ha fárad,</l>
					<l>Mert különben kaphat rút karikalábat.</l>
				</lg>
				<lg>
					<l>Sok majom szülő a kisdedeknek bort ad;</l>
					<l>Valóságos méreg a zsenge gyomornak.</l>
					<l>Még a fűszertől is jó ha megkiméled,</l>
					<l>Úgyis rászorul majd, ha nős emberré lett.</l>
				</lg>
				<lg>
					<l>Üde, fiatal test gyógyerővel teli,</l>
					<l>Amire szoktatják, könnyen elviseli,</l>
					<l>Azért fiát senki el ne kényeztesse,</l>
					<l>Hideget, hőt, sanyart szokja meg a teste.</l>
				</lg>
				<lg>
					<l>Városi gyereknek hasznos a tornászat,</l>
					<l>De csak úgy, ha reá van, ki fölvigyázhat.</l>
					<l>Ahol száz fiura ügyel csak egy mester,</l>
					<l>Biz ott nagyobb baj is megesik nem egyszer.</l>
				</lg>
				<lg>
					<l>Tanulással sem kell gyötörni őt mindjárt,</l>
					<l>Mig elméje zsenge, abban eshetik kár.</l>
					<l>Mindenekfölött a testre kell ügyelni,</l>
					<l>Laza dongák közül elpárolg a zseni.</l>
				</lg>
				<p>Napi rend</p>
				<lg>
					<l>A nap legszebb része bizonnyal a reggel,</l>
					<l>Régi mondás, hogy ki korán kel, kincset lel.</l>
					<l>De hogy ember ezt a szabályt követhesse,</l>
					<l>Szükséges, hogy jókor feküdjék le este.</l>
				</lg>
				<lg>
					<l>Éjfél előtt egy-egy jó órai álom</l>
					<l>Bizony majd annyi, mint éjfél után három.</l>
					<l>Hogy pedig alvásból mennyi elegendő,</l>
					<l>Az életkor szerint különböztetendő.</l>
				</lg>
				<lg>
					<l>Legtöbbre van szükség az élet két végén,</l>
					<l>A csecsemő-korban, meg ha az ember vén.</l>
					<l>Mikor “még” nincsen, vagy “már” fogy az ereje,</l>
					<l>Rászorul, hogy hosszú álommal nevelje.</l>
				</lg>
				<lg>
					<l>A természet ezt is maga megmutatja,</l>
					<l>Legkevesbet alszik a déli nyár napja.</l>
					<l>Télen, mikor fénye, ereje halványul,</l>
					<l>Alig bír megválni a nagy éjszakátul.</l>
				</lg>
				<lg>
					<l>Azt tartotta már a hajdani bölcs Róma,</l>
					<l>Aludni hét órát elegendő volna.</l>
					<l>Nyolc óra hosszáig hevernek a restek,</l>
					<l>Kilenc óra való csak tunya nemesnek.</l>
				</lg>
				<lg>
					<l>Délelőtti idő minden perce drága,</l>
					<l>Testi - de kiváltkép észbeli munkára.</l>
					<l>Az ember ilyenkor leginkább alkalmas,</l>
					<l>Mikor még el nem kezd munkálkodni a has.</l>
				</lg>
				<lg>
					<l>Nem jó kora reggel mindjárt sokat enni,</l>
					<l>De az is árt, ha nincs a gyomorban semmi.</l>
					<l>Egyél, ha éhes vagy, de sohase sokat,</l>
					<l>Találd el mindenben a bölcs középutat.</l>
				</lg>
				<lg>
					<l>Ebéd után magad ne szoktasd álomra,</l>
					<l>E szokás rabságát hagyd a késő korra.</l>
					<l>Könnyedebb mozgásban telhet egy fél óra,</l>
					<l>Azután indulhatsz erősebb dologra.</l>
				</lg>
				<lg>
					<l>A vacsora legyen könnyebb, mint az ebéd,</l>
					<l>És a lefekvésnél pár órával elébb.</l>
					<l>A szegény embernek nem való tivornya,</l>
					<l>Jó munkára való erejét megrontja.</l>
				</lg>
				<p>Étel, ital, álom</p>
				<lg>
					<l>Ebéd előtt kerüld az ingerültséget,</l>
					<l>Mert ilyenkor épen ártalmas a méreg.</l>
					<l>A halálnak egyik kaszása a harag,</l>
					<l>Ez kivált nálunk sok kövér rendet arat.</l>
				</lg>
				<lg>
					<l>Mert viszont van neki egy jó cimborája,</l>
					<l>Ki az áldozatot hozzá verbuválja.</l>
					<l>Világszerte ennek a neve: alkohol.</l>
					<l>Gonoszabb ördögöt nem szülhet a pokol.</l>
				</lg>
				<lg>
					<l>A magyar embernél, úgy, ahogy az isten</l>
					<l>Megteremti, szívesb, türelmesebb nincsen.</l>
					<l>De ha ez a sátán belebúj, piszkálja,</l>
					<l>Nincs a kerek földön rettenetesb nála.</l>
				</lg>
				<lg>
					<l>Egészség és bűnügy biztos számadatja</l>
					<l>Megcáfolhatatlan számokkal mutatja,</l>
					<l>Hogy mértéktelen bor, pálinka italnak,</l>
					<l>Áldozataiként itt legjobban halnak.</l>
				</lg>
				<lg>
					<l>A bor és a fűszer, egyik mint a másik,</l>
					<l>Okosan használva egészségre válik.</l>
					<l>Sokszor az embernek legjobb orvossága,</l>
					<l>De csak annak, aki mértékkel használja.</l>
				</lg>
				<lg>
					<l>Lám, maga a gyógyszer, mit az orvos adott,</l>
					<l>Segít, eltalálva a kellő adagot.</l>
					<l>De ha tízszeresen vennél be belőle,</l>
					<l>Megnyomorítana, vagy épen megölne.</l>
				</lg>
				<lg>
					<l>Így a szesz és fűszer, amily bőven méred,</l>
					<l>Lehet hirtelen vagy lassan ölő méreg.</l>
					<l>Tűz van mindegyikben, izgat, hevit, éget;</l>
					<l>Vedd amikor és amennyire szükséged.</l>
				</lg>
				<lg>
					<l>Hogy a borral hogy élj, vedd ezt jól eszedbe:</l>
					<l>A bor is csak fűszer, annak van teremtve,</l>
					<l>Ki belőle sokat bevenni nem átall,</l>
					<l>Annyi, mintha ennék paprikát kanállal.</l>
				</lg>
				<lg>
					<l>Árt a forró vérű ifju embereknek,</l>
					<l>Olajat a tűzre mért is öntögetnek?</l>
					<l>És ha kelleténél korábban megszokta,</l>
					<l>Nem lesz orvossága az öreg napokra.</l>
				</lg>
				<lg>
					<l>Pedig mikor aztán már a legény vénül,</l>
					<l>Elkelne a hülő vérnek segitségül.</l>
					<l>De a legjobb gyógyszer, ha mindig használják,</l>
					<l>Végre egyszer az is elveszti hatályát.</l>
				</lg>
				<lg>
					<l>És mivel már e szót “orvosság” kimondtam,</l>
					<l>Mit tartsunk felőle, halljuk hát legottan.</l>
					<l>Annál is inkább, mert orvosnak, gyógytárnak</l>
					<l>Mivoltáról nálunk furcsa hírek járnak.</l>
				</lg>
				<p>Orvosok, orvosság</p>
				<lg>
					<l>Hogy egy kicsi bajtól mindjárt nem ijed meg,</l>
					<l>Régi jó törvénye magyar természetnek:</l>
					<l>De orvost hivatni, csak ha utolján van,</l>
					<l>Ez se jó ám, ahol így van általában.</l>
				</lg>
				<lg>
					<l>Csak az olyan népnél, amely műveletlen,</l>
					<l>Részesül az orvos kevés tiszteletben.</l>
					<l>Bizonyságát látjuk művelt országokban,</l>
					<l>Mennyivel nagyobb a hírük, számuk ottan.</l>
				</lg>
				<lg>
					<l>Szomorú valóság, hogy a halál ellen</l>
					<l>Soha nem lel védszert az emberi szellem.</l>
					<l>Sok esetben mégis segit a tudomány,</l>
					<l>De nem a világot csaló kuruzsló ám.</l>
				</lg>
				<lg>
					<l>Ez csak úgy tapogat a teljes sötétben;</l>
					<l>Kaparászgat, mint a vak tyúk a szeméten.</l>
					<l>De kinek kezében tudomány fáklyája,</l>
					<l>Az utat csak mégis jobban eltalálja.</l>
				</lg>
				<lg>
					<l>Azért hát azt mondom, hogy legkiváltképpen</l>
					<l>Hevenyszerü lázas belső betegségben,</l>
					<l>Mely hamar elmérgül s azután halált hoz:</l>
					<l>Jobb eleve orvost hivatni a házhoz.</l>
				</lg>
				<lg>
					<l>Legjobb elkerülni minden betegséget,</l>
					<l>Akkor aztán nem kell fújni, mi nem éget.</l>
					<l>Szegénynek, gazdagnak az egészség drága,</l>
					<l>Jó, ha megtanulja, mi van ártalmára.</l>
				</lg>
				<lg>
					<l>Italnak legjobb a semleges hideg víz,</l>
					<l>Ha utad valamely ásványfürdőre visz,</l>
					<l>Vagy ez s amaz híres borvizet árulják,</l>
					<l>Divat ezt most inni minden évszakon át:</l>
				</lg>
				<lg>
					<l>Vigyázz, huzamosan ne igyál belőle,</l>
					<l>Ha egészséges vagy, beteg lehetsz tőle.</l>
					<l>Mert ez nem közömbös, ez vagy árt, vagy használ;</l>
					<l>Betegnek orvosság, épnek lehet halál.</l>
				</lg>
				<lg>
					<l>A sós hajtó vizek jók a májbajosnak,</l>
					<l>Tisztátlan gyomorból régi kórt kimosnak,</l>
					<l>Mint a kéményseprő minden bajt kikotor,</l>
					<l>Étvágyra kap tőle idült náthás gyomor,</l>
				</lg>
				<lg>
					<l>Vérszegénynek vasas vizek sokat érnek,</l>
					<l>De veszedelmesek tüzes telivérnek.</l>
					<l>Ennek vége nagy baj, gutaütés lehet,</l>
					<l>Vagy ami még rosszabb, tébolydába vezet.</l>
				</lg>
				<lg>
					<l>Mindenekelőtt hát meg kell állapítni,</l>
					<l>Hogy a beteg testben mi légyen a bibi,</l>
					<l>Csak azután kezdődjék az ásványvízkúra,</l>
					<l>Nem pedig csak inni derüre-borúra.</l>
				</lg>
				<lg>
					<l>Ne igyad az igen hideg bort, se vizet,</l>
					<l>Mert bizony megbánod, ha nekem nem hiszed.</l>
					<l>Ha kivált mozgástól föl vagy melegedve,</l>
					<l>Tüdőlobot vagy bélhurutot kapsz egybe.</l>
				</lg>
				<lg>
					<l>Ha gyors munka közben nagy a szomjuságod,</l>
					<l>Ihatol, csak ne hagyd abba a munkádat,</l>
					<l>De sőt inkább folytasd rögtön sörényebben,</l>
					<l>Maradjon tüdőd az előbbi melegben.</l>
				</lg>
				<p>Fürdés</p>
				<lg>
					<l>A vizet használjuk nem csupán belsőleg,</l>
					<l>De külsőkép is gyógy- s tisztaságfürdőnek.</l>
					<l>Ennek is bár legjobb a tiszta levegő,</l>
					<l>De az egészségre még nem elegendő.</l>
				</lg>
				<lg>
					<l>Az egészségtannak egyik régi elve,</l>
					<l>Hogy a tisztaság is egyik föltétele,</l>
					<l>De a tapasztalás nem hiába mondja,</l>
					<l>Hogy ennek is megvan ám a maga módja.</l>
				</lg>
				<lg>
					<l>Hasznos a fürdő is, de ez sem okvetlen.</l>
					<l>Mikor, minőt, hogyan? főkérdések ebben.</l>
					<l>Röviden elmondom, mi mindennek sorja,</l>
					<l>Nem bánod meg, hogy ha veszed fontolóra.</l>
				</lg>
				<lg>
					<l>Akár hideg, meleg vagy a langy fürdőbe,</l>
					<l>Ha időd engedi, menj délnek előtte</l>
					<l>Reggeli s ebéd közt ideje alkalmas,</l>
					<l>Mikor még nem terhelt, se nem üres a has.</l>
				</lg>
				<lg>
					<l>Ha van náthád avagy bárminemű lázad,</l>
					<l>Akár csak magadra gyujtanád a házat,</l>
					<l>Olyan hiba volna, ha fürdőbe mennél,</l>
					<l>Nagyobb veszedelmet nem is tudok ennél.</l>
				</lg>
				<lg>
					<l>Azonkívül, hogyha föl vagy ingerülve,</l>
					<l>Semmiféle vízbe világért se ülj be.</l>
					<l>Csak mikor vagy rendes, higgadt állapotban,</l>
					<l>Mehetsz feredőzni sikerrel, nyugodtan.</l>
				</lg>
				<lg>
					<l>Izgató hatása van a hideg viznek.</l>
					<l>Megcsalódnak, akik ellenkezőt hisznek.</l>
					<l>Teljesen ártatlan nincs a földön semmi,</l>
					<l>A vizzel is lehet jót vagy rosszat tenni.</l>
				</lg>
				<lg>
					<l>Fürödni hidegben este, éjszakára,</l>
					<l>Aztán lefeküdni egybe, mit se várva;</l>
					<l>Vagy még zuhannyal is veretni a fejet,</l>
					<l>Sovány, lázas testben szörnyü nagy kárt tehet.</l>
				</lg>
				<lg>
					<l>A hidegvíz-gyógymód van most nagy divatban,</l>
					<l>Kövér, lomha vérnek hasznos is valóban.</l>
					<l>De ki izgatott vagy s gyönge idegzeted,</l>
					<l>Tisztaság-fürdőnek vedd a langymeleget.</l>
				</lg>
				<lg>
					<l>Mint mindenben, itt is veszélyes a tulság,</l>
					<l>Jégzuhany, gőzfürdő nem mindig orvosság.</l>
					<l>A sok kedélybeteg, életunt, öngyilkos</l>
					<l>Többnyire e zuhanyhősökből telik most.</l>
				</lg>
				<lg>
					<l>Szabadban a vized bármi hideg lehet,</l>
					<l>Nem árt, csak legyen a levegő melegebb,</l>
					<l>De vigyázz, hogy az ne legyen megfordítva,</l>
					<l>Mert meghül a tested, s öreg lesz a hiba.</l>
				</lg>
				<lg>
					<l>Fáradtan, ziháló tüdővel, izzadva</l>
					<l>Ne vetkőzz és ne menj mindjárt a folyamba.</l>
					<l>Pihend ki magadat és ugorj be fejjel,</l>
					<l>Vagy locsold meg fejed előbb tenyereddel.</l>
				</lg>
				<lg>
					<l>Hideg fürdő után egy keveset sétálj,</l>
					<l>Mig az előbbi hő eredben visszaáll.</l>
					<l>Meleg fürdő után magad ágyba fektesd,</l>
					<l>Ott pár óra hosszant párologjon tested.</l>
				</lg>
				<lg>
					<l>Mielőtt kimennél, öltözz föl melegen,</l>
					<l>Mert kimelegedve meghülhetsz könnyebben.</l>
					<l>És mivelhogy minden meleg fürdő bágyaszt,</l>
					<l>Aznap a dologban magadat ne fáraszd.</l>
				</lg>
				<lg>
					<l>A hideget használd úszva vagy mozogva,</l>
					<l>Csöndesen pihenve maradj a forróba.</l>
					<l>Mindeniknél kerüld az ingerültséget,</l>
					<l>Indulatossággal ne rontsad a véred.</l>
				</lg>
				<lg>
					<l>Ha pedig gyógyfürdőt használ beteg ember,</l>
					<l>Ez aztán egy egész tudományos rendszer.</l>
					<l>Itt kimérve minden: étrend, hőfok, óra,</l>
					<l>És csak így használva, válhat az hasznodra.</l>
				</lg>
				<p>A test ápolása</p>
				<lg>
					<l>Mikor már a testben valami nagy baj van,</l>
					<l>Orvosnak is nehéz segíteni abban.</l>
					<l>Azért hát jegyezd meg, legjobb azon lenni,</l>
					<l>Hogy egészségünkben ne essék baj semmi.</l>
				</lg>
				<lg>
					<l>Minden ember, aki jól vigyáz magára</l>
					<l>S tudja, hogy mindennek mi itt a határa,</l>
					<l>Minden körülmény közt mit kell tenni, mit nem,</l>
					<l>S aszerint cselekszik: soká élhet itten.</l>
				</lg>
				<lg>
					<l>Csakhogy persze a sok délceg ifju ember,</l>
					<l>Amikor még benne a vér tüzesen ver,</l>
					<l>Nem gondolja meg, hogy ami rögtön nem árt,</l>
					<l>Később, kicsinyenkint tehet benn elég kárt.</l>
				</lg>
				<lg>
					<l>Példának okáért: mi van olyan drága?</l>
					<l>Mint a gyarló ember két szeme világa?</l>
					<l>Mégis ezzel sokan mily könnyelmün bánnak,</l>
					<l>Oda se néznek az észszerü szabálynak.</l>
				</lg>
				<lg>
					<l>Pedig jó vigyázni nagy sötétre, fényre,</l>
					<l>Hirtelen e két vég a szemet ne érje.</l>
					<l>Mint mindenben, itt is a szélsőség tesz kárt,</l>
					<l>Fényből és homályból ami túl sok, megárt.</l>
				</lg>
				<lg>
					<l>Ne feledd, hogy ugrás nincs a természetben.</l>
					<l>Minden átmenetnél haladj csöndesebben.</l>
					<l>Szurok sötétséget ragyogó fényesség</l>
					<l>És viszont, hirtelen egymást ne kövessék.</l>
				</lg>
				<lg>
					<l>A gázfény, mint korunk minden új vivmánya,</l>
					<l>A magához való értelmet kivánja.</l>
					<l>Hirtelen meggyujtva, hirtelen eloltva,</l>
					<l>Éji villámlásként szemeinket rontja.</l>
				</lg>
				<lg>
					<l>Hogy mi jó a szemnek, mi neki ártalmas,</l>
					<l>Természetben legjobb példa erre a sas.</l>
					<l>Jó a szabad lég és minél nagyobb távol,</l>
					<l>Romlik a közeltől s igen apró tárgytól.</l>
				</lg>
				<lg>
					<l>A betű, varrótű, a kovács kohója,</l>
					<l>Ha az ember magát okosan nem óvja,</l>
					<l>Az erős szemnek is ártalmára lehet.</l>
					<l>Azért ezt mívelve jobban kell ügyelned.</l>
				</lg>
				<lg>
					<l>Mind e munka alatt szemét pihentetni,</l>
					<l>Közbe-közbe olykor, ne feledje senki.</l>
					<l>Gondolja meg azt is, hogy a szemet rontják,</l>
					<l>Az igen nagy és a kevés világosság.</l>
				</lg>
				<lg>
					<l>Mikor, teszem azt, a nyári nap sugara</l>
					<l>Süt, amelyet olvassz, a fehér könyvlapra;</l>
					<l>Vagy ha közeledtén sötétlő alkonynak</l>
					<l>A betük előtted már-már összefolynak;</l>
				</lg>
				<lg>
					<l>Ha a nyomtatást vagy írást a szabadba</l>
					<l>Vagy otthon a gyertyát a szél lobogtatja,</l>
					<l>Ha mindjárt azonnal a szemed nem fáj is,</l>
					<l>Lehet ebből később hiba, kardinális.</l>
				</lg>
				<lg>
					<l>Amit olvassz, vagy írsz, legyen épen szembe,</l>
					<l>Álljon mozdulatlan, ne pedig remegve.</l>
					<l>Ki rezgő vasuton vagy ingó hajóba</l>
					<l>Sokat olvas: nem sok a sütnivalója.</l>
				</lg>
				<lg>
					<l>Hogy ha nem szükséges, ne hordj szemüveget,</l>
					<l>Mert elrontod vele, hogy ha jó a szemed,</l>
					<l>Ha pedig valóban rászorulsz, jót válassz,</l>
					<l>Mert ha kelleténél erősebb: árt ám az.</l>
				</lg>
				<lg>
					<l>Szemed mossad hideg, de ne fagyos vízzel,</l>
					<l>Amikor még jól látsz, magadat ne bízd el.</l>
					<l>Pipafüst, szél és por télen úgy, mint nyáron,</l>
					<l>Legfőbb ellensége szemnek ez a három.</l>
				</lg>
				<lg>
					<l>Ha fogaid épek, tiszták és fehérek,</l>
					<l>Bizonysága ez, hogy romlatlan a véred.</l>
					<l>De ha szádnak is jól nem viseled gondját,</l>
					<l>Ha elhanyagolod, sok fájdalmat hoz rád.</l>
				</lg>
				<lg>
					<l>Minden evés után mosd ki jól kefével,</l>
					<l>Mert ami ott ragad, kiváltkép husétel,</l>
					<l>Megrohad és ettől lyukad a fog csontja,</l>
					<l>S egy beteg fog oszt a többit is megrontja.</l>
				</lg>
				<lg>
					<l>Igen hideg ital s kivált forró étek</l>
					<l>Külön is ártalmas a fog lemezének.</l>
					<l>De egymás után a hirtelen közvetlen</l>
					<l>Véve be, már épen nagy a veszedelem.</l>
				</lg>
				<lg>
					<l>Találd el mindennek kellő hőmérsékét.</l>
					<l>Ize jobb és több lesz benne így az érték.</l>
					<l>Melegen jó leves és a hús mártása,</l>
					<l>Forrón megártanak kenyér, tészta, kása.</l>
				</lg>
				<lg>
					<l>Hogy az egészségre haszon általában</l>
					<l>Nem igen van, sőt kár rejlik a pipában,</l>
					<l>Orvosok vitassák, én csak annyit mondok,</l>
					<l>Ha egy kicsit árt is, élvezetes dolog.</l>
				</lg>
				<lg>
					<l>De ennek is megvan a maga mértéke.</l>
					<l>Minden attól függ, hogy ezt jól megértéd-e?</l>
					<l>Tüdőnek, gyomornak lehet ártalmára,</l>
					<l>Használva Hűbele Balázsok módjára.</l>
				</lg>
				<lg>
					<l>Minden élvezetnek általános kulcsa:</l>
					<l>Az ember fölöttébb hosszúra ne nyujtsa.</l>
					<l>Mint más egyebet is, vedd elő pipádat</l>
					<l>Mindig akkor, ha már nagyon megkivántad.</l>
				</lg>
				<lg>
					<l>Mert az orvosok is nem ok nélkül tartják,</l>
					<l>A sok dohányzástól támad a szádban rák.</l>
					<l>Ahol pedig ez van, ott minden hiába,</l>
					<l>Ennek a gyógytárban nincsen orvossága.</l>
				</lg>
				<lg>
					<l>Úgy hiszik és lehet némi való abban,</l>
					<l>Tisztaságra dohány annyi, mint a szappan.</l>
					<l>Hogy megakadályoz nem egy betegséget,</l>
					<l>És hogy nem szereti semmiféle féreg.</l>
				</lg>
				<lg>
					<l>Valószinű hát, hogy mérséklettel élve,</l>
					<l>Néminemű részben használhatsz is véle.</l>
					<l>De hogy étvágyadnak, tüdődnek ne ártson,</l>
					<l>Fogadd meg és kövesd ez egy-két tanácsom.</l>
				</lg>
				<lg>
					<l>Ne dohányozz reggel soha éhgyomorra;</l>
					<l>Ebéd előtt legyen szünete egy óra.</l>
					<l>Lefekvés előtt se izgasd vele magad,</l>
					<l>Hogy legyen szelidebb éji nyugodalmad.</l>
				</lg>
				<lg>
					<l>Nagy hidegben, hegynek menve, s átalában,</l>
					<l>Mikor a tüdőd van fölhevült mozgásban,</l>
					<l>Erős munka közben a pipát tedd félre,</l>
					<l>Hagyd ezt lehetőleg pihenés percére.</l>
				</lg>
				<lg>
					<l>Fülbajok származnak öröklött hajlamból,</l>
					<l>De azonkép tartós, erős léghuzamtól.</l>
					<l>A kopaszságnak sem tudjuk még a titkát,</l>
					<l>Csak hogy jó a hajnak, minél többször nyírják.</l>
				</lg>
				<lg>
					<l>És pedig annál jobb, minél rövidebbre.</l>
					<l>Sürű fésű, kefe tisztogassa egyre.</l>
					<l>Növeli a zsír, de mosogasd gyakorta,</l>
					<l>Tiszta vízzel, hogy meg ne egye a korpa.</l>
				</lg>
				<lg>
					<l>A futás nem árt a fiatal tüdőnek,</l>
					<l>A gyakorlat folytán szárnyai még nőnek.</l>
					<l>De csak enyhe légben, mert csikorgó télben</l>
					<l>Élemedettnek már árthat kiváltképen.</l>
				</lg>
				<lg>
					<l>A test többi része jobban ellenállhat</l>
					<l>Mindenféle bajnak, kivéve a lábat.</l>
					<l>Ahol vastag a hús, a seb könnyen gyógyul,</l>
					<l>De a csontok élét óvd meg a bajoktul.</l>
				</lg>
				<p>Léghuzam</p>
				<lg>
					<l>Léghuzamról szólva sokan csak nevetnek;</l>
					<l>Másfelől borzasztó rém ez némelyeknek.</l>
					<l>Az egésznek az lesz a magyarázata,</l>
					<l>Az emberek mást-mást értenek alatta.</l>
				</lg>
				<lg>
					<l>Van ennek sok jámbor, van dühös fajtája,</l>
					<l>Fokozatainak nagy a lajtorjája,</l>
					<l>Van, amelyik árthat legerősb embernek</l>
					<l>Jó, ha önök ezzel most megismerkednek.</l>
				</lg>
				<lg>
					<l>Az emberi testnek legedzőbb fürdője</l>
					<l>A szabad természet éles levegője.</l>
					<l>Aki ebben tölti a nyarat, a telet,</l>
					<l>Idegei épek, többet elviselhet.</l>
				</lg>
				<lg>
					<l>Ha kiváltkép nyárban tárva ajtó, ablak</l>
					<l>Oda se nézzünk az ilyen léghuzamnak.</l>
					<l>Mint az ember, kinek legnagyobb a szája,</l>
					<l>Ennek is bő torka tehetetlen, gyáva.</l>
				</lg>
				<lg>
					<l>De mikor odakünn a levegő hideg,</l>
					<l>Szűk nyilásból mint a kígyó feléd sziszeg,</l>
					<l>És ha kivált hozzá közel vagy sokáig,</l>
					<l>Légy te bármi délceg, ez károdra válik.</l>
				</lg>
				<lg>
					<l>Ha pedig még hozzá tested nem is száraz,</l>
					<l>De hevült, izzadt vagy, legnagyobb baj már az.</l>
					<l>És még nappal hagyján, de már épen éjjel,</l>
					<l>Ne dőlj le szomszédnak ilyen tolvaj széllel.</l>
				</lg>
				<lg>
					<l>És miután most már e pengő sorokban,</l>
					<l>Amit mindeneknek tudni jó, elmondtam,</l>
					<l>Még csak azt ajánlom ismételve végül,</l>
					<l>Óvja kiki magát minden szélsőségtül.</l>
				</lg>
				<lg>
					<l>Ne legyen túl kényes, ijedős, képzelgő;</l>
					<l>Ne higyje, hogy megárt minden gyönge szellő.</l>
					<l>Elbizakodottság és hipochondria,</l>
					<l>Egyik mint a másik veszedelmes hiba.</l>
				</lg>
				<lg>
					<l>Hinni azt, hogy minden, vagy hogy semmi sem árt,</l>
					<l>Az egészségben tesz egyként tetemes kárt.</l>
					<l>Kiváltképen nálunk a vetélkedésnek,</l>
					<l>Hencegésnek sokan áldozatul esnek.</l>
				</lg>
				<lg>
					<l>Borozók közt föláll egy bolond s azt mondja:</l>
					<l>Ki iszik egy liter törkölt egy huzomba?</l>
					<l>S ez ostobaságot hősiségnek látva,</l>
					<l>Ugranak a bajba, sokan a halálba.</l>
				</lg>
				<lg>
					<l>Még vadabbat is mond másik hányaveti.</l>
					<l>Gyávának nevezve, aki nem követi.</l>
					<l>Megteszik, mitől a józan ész föllázad,</l>
					<l>Így csinál egy bolond másik tizet, százat.</l>
				</lg>
				<lg>
					<l>Sok fiatal ember így magát megrontja,</l>
					<l>Egy egész életet tönkre tesz egy óra.</l>
					<l>Se magának nem jó, se a hazájának,</l>
					<l>Hasztalan epeszti majd a késő bánat.</l>
				</lg>
				<lg>
					<l>Akárki mit beszél, kedves ez az élet,</l>
					<l>Szép a világ, de csak ha van egészséged.</l>
					<l>Azért csak azt mondom, tartsd eszedbe váltig,</l>
					<l>Ami itt leírva, mind javadra válik.</l>
				</lg>
			</div>
		</body>
	</text>
</TEI>