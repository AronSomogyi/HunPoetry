<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0130" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Megnyugvás</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">663</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Megnyugvás</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Megnyugvás</head>
				<p>(Egy költő monológja. Teljesen önálló része egy nagyobb költeménynek.)</p>
				<lg>
					<l>“Hiszek az örök igazságban.</l>
					<l>Hiszem, hogy ő maga a nap.</l>
					<l>Körén örök forgandóság van,</l>
					<l>De ő nem változik, marad.</l>
				</lg>
				<lg>
					<l>Egy gyűrü ez a végetlenség.</l>
					<l>Kerek a sors, a tér, idő.</l>
					<l>Csak fejeinkben a képzelt vég.</l>
					<l>Az egyetemben nincs meg ő.</l>
				</lg>
				<lg>
					<l>Velünk e múló földi létben</l>
					<l>Ez a kerék forog, forog;</l>
					<l>Korongján mennyi a »föl«, épen</l>
					<l>Csak annyi az »alá« is ott.</l>
				</lg>
				<lg>
					<l>Az éjre nap, a napra éjjel,</l>
					<l>A télre megjön a tavasz.</l>
					<l>Ki elborít keserüséggel,</l>
					<l>Ne félj, meg is vigasztal az.</l>
				</lg>
				<lg>
					<l>Isten vezérli a világot,</l>
					<l>Kinek mindenre gondja van.</l>
					<l>Ki rózsabimbót, szép lányt alkot,</l>
					<l>Nem lehet rossz, igaztalan.</l>
				</lg>
				<lg>
					<l>Te porba vérezőn tiport szív,</l>
					<l>Nyugodj meg hát te is, szivem.</l>
					<l>Itélet napja, mely előhív</l>
					<l>Onnan, rád is virad, hiszem.</l>
				</lg>
				<lg>
					<l>Hogy is kivánod, hogy neked már</l>
					<l>Itt most igazat adjanak?</l>
					<l>A századokba nyúljanak, bár</l>
					<l>Létük forgása pillanat?</l>
				</lg>
				<lg>
					<l>Van itt igazság e világon;</l>
					<l>Arány mérettel egyező.</l>
					<l>Vegyétek a jelent, nem bánom.</l>
					<l>Enyém a végtelen jövő.</l>
				</lg>
				<lg>
					<l>Kik csak azért nem öltök testet,</l>
					<l>Mert nincs reá hatalmatok;</l>
					<l>Mert biztosabb és nektek édesb</l>
					<l>A lelket orgyilkolnotok;</l>
				</lg>
				<lg>
					<l>A bujdosóvá lett igazság</l>
					<l>Nyomában csaholó kopók;</l>
					<l>A józan ész nyaka csigáját</l>
					<l>Kitekerő szellembakók;</l>
				</lg>
				<lg>
					<l>Országkerítők, népzsebvágók,</l>
					<l>Kiváltságolt heresereg,</l>
					<l>Fölbérelt becsület-sirásók,</l>
					<l>A hazugságban mesterek:</l>
				</lg>
				<lg>
					<l>Mint déli nap lángözönében</l>
					<l>Fönnlebegő kevély sasok,</l>
					<l>Ti mostan úsztok a dicsfényben,</l>
					<l>Dúsak, nagyok, hatalmasok.</l>
				</lg>
				<lg>
					<l>Arcképetek kirakatokban</l>
					<l>Koszoruzottan tündököl;</l>
					<l>Robogtok címeres hintókban,</l>
					<l>Rám a sarat, port verve föl.</l>
				</lg>
				<lg>
					<l>Titeket bámul kegysovár nép;</l>
					<l>Nevetek mindenütt ragyog.</l>
					<l>Mellettetek most én csak árnyék,</l>
					<l>Vagy annál is kevesb vagyok.</l>
				</lg>
				<lg>
					<l>Learattok, habzsoltok mindent;</l>
					<l>Nyomaitokban nő a gaz.</l>
					<l>A szegény, ki nem látja istent,</l>
					<l>Azt képzeli, ti vagytok az.</l>
				</lg>
				<lg>
					<l>A multakat megtagadjátok</l>
					<l>A jelen örömeiért.</l>
					<l>Ez a ti istentek, bálványtok,</l>
					<l>Az áruló judási bér.</l>
				</lg>
				<lg>
					<l>De a jövőt bár gunyoljátok,</l>
					<l>Áhítja titkon szivetek.</l>
					<l>Ah, ha megvásárolhatnátok!</l>
					<l>De mind hiába, nem lehet.</l>
				</lg>
				<lg>
					<l>Ez átkotok, ez büntetéstek.</l>
					<l>Mi nektek elmulás, halál,</l>
					<l>A ponton, hol ti véget értek,</l>
					<l>Kezdetre létem ott talál.</l>
				</lg>
				<lg>
					<l>Hiába érc, márvány emléktek.</l>
					<l>Lesz rajt irás, fényes - (hamis;</l>
					<l>Jó emberek jó pénzért nektek</l>
					<l>Hazudnak még a sírban is),</l>
				</lg>
				<lg>
					<l>De majd ha az ismerettárból,</l>
					<l>Hová nevetek halni tér,</l>
					<l>A pár sort, mely még rólatok szól,</l>
					<l>Kirágta a könyvtár-egér,</l>
				</lg>
				<lg>
					<l>S nem lesz e földön semmi többé,</l>
					<l>Se nyomotok, se árnyatok,</l>
					<l>Mi egykor itten azt jelölné,</l>
					<l>Hogy éltetek, hogy voltatok;</l>
				</lg>
				<lg>
					<l>A messze, mérhetlen jövőben</l>
					<l>Siromon is, rég omladó</l>
					<l>Porom fölött, habos mezőben</l>
					<l>Dús rendet vág az arató;</l>
				</lg>
				<lg>
					<l>A nap alatt, e szép világon</l>
					<l>Elváltozik sok minden itt;</l>
					<l>»Abroncsszekér«, sok ákom-bákom</l>
					<l>Hieroglifjét feledik.</l>
				</lg>
				<lg>
					<l>Országhatárok összefolyva;</l>
					<l>Sok szer, ma ünneplő divat,</l>
					<l>Muzeumok ereklyelomja -</l>
					<l>Ott porladoz üveg alatt...</l>
				</lg>
				<lg>
					<l>De mig ez a világ világ lesz,</l>
					<l>Megújul benne a tavasz,</l>
					<l>Emberkebelben egy szív érez,</l>
					<l>És dobban arra, mi igaz;</l>
				</lg>
				<lg>
					<l>Erdő a visszhangos hegyekben,</l>
					<l>Mezőkön liliom terem:</l>
					<l>Lesz illat a virágkehelyben,</l>
					<l>És a szivekben szerelem.</l>
				</lg>
				<lg>
					<l>És addig élek én is, ottan</l>
					<l>E hő szivekben lesz sirom,</l>
					<l>Mint illaté az albumokban,</l>
					<l>Mit ott hagy egy hervadt szirom;</l>
				</lg>
				<lg>
					<l>Mint láncolat a szellemlétben,</l>
					<l>Egy hang, mely örök, mert igaz.</l>
					<l>És széjjelomló földi lényem -</l>
					<l>Az én lelkemnek része az!</l>
				</lg>
				<lg>
					<l>Majd pázsitos ligetnek alján</l>
					<l>Patak fölött, előtte könyv,</l>
					<l>Ábrándos ifju, merengő lány,</l>
					<l>Szivébe’ kéj, szemébe’ köny.</l>
				</lg>
				<lg>
					<l>Velem mulat, rám gondol, lelkén</l>
					<l>Mint a villámlás, átrezeg,</l>
					<l>Ifjúi kor tavaszleheltén,</l>
					<l>Mit lelkem egykor érezett.</l>
				</lg>
				<lg>
					<l>És elborong, mereng magában,</l>
					<l>Elálmodozva széttekint:</l>
					<l>Mikor még én e földön jártam,</l>
					<l>Minő világ lehete itt?</l>
				</lg>
				<lg>
					<l>Mult századok, holt nemzedékek</l>
					<l>Szerelme, mint egy távirat.</l>
					<l>Régmult, jövő dalomban élnek</l>
					<l>S egymással csókot váltanak.</l>
				</lg>
				<lg>
					<l>Ti fényes szappanbuborékok,</l>
					<l>Most hát ti csak ragyogjatok,</l>
					<l>Kit föld porába letiportok,</l>
					<l>Én csak parányi mag vagyok.</l>
				</lg>
				<lg>
					<l>De napja feljön, kifakad, hajt</l>
					<l>És szerte árad el dalom.</l>
					<l>Virágától benépesül majd</l>
					<l>Tenger mezőség, völgy, halom.</l>
				</lg>
				<lg>
					<l>Oh, sok, nagyon sok, mondhatatlan,</l>
					<l>Mit én e földön szenvedék.</l>
					<l>S nincs vigaszom, csak e tudatban,</l>
					<l>De legyen! - ez nekem elég.</l>
				</lg>
				<lg>
					<l>Pásztortüzednek, hő barátság,</l>
					<l>Szép rózsafádnak, szerelem,</l>
					<l>Csak töviseit, csak szilánkját,</l>
					<l>Bimbóit én nem ismerem.</l>
				</lg>
				<lg>
					<l>Bár leghivebbjét, emlőjétől</l>
					<l>Gorombán elrugott hazám.</l>
					<l>Sebaj! azért ne panaszold föl,</l>
					<l>Szivem, csak valld meg igazán:</l>
				</lg>
				<lg>
					<l>Van-e a földnek annyi kincse,</l>
					<l>Mely elbillentse mérleged,</l>
					<l>Cím, hatalom, vagyon miért te</l>
					<l>Cserébe adnád e hited?”</l>
				</lg>
			</div>
		</body>
	</text>
</TEI>