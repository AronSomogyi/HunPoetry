<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0063" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mátyás tréfája</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">485</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mátyás tréfája</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mátyás tréfája</head>
				<lg>
					<l>Mikor Mátyás Német-Újhelyt</l>
					<l>Ostromolta...</l>
					<l>Hajh! hogy elmult a dicső kor,</l>
					<l>Be szép volt a!</l>
					<l>Mint sugár a nap után, ha</l>
					<l>Beestellett,</l>
					<l>Repül hozzá örömmel az</l>
					<l>Emlékezet...</l>
					<l>Örömmel és mégis a szem</l>
					<l>Könnybe lábad:</l>
					<l>Ragyog benne gyászló öröm,</l>
					<l>Büszke bánat!...</l>
					<l>No de cseppet félre, bánat,</l>
					<l>A dologra!...</l>
					<l>Mikor Mátyás Német-Újhelyt</l>
					<l>Ostromolta:</l>
					<l>Akkorában kelet ura</l>
					<l>Mahmud zultán.</l>
					<l>Szólt hűséges emberéhez:</l>
					<l>“Eredj szolgám,</l>
					<l>Ékes nyelved-, szép elmédnek</l>
					<l>Híre nagy van,</l>
					<l>Most mutasd meg, mi lakik benn</l>
					<l>Bölcs agyadban.</l>
					<l>Eredj, hívem, nagy Mátyáshoz</l>
					<l>Föl Budára,</l>
					<l>Mondd, törökök ura neki</l>
					<l>Ezt kivánja:</l>
					<l>Hogy közöttünk mindörökre</l>
					<l>Legyen béke:</l>
					<l>Legyen övé a világnak</l>
					<l>Egyik vége,</l>
					<l>És a másik majd enyém lesz,</l>
					<l>Tudom, egyben,</l>
					<l>Csak mi egymást ne rongáljuk</l>
					<l>Eztán ketten.”</l>
				</lg>
				<lg>
					<l>Nem volt sok a török zultán</l>
					<l>Kívánsága.</l>
					<l>Tán a jó úr a jövendő</l>
					<l>Képit látta?...</l>
					<l>S tán másként is állanának</l>
					<l>Most a dolgok,</l>
					<l>Ha a követ el nem veti</l>
					<l>Úgy a súlykot;</l>
					<l>Mert a jámbor vala épen</l>
					<l>Olyan ember,</l>
					<l>Mint ki ugyan sokat tud, de</l>
					<l>Keveset mer.</l>
					<l>Ujhely alatt Mátyást s hadát</l>
					<l>Megtalálja,</l>
					<l>Vezérek közt tudományát</l>
					<l>Veti-hányja.</l>
					<l>Mondja, hogy a földön ember</l>
					<l>Nincs teremtve,</l>
					<l>Kit szavával, - mire akar -</l>
					<l>Rá ne venne.</l>
					<l>Magyar Balázs megsugá ezt</l>
					<l>A királynak.</l>
					<l>Az mosolyga, s megörült a</l>
					<l>Jó tréfának.</l>
					<l>“Mátyást - ugymond - e világon</l>
					<l>Úgy ismerik,</l>
					<l>Hogy szereti a tudomány</l>
					<l>Embereit;</l>
					<l>Ne legyen hát panasza, hogy</l>
					<l>Megvárattam:</l>
					<l>Jöjjön a bölcs férfiu e</l>
					<l>Pillanatban.”</l>
					<l>De azonban jelt adott a</l>
					<l>Támadásra;</l>
					<l>A dörejnek, csatazajnak</l>
					<l>Nincsen mása.</l>
					<l>Haragtorzas sörényszárnnyal</l>
					<l>Száguldoznak</l>
					<l>Jobbra-balra sarkantyúzott</l>
					<l>Csatalovak;</l>
					<l>Mintha lenn a pokol mélye</l>
					<l>Feldörögne:</l>
					<l>Száz dübörgő ostromágyu</l>
					<l>Megy előre,</l>
					<l>A nap is a szelid égen</l>
					<l>Iszonyodva,</l>
					<l>Takarózik tüzokádó</l>
					<l>Füstgomolyba.</l>
					<l>Mint prédára kerekedő</l>
					<l>Gyors karvalyok,</l>
					<l>Büszkeségtől fényes, görbe</l>
					<l>Magyar kardok</l>
					<l>Kivillannak a hüvelyből,</l>
					<l>S világítnak:</l>
					<l>Hír, dicsőség ösvényére</l>
					<l>A harcfinak.</l>
					<l>S mintha majd itélet napján</l>
					<l>Letaszítva</l>
					<l>Hullanak a csillagok mind</l>
					<l>Összevissza:</l>
					<l>Úgy repülnek a süvöltő</l>
					<l>Golyók itten.</l>
					<l>Mátyás király áll közöttök,</l>
					<l>Mint egy Isten!</l>
				</lg>
				<p>*</p>
				<lg>
					<l>Jön a követ, jön a követ -</l>
					<l>De hogyan jön!</l>
					<l>Nem állt ő még soha ilyen</l>
					<l>Ingó földön!</l>
					<l>Tudott mindent - sokat tanult</l>
					<l>Egyiptusban,</l>
					<l>De ezt nem tanulta, nem volt</l>
					<l>Ilyen tusban.</l>
					<l>Meg nem tudja fogni, hogy van</l>
					<l>Okos ember</l>
					<l>És király, ki e veszélynek</l>
					<l>Állani mer.</l>
					<l>A beszédre legkisebb volt</l>
					<l>Most a gondja.</l>
					<l>Csak tünődött: mondja-e, vagy</l>
					<l>El se mondja?</l>
					<l>“Üdvözöl a - üdvözöl a</l>
					<l>Török zultán...”</l>
					<l>Golyó süvölt, és a beszéd</l>
					<l>Elhal ajkán.</l>
					<l>Egyik csatlós már a földön</l>
					<l>Szörnyet halva:</l>
					<l>Kimerevült ifju arca</l>
					<l>Megsápadva;</l>
					<l>De a tudós követ úr még</l>
					<l>Jobban sápad,</l>
					<l>Hogy megveszi Mátyás szivét</l>
					<l>A sajnálat.</l>
					<l>“Eredj vissza az uradhoz”,</l>
					<l>Szól nyugodtan,</l>
					<l>“Mondd neki, hogy küldök embert</l>
					<l>Még e hóban,</l>
					<l>Aki, hogyha rábeszélni</l>
					<l>Nem tud épen</l>
					<l>Úgy, miként te, de tud szólni,</l>
					<l>Hogy megértem.”</l>
				</lg>
				<p>*</p>
				<lg>
					<l>Megy a követ: mindazáltal</l>
					<l>Kár volt érte,</l>
					<l>Hogy valóban bölcs fejét ily</l>
					<l>Gyász sor érte.</l>
					<l>Törökország határáig</l>
					<l>Szótlan elment,</l>
					<l>De tovább már nem vihette</l>
					<l>El a szégyent.</l>
				</lg>
				<lg>
					<l>Terebélyes szép tölgy állott</l>
					<l>A határon,</l>
					<l>Rábeszélő bús dal szólt az</l>
					<l>Egyik ágon;</l>
					<l>Megszerette azt az ágat,</l>
					<l>S válasz helyett</l>
					<l>Szolgájától hazaküldte</l>
					<l>A zsineget...</l>
				</lg>
			</div>
		</body>
	</text>
</TEI>