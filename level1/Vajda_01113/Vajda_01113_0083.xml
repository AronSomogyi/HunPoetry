<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0083" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Aranykor</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">423</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Aranykor</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Aranykor</head>
				<p>Előhangja egy költői beszélynek</p>
				<lg>
					<l>Egyenes már a föld, ahol ők pihennek;</l>
					<l>Hamva rég elhült a tüzes szerelemnek.</l>
					<l>Rohanó fodorral jár fölöttük ősrég</l>
					<l>Suttogó zenéjü, tenger vad mezőség.</l>
				</lg>
				<lg>
					<l>Rég volt, nagyon régen; nem esztendő számra;</l>
					<l>Újdonúj világ kelt a régi nyomára.</l>
					<l>Haj! az idő nagyot változott azóta,</l>
					<l>Roskadozott, vénült... a jó isten tudja.</l>
				</lg>
				<lg>
					<l>Csak nem úgy van, mint volt, de nem úgy, mint hajdan!</l>
					<l>És ha nincs úgy, hagyján, volna bár csak jobban;</l>
					<l>E világ törvénye a változandóság.</l>
					<l>Jó helyébe roszabb, rosz helyébe jó hág.</l>
				</lg>
				<lg>
					<l>Elenyésznek végre minden földi dolgok:</l>
					<l>Beomolnak a rég jeltelen sírdombok;</l>
					<l>Összedőlnek egykor bevehetlen várak,</l>
					<l>Régiek helyébe nyomban újak állnak.</l>
				</lg>
				<lg>
					<l>Szebbek, haj de gyöngék! Omló vár kövébül</l>
					<l>Ledéren mosolygó kéjpalota épül;</l>
					<l>Szörnyeteggel rakott veszedelmes útak,</l>
					<l>Mint a csíkos vászon, szépen kisimulnak.</l>
				</lg>
				<lg>
					<l>Rengeteg ős erdők, tündérek tanyája,</l>
					<l>Éhes sáskarajtól tőbül mind kivájva...</l>
					<l>Szív helyett gyomornak szolgál a természet,</l>
					<l>Nem lel abban senki már gyönyörűséget.</l>
				</lg>
				<lg>
					<l>Ami természeti, nem jó az immáron,</l>
					<l>Emberkéznek szennye füvön, fán, virágon.</l>
					<l>Mi hajdanta termett, most úgy van csinálva;</l>
					<l>Rabbilincsre verve istenek munkája!</l>
				</lg>
				<lg>
					<l>Vendégfogadó tölgy lombjait levágják,</l>
					<l>Mintha szabad sasnak tépdelnék ki szárnyát.</l>
					<l>Fösvényül lerántják ereszét a háznak,</l>
					<l>Hol utasok máskor menhelyet találtak.</l>
				</lg>
				<lg>
					<l>Való, ami való, hogy szépen tenyésznek</l>
					<l>Tudományos dolgok s minden mesterségek;</l>
					<l>Nagy az ész munkája, gőzhajója, útja:</l>
					<l>Csak az ember maga műve nyomorultja!</l>
				</lg>
				<lg>
					<l>Megunott az élet, rettegett a halál:</l>
					<l>Vigasztalást egyik se, másik nem ajál;</l>
					<l>Nincsen embernek most imádott bálványa;</l>
					<l>Nem tud mást szeretni s önmagát utálja...</l>
				</lg>
				<lg>
					<l>Kimult e világból, sírba is kisérték,</l>
					<l>Minden lelki épség, régi jó vitézség.</l>
					<l>Emberek most gépet gyúrnak kardjaikból,</l>
					<l>S gépet csinál egyik ember a másikból...</l>
				</lg>
				<lg>
					<l>E mostani világ egy éléskamara,</l>
					<l>Hol vitézek kardját rosda foga marja.</l>
					<l>A helyett most a pénzt rakják hüvelyébe...</l>
					<l>Jobb is! nem való a kés - gyerek kezébe!</l>
				</lg>
				<lg>
					<l>Ah e satnya korból miről szólna a dal?</l>
					<l>Emlékezet szárnya! ragadj el magaddal!</l>
					<l>Vissza oda, hol nem vas a gyönge embert,</l>
					<l>Hanem erős ember vitte a vas fegyvert.</l>
				</lg>
				<lg>
					<l>Mindörökre eltűnt nagy idő, amelyben</l>
					<l>Tántoríthatlan szív dobogott a mellben,</l>
					<l>És sírig szerettek gyönge szívű lányok,</l>
					<l>Emlékezet! költsd föl ezt a szép világot!</l>
				</lg>
				<lg>
					<l>Mint szerelmi kínban nyögő vadgalambok,</l>
					<l>Szebb napok sírhalmán gyászoló bús hangok,</l>
					<l>Messze tűnt világnak szele szárnyán jőnek,</l>
					<l>Súgva-búgva lombján ezeréves tölgynek.</l>
				</lg>
				<lg>
					<l>Temetéskisérő gyásszal jár fölötte</l>
					<l>Árnyas fátyolában az idő felhője;</l>
					<l>Szemeimre borul csodatévő álom,</l>
					<l>S én a mult időket, őseimet látom.</l>
				</lg>
				<lg>
					<l>Magyarok istene! kedvezz életemnek,</l>
					<l>Dicsőséged méltó éneke legyen meg.</l>
					<l>Te Kinizsi karját erővel tápláltad,</l>
					<l>Áldd meg énekét a gyönge unokának!</l>
				</lg>
				<lg>
					<l>Oszt ha kiváltképen kedvesen fogadták</l>
					<l>Énekemet fönn a halhatatlan apák:</l>
					<l>- Úgy sem azért tettem, földi hála nem kell -</l>
					<l>Vedd föl lelkemet, ha tetszik, énekemmel!</l>
				</lg>
			</div>
		</body>
	</text>
</TEI>