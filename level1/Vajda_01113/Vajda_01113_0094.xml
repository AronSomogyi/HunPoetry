<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0094" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tavasz felé</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">925</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tavasz felé</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tavasz felé</head>
				<p>I</p>
				<lg>
					<l>Ne félj szivem, derülj, vigadj,</l>
					<l>Szegény bús rabmadár.</l>
					<l>Nem örök a hó, sem a fagy;</l>
					<l>Fogságod majd lejár.</l>
				</lg>
				<lg>
					<l>Most egyedül vagy, a világ</l>
					<l>S az emberek között,</l>
					<l>Mert hisz az embertársaság -</l>
					<l>Az a te börtönöd.</l>
				</lg>
				<lg>
					<l>Melyben se búd, se örömöd;</l>
					<l>Hol csak azt láthatod,</l>
					<l>Hogy majmolják az ördögöt</l>
					<l>Hiú alakosok.</l>
				</lg>
				<lg>
					<l>S ugyanazok, mindannyian</l>
					<l>Hogy törik magukat,</l>
					<l>Hogy egymáshoz valahogyan</l>
					<l>Ne hasonlítsanak.</l>
				</lg>
				<lg>
					<l>Hol nyiltan jár s dicső a gaz,</l>
					<l>S úgy nekibátorul,</l>
					<l>Hogy a szemérmes jó, igaz</l>
					<l>...Álarc alá szorul.</l>
				</lg>
				<lg>
					<l>De nem soká leszek rab itt;</l>
					<l>Majd immár eljön az,</l>
					<l>Ki engemet kiszabadít:</l>
					<l>A jó, a szép tavasz.</l>
				</lg>
				<lg>
					<l>Majd a legelső napsugár</l>
					<l>Kinyitja ablakom;</l>
					<l>Kirepülök mint a madár,</l>
					<l>És járok szabadon.</l>
				</lg>
				<lg>
					<l>És örülök, örvendezek,</l>
					<l>Ujjongok és sirok.</l>
					<l>Embert, világot feledek,</l>
					<l>Mig isten mosolyog!</l>
				</lg>
				<lg>
					<l>Majd akkor én leszek a víg,</l>
					<l>A boldog, irigyelt.</l>
					<l>Majd, ha ki most lakmározik,</l>
					<l>Lesz bús, mámorbeteg.</l>
				</lg>
				<lg>
					<l>Szivem, tied lesz a világ.</l>
					<l>Elég gyászod vala.</l>
					<l>Hadd élje más az éjszakát,</l>
					<l>Tied lesz hajnala.</l>
				</lg>
				<lg>
					<l>Majd neked zöldül a vadon,</l>
					<l>A virág illatoz;</l>
					<l>És hozzá még az én napom</l>
					<l>Mindent megaranyoz.</l>
				</lg>
				<lg>
					<l>S szabaddá tesz minden rabot,</l>
					<l>Ki most dermedve ül.</l>
					<l>A lég remeg, az ég ragyog,</l>
					<l>Hogy a föld úgy örül.</l>
				</lg>
				<lg>
					<l>Előjön a cserebogár,</l>
					<l>S tán széles kedvitül,</l>
					<l>Vagy mert szemének a sugár</l>
					<l>Még fáj, falnak repül.</l>
				</lg>
				<lg>
					<l>Lerázza jégbilincseit</l>
					<l>A hegyi zuhatag,</l>
					<l>S akár a zerge, úgy szökik,</l>
					<l>Rohan, sír és kacag.</l>
				</lg>
				<lg>
					<l>Fölbokrétázza kebelét,</l>
					<l>Partvirágot szakaszt;</l>
					<l>Ujjongva csörtet, postaként</l>
					<l>Hirdetni a tavaszt.</l>
				</lg>
				<lg>
					<l>Míg a virágos völgy ölén</l>
					<l>Elcsöndesedik ő,</l>
					<l>Mint édesanyja kebelén</l>
					<l>A síró csecsemő.</l>
				</lg>
				<lg>
					<l>Fölváltja a pacsirta ott,</l>
					<l>Erdőn a csalogány;</l>
					<l>Fű és fa ébred, ég mosolyg</l>
					<l>Természet dalnokán.</l>
				</lg>
				<lg>
					<l>S egyszerre csak szép reggelen</l>
					<l>Ábrándos kék szemek</l>
					<l>Fű-ágyukból szemérmesen</l>
					<l>Föl-föl tekintenek.</l>
				</lg>
				<lg>
					<l>S úgy elbámulnák az eget;</l>
					<l>De félik a sugárt,</l>
					<l>A kedves angyal-gyermekek,</l>
					<l>Ők - a kis ibolyák!</l>
				</lg>
				<lg>
					<l>S maguk körül terjesztenek</l>
					<l>Oly égi illatot,</l>
					<l>Hogy azt hiszem, én is gyerek</l>
					<l>És... szerelmes vagyok...</l>
				</lg>
				<lg>
					<l>Valóban elfeledkezem,</l>
					<l>S mit érzek, nem tudom:</l>
					<l>Jövő-e, mult-e, vagy jelen?</l>
					<l>Öröm vagy fájdalom?</l>
				</lg>
				<lg>
					<l>Talán fogok szeretni még?</l>
					<l>Vagy e kéjérezés</l>
					<l>Csak az elmultból egy sötét</l>
					<l>Fájó emlékezés?...</l>
				</lg>
				<lg>
					<l>Igen, e könny, mit hullatok,</l>
					<l>Mindent kimagyaráz;</l>
					<l>Bár csak gyötört, fáj a halott</l>
					<l>Átkos szerelmi láz!</l>
				</lg>
				<lg>
					<l>Lehajlok és az ibolyát</l>
					<l>Megáldva csókolom.</l>
					<l>“Légy boldogabb, kedves virág,</l>
					<l>Ha szeretsz egykoron!”</l>
				</lg>
				<lg>
					<l>...De im, mi messze elragad</l>
					<l>Pillangó-képzelem?</l>
					<l>Hát még ha, szép tavasz magad</l>
					<l>Jelensz meg körülem?</l>
				</lg>
				<lg>
					<l>Ha majd zöld bársonyt ölt a domb,</l>
					<l>Bimbót tűz keblire,</l>
					<l>S a szellőtől üzenve mond:</l>
					<l>Jer, jer, feküdj ide!</l>
				</lg>
				<lg>
					<l>S a lágy szellő arcom körül</l>
					<l>- E fürge kisfiú -</l>
					<l>Minden könnyet majd letörül,</l>
					<l>Közel se jön a bú.</l>
				</lg>
				<lg>
					<l>Közel se jön, elsompolyog,</l>
					<l>Félvén, kinevetik:</l>
					<l>Madaraim - kis cinkosok -</l>
					<l>Rútul kifütyölik.</l>
				</lg>
				<lg>
					<l>S majd a csalitban, lomb alatt</l>
					<l>Úgy megversenygenek;</l>
					<l>Űzik szelid tréfáikat,</l>
					<l>Keresvén kedvemet.</l>
				</lg>
				<lg>
					<l>Előveszi majd mindegyik</l>
					<l>Amit hogy betanult.</l>
					<l>Egyik sűrűbe rejtezik</l>
					<l>S ott mondogatja: kukk!</l>
				</lg>
				<lg>
					<l>Közelre vár és rám kiált</l>
					<l>A pajzánabb rigó,</l>
					<l>(Azonba’ izgódván tovább:)</l>
					<l>“Huncut a főbiró.”</l>
				</lg>
				<lg>
					<l>A harkály a cser oldalán</l>
					<l>Incselgve kopogat,</l>
					<l>Ha szórakozván mondanám</l>
					<l>A hamisnak: szabad.</l>
				</lg>
				<lg>
					<l>(Talán ha tudná, mennyire</l>
					<l>Fájdítja szivemet</l>
					<l>Efféle emberesdire</l>
					<l>Való emlékezet;</l>
				</lg>
				<lg>
					<l>Hallgatva áldaná szegény</l>
					<l>A lágyabb végzetet,</l>
					<l>Hogy ember helyett csak szerény</l>
					<l>Harkálynak született...)</l>
				</lg>
				<lg>
					<l>Boldog madár, boldog lakók,</l>
					<l>Csak enyelegjetek:</l>
					<l>Szentegyház a ti honotok,</l>
					<l>Bár dúlják emberek.</l>
				</lg>
				<lg>
					<l>S bár e született hentesek</l>
					<l>Ölnek, pusztítanak,</l>
					<l>Azért hegyetek-völgyetek</l>
					<l>Örökké szent, szabad.</l>
				</lg>
				<lg>
					<l>Mert Isten nem hagy titeket,</l>
					<l>Ti sem hagyjátok őt;</l>
					<l>Nem úgy, miként az emberek:</l>
					<l>Istent, hazát, szülőt.</l>
				</lg>
				<lg>
					<l>S bár végetek mi mostoha,</l>
					<l>Ti nem ismeritek</l>
					<l>S ne is tudjátok meg soha</l>
					<l>A szörnyűbb végzetet:</l>
				</lg>
				<lg>
					<l>Hogy van teremtmény, átkozott</l>
					<l>Ég s földtül, egyedül;</l>
					<l>Kit Isten, ember elhagyott</l>
					<l>S hozzátok menekül -</l>
				</lg>
				<lg>
					<l>Nem gyógyulni, enyhülni csak:</l>
					<l>Mert orvost nem talál;</l>
					<l>Kinek az élet kárhozat,</l>
					<l>S nem vigasz a halál...</l>
				</lg>
				<p>II</p>
				<lg>
					<l>Én már kijártam, elvégeztem</l>
					<l>Az egész életiskolát.</l>
					<l>Komédia csak már előttem</l>
					<l>Maga a zord valódiság.</l>
				</lg>
				<lg>
					<l>A nagy természet csak diszítmény,</l>
					<l>És zenekar - az elemek;</l>
					<l>Az élők benne szerepelvén,</l>
					<l>Ahogy szerzék az istenek.</l>
				</lg>
				<lg>
					<l>Nem ismert más világ lakói:</l>
					<l>Ezek a tisztelt publikum.</l>
					<l>Egy-egy halál a bemenetdij.</l>
					<l>Örökre - nem sok; - bum, bum, bum!</l>
				</lg>
				<lg>
					<l>Itt egy vígjáték, ott bohózat;</l>
					<l>Választja, aki mit szeret,</l>
					<l>Abban csak illőn mosolyognak,</l>
					<l>Ebben röhögni is lehet.</l>
				</lg>
				<lg>
					<l>Majd vadregényes rémtörténet,</l>
					<l>Hajszálmeresztő szörnydarab.</l>
					<l>A főzsivány bitóra köttet</l>
					<l>Kontár, szegény tolvajhadat.</l>
				</lg>
				<lg>
					<l>Van opera és látványosság.</l>
					<l>Villám megüt egy gyereket.</l>
					<l>Hol benne a felsőbb igazság?</l>
					<l>Koholj ki rá - vagy ne keresd.</l>
				</lg>
				<lg>
					<l>Ha vége van a fölvonásnak,</l>
					<l>Az éji kárpit leesik.</l>
					<l>A nézők bölcsen kritizálnak,</l>
					<l>Oszt’ az egészet feledik.</l>
				</lg>
				<lg>
					<l>Másnap megint csak az a játék.</l>
					<l>Hirdetnek új komédiát,</l>
					<l>Pedig csak névben a különbség;</l>
					<l>S ez így halad tovább, tovább.</l>
				</lg>
				<lg>
					<l>Boldog, ki mindig újnak látja,</l>
					<l>S nem lát a szárnyfalon belül.</l>
					<l>Kit csalogat a színi álca;</l>
					<l>Ki a játszókkal sír, örül.</l>
				</lg>
				<lg>
					<l>De engem már többé nem ámít</l>
					<l>Rémes homály, csalóka fény.</l>
					<l>A titkos, örök lény sugásit</l>
					<l>Jól hallom a szín fenekén.</l>
				</lg>
				<lg>
					<l>Örömnek, fájdalomnak könnye,</l>
					<l>Vér, mely ártatlan ömlik el -</l>
					<l>Ki van csinálva mind előre:</l>
					<l>Mert ennek mind így lenni kell!</l>
				</lg>
				<lg>
					<l>Sejtem, hogy eszközök vagyunk csak</l>
					<l>S e gyarló élet nem a cél.</l>
					<l>De átka van csak e tudatnak;</l>
					<l>Tovább, jobb hitre nem segél.</l>
				</lg>
				<lg>
					<l>Mert semmi sem tökélyes itt lenn,</l>
					<l>És így lemondásom sem az.</l>
					<l>Érzés, tudás bevégezetlen;</l>
					<l>Amit beszéltem, sem igaz...</l>
				</lg>
				<lg>
					<l>Hiába mondom: semmik vagytok</l>
					<l>Hírfény, dicsőség, hatalom;</l>
					<l>Hogy már szivem csak gazdag sírbolt,</l>
					<l>S e féreglétet rég unom...</l>
				</lg>
				<lg>
					<l>Hiú szenvelgés, balgatagság,</l>
					<l>Hogy már szivemre mi se hat;</l>
					<l>Hogy ami volna benne hívság,</l>
					<l>Kiűzi gúnyos gondolat...</l>
				</lg>
				<lg>
					<l>- Ah, mert ha járok a tavaszban,</l>
					<l>És látom, hegy-völgy mint virul;</l>
					<l>Szűz rózsabimbó szép hajnalban</l>
					<l>Hogyan nyilik ki, hogy pirul:</l>
				</lg>
				<lg>
					<l>Eltörpül szégyenkedve minden</l>
					<l>Hiábavaló bölcselet.</l>
					<l>Mint aeolhárfa, emlékemben</l>
					<l>Zendül bübájos éneked -</l>
				</lg>
				<lg>
					<l>Tündérvilág, bezárult éden:</l>
					<l>Gyermekkor, első szerelem!</l>
					<l>S egyszerre csak fáj, fáj a szívem,</l>
					<l>És könnybe lábad a szemem...</l>
				</lg>
			</div>
		</body>
	</text>
</TEI>