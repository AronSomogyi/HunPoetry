<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0054" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Sirámok</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1605</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Sirámok</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Sirámok</head>
				<p>I</p>
				<lg>
					<l>Száll a hegyre barna felhő,</l>
					<l>Zúg alatta már az erdő.</l>
					<l>Észrevétlen langy lehellet</l>
					<l>Rázza a faleveleket.</l>
				</lg>
				<lg>
					<l>Hajaszáli a vadonnak:</l>
					<l>Hervadt levelek szállongnak,</l>
					<l>Fecske földet szántva röpdes,</l>
					<l>Minden oly merengő, csöndes.</l>
				</lg>
				<lg>
					<l>Erdő, mező, merre nézek,</l>
					<l>Egy nehéz, bús előérzet.</l>
					<l>Hosszú árny kisért a réten,</l>
					<l>Szél sohajt az erdőn, mélyen...</l>
				</lg>
				<lg>
					<l>Valami nagy, rejtett bánat</l>
					<l>Fogja el az egész tájat;</l>
					<l>Az a bánat, mit az ember</l>
					<l>Érez és nevezni nem mer -</l>
				</lg>
				<lg>
					<l>Az a nagy bú, amely téged</l>
					<l>Vádol, örök nagy természet;</l>
					<l>Mely kiégett szivvel kérdi:</l>
					<l>Mért születni? minek élni?...</l>
				</lg>
				<p>(1854)</p>
				<p>II</p>
				<lg>
					<l>Szól a zene, harsog</l>
					<l>Mint diadalének...</l>
					<l>El innen, el innen!</l>
					<l>Ne őrüljek még meg.</l>
					<l>Ne halljam azt, ami másnak</l>
					<l>Dicsőséget hirdet;</l>
					<l>Nekem halált, vagy ami több:</l>
					<l>Feledékenységet!</l>
				</lg>
				<lg>
					<l>Oh hogy amit egykor</l>
					<l>Oly igen szerettem,</l>
					<l>Ami vigasztalt, most</l>
					<l>Az is ellenségem!</l>
					<l>Mintha ebek csaholnának,</l>
					<l>Mire a vadállat</l>
					<l>Sebeivel nekiront a</l>
					<l>Legsűrűbb magánynak.</l>
				</lg>
				<lg>
					<l>Hova nem hallatszik</l>
					<l>Semmi hír harangja</l>
					<l>Ebek vonitása:</l>
					<l>Néma sivatagba</l>
					<l>Rohanok én; de mi haszna?</l>
					<l>Nyugtom nem találom,</l>
					<l>Mit ér, hogy nem látok embert</l>
					<l>Ha - magamat látom...</l>
				</lg>
				<lg>
					<l>Szól a zene, harsog</l>
					<l>Mint diadalének...</l>
					<l>Én oly búsnak érzem,</l>
					<l>Mintha temetnének;</l>
					<l>Mintha temetnének ifjú,</l>
					<l>Koránhunyt halottat;</l>
					<l>Mintha hallanám zörögni</l>
					<l>Saját koporsómat!...</l>
				</lg>
				<p>(1854)</p>
				<p>III</p>
				<lg>
					<l>Föltámadni, mint a felhő,</l>
					<l>Mely az égre derülten jő,</l>
					<l>Azután könnyekre törve</l>
					<l>Száll alá a szomju földre!</l>
				</lg>
				<lg>
					<l>Mint a szellő bujdokolni,</l>
					<l>Mást altatva nem nyugonni;</l>
					<l>Nyomoruság ablakában</l>
					<l>Siránkozni - mindhijában;</l>
				</lg>
				<lg>
					<l>Megfejtetlen, mint egy álom,</l>
					<l>Átsuhanni a világon</l>
					<l>Kinevetett, ismeretlen</l>
					<l>Fájdalomtól üldözötten...</l>
				</lg>
				<lg>
					<l>Ugy-e keserü egy pohár?</l>
					<l>Itta ezt több jó bolond már!</l>
					<l>S mind azt hitték, üdvözítnek;</l>
					<l>- Nekem már e hitem sincs meg!</l>
				</lg>
				<p>(1854)</p>
				<p>IV</p>
				<lg>
					<l>Hova lett a nap az égrűl?</l>
					<l>Hirtelen hogy elsötétűl!</l>
					<l>Mintha állana itélet,</l>
					<l>Valakit kivégeznének...</l>
				</lg>
				<lg>
					<l>Hideg szellő száll a fákra,</l>
					<l>Tövig átborzadnak rája;</l>
					<l>Mintha hóhér keze volna,</l>
					<l>Mely szemeiket befogja.</l>
				</lg>
				<lg>
					<l>Halálcsöndesség az erdőn;</l>
					<l>Néha hull alá rezzentőn</l>
					<l>Egy-egy levele a fáknak,</l>
					<l>Mintha könnyet hullatnának...</l>
				</lg>
				<lg>
					<l>Mit sírnának, könnyeznének?</l>
					<l>Hiszen ők virultak, éltek.</l>
					<l>Az, hogy mostan elhervadnak,</l>
					<l>Hogy szerettek: jele annak.</l>
				</lg>
				<lg>
					<l>Volt bimbójuk, volt viráguk,</l>
					<l>Szerelemnap sütött rájuk;</l>
					<l>Ölelkeztek a szellővel,</l>
					<l>Susogtak az éneklővel...</l>
				</lg>
				<lg>
					<l>Kétségbeesetten arcra</l>
					<l>Hullok én is a harasztra;</l>
					<l>Száraz haraszt, födj el engem!</l>
					<l>Volt nyaram, s én - nem szerettem!</l>
				</lg>
				<p>(1854)</p>
				<p>V</p>
				<lg>
					<l>Mily vidám, örömtelt</l>
					<l>A nap nyugovása!</l>
					<l>Talán most pillant be</l>
					<l>Abb’ a szebb hazába?...</l>
				</lg>
				<lg>
					<l>Fekete rom néz le</l>
					<l>A hegy tetejéről;</l>
					<l>Ijesztő kisértet</l>
					<l>A mult éjjeléből.</l>
				</lg>
				<lg>
					<l>Ülj fel, ifju ábránd,</l>
					<l>Arra a sugárra,</l>
					<l>Menj el innen, menj el</l>
					<l>Boldogabb határra...</l>
				</lg>
				<lg>
					<l>Vörös az ég alja,</l>
					<l>Szélvihar lesz holnap:</l>
					<l>Azok a vén romok</l>
					<l>Mind-mind leomolnak...</l>
				</lg>
				<p>(1854)</p>
				<p>VI</p>
				<lg>
					<l>Érezem, hogy sírni fogok egykor,</l>
					<l>Majd midőn a kihült képzelet</l>
					<l>Együtt látja mind a boldogságot,</l>
					<l>Amit nem bírt, s mégis elveszett...</l>
				</lg>
				<lg>
					<l>S ekkor, miért becseréltem minden</l>
					<l>Igaz életkincset botoron:</l>
					<l>A koszorút, a gúny koronáját,</l>
					<l>Összetiprom és megátkozom!</l>
				</lg>
				<lg>
					<l>S érezem, hogy örülök majd egykor.</l>
					<l>És hajamat tépvén, kacagok;</l>
					<l>De e kacajon - ha volt, ki engem</l>
					<l>Igazán szeretett - sírni fog!...</l>
				</lg>
				<p>(1855)</p>
				<p>VII</p>
				<lg>
					<l>Én a borjunak megint</l>
					<l>Paripája lettem:</l>
					<l>Taliánország felé</l>
					<l>Mentem, mendegéltem.</l>
				</lg>
				<lg>
					<l>Oly nehéz volt vállamon</l>
					<l>Puska és tarisznya.</l>
					<l>Veritékem volt a só</l>
					<l>Sótalan marcimba.</l>
				</lg>
				<lg>
					<l>De szivem még nehezebb</l>
					<l>Volt a balfelembe,</l>
					<l>Kedvesemnek képe volt</l>
					<l>Ebb’ a kis szekrénybe.</l>
				</lg>
				<lg>
					<l>Mindazáltal pörg a dob,</l>
					<l>És a dobszó mellett</l>
					<l>Csatatér és győzelem</l>
					<l>Képein merengek.</l>
				</lg>
				<lg>
					<l>Mint egy új Napoleon</l>
					<l>Verem a világot;</l>
					<l>Fejemen véres babér</l>
					<l>Koszorúkat látok.</l>
				</lg>
				<lg>
					<l>Majd lecsöndesül a dob;</l>
					<l>A hegy oldalában</l>
					<l>Ringatón zörgő malom</l>
					<l>Dörömböl magában,</l>
				</lg>
				<lg>
					<l>Távolabb füves lapon</l>
					<l>Kecskék fürge nyája,</l>
					<l>És a kecskepásztor egy</l>
					<l>Bogárszemü lyánka.</l>
				</lg>
				<lg>
					<l>S mintha e kis lyány az én</l>
					<l>Szeretőm lett volna...</l>
					<l>Isten veled csatatér</l>
					<l>Fényes koszorúja!</l>
				</lg>
				<lg>
					<l>Golyó ide vagy oda,</l>
					<l>Tovább nem mehettem,</l>
					<l>A kicsiny malomba én</l>
					<l>Legénynek szegődtem.</l>
				</lg>
				<lg>
					<l>Feleségem lett a kis</l>
					<l>Kecskepásztor, és én</l>
					<l>Lettem vón legboldogabb</l>
					<l>A föld kerekségén.</l>
				</lg>
				<lg>
					<l>Megtanultam a való</l>
					<l>Élet-bölcsességet;</l>
					<l>Megtanultam, miből áll</l>
					<l>Boldogságod, élet!</l>
				</lg>
				<lg>
					<l>Elfeledtem s tán azért</l>
					<l>Bírtam a világot.</l>
					<l>Elfeledtem, ami több,</l>
					<l>A mulandóságot.</l>
				</lg>
				<lg>
					<l>Mulandóság és világ,</l>
					<l>Ah ezek jó népek!</l>
					<l>Feledékenységemért</l>
					<l>Nem is nehezteltek.</l>
				</lg>
				<lg>
					<l>Ah de még ezek fölött</l>
					<l>Nagyobb hatalom van:</l>
					<l>A katona-fegyelem!</l>
					<l>E miatt lakoltam.</l>
				</lg>
				<lg>
					<l>Felfödöztek; dördül a</l>
					<l>Halálos itélet</l>
					<l>Szerelemtől lángoló</l>
					<l>Szivem közepének...</l>
				</lg>
				<lg>
					<l>- Oly nehéz és mégis oly</l>
					<l>Édes volt ez álom.</l>
					<l>Valómat egy nyomorék</l>
					<l>Koldusképnek látom...</l>
				</lg>
				<lg>
					<l>Szerelemmel halni is</l>
					<l>Sokkal többet érhet;</l>
					<l>Nem szeretve senkitől</l>
					<l>Mit ér ez az élet?...</l>
				</lg>
				<p>(1855)</p>
				<p>VIII</p>
				<lg>
					<l>Elhallgass, mert zivatar van,</l>
					<l>Mert alattad ing az ág?</l>
					<l>Dalod a vihar túlzengi,</l>
					<l>Nem figyel, nem ismer senki,</l>
					<l>S gúnyol a hideg világ?</l>
				</lg>
				<lg>
					<l>Dalnokok martir halála,</l>
					<l>Éhhalál vár egykoron;</l>
					<l>És ami teremti a dalt,</l>
					<l>Mit dalod kért, lesz-e az majd -</l>
					<l>Szerelem - a jutalom?</l>
				</lg>
				<lg>
					<l>- Csak dalolj! Szerelem és dal</l>
					<l>Önmagának jutalom.</l>
					<l>És a világ? - Majd megtapsol,</l>
					<l>Koszorut ad - ottan ahol</l>
					<l>Nem kérsz enni - sírodon!...</l>
				</lg>
				<p>(1854)</p>
				<p>IX</p>
				<lg>
					<l>Naprul napra sötétebb lesz,</l>
					<l>Éjrül éjre hidegebb...</l>
					<l>Ölő tél, mely megdermesztesz,</l>
					<l>Érezem már szeledet.</l>
				</lg>
				<lg>
					<l>Itt van, itt leng fürteim közt,</l>
					<l>Melyeket vágy, szenvedély</l>
					<l>Emelt egykor és fürösztött,</l>
					<l>Most e szél, e hideg szél.</l>
				</lg>
				<lg>
					<l>Diadalmas cselszövőnek</l>
					<l>Gúnykacajja gyanánt kérd</l>
					<l>Hideg szele az időnek:</l>
					<l>Vársz-e még, remélsz-e még?</l>
				</lg>
				<lg>
					<l>Az esztendő vénül immár</l>
					<l>A virág ellankadott;</l>
					<l>Őszi nap, késő a fényár!</l>
					<l>Hajnal, késő harmatod!</l>
				</lg>
				<lg>
					<l>Minek hittél, mért reméltél?</l>
					<l>Mi a hit, nem ismered?</l>
					<l>Kereszt, mit ha hűn viseltél,</l>
					<l>Végre ráfeszítenek.</l>
				</lg>
				<lg>
					<l>Minek hittél, mért reméltél!</l>
					<l>Virág, zárd be kelyhedet!</l>
					<l>Hallod, e világra unt szél</l>
					<l>Mily vadul kacag, nevet...</l>
				</lg>
				<lg>
					<l>El a hittel, a reménnyel!</l>
					<l>Avvagy ám remélj, szeress;</l>
					<l>De csordultig tölt reménnyel</l>
					<l>Vessz, hogy kétségbe ne ess!</l>
				</lg>
				<lg>
					<l>- Koldus élet, rongyos élet,</l>
					<l>Naprul napra rongyosabb!</l>
					<l>Arra vársz tán, gyönge lélek,</l>
					<l>Míg a rongy mind leszakad?</l>
				</lg>
				<lg>
					<l>Nem, nem, én nem arra várok,</l>
					<l>- Szél, üvöltsön viharod!</l>
					<l>Öld el a még ép vírágot,</l>
					<l>Ezután én kacagok.</l>
				</lg>
				<lg>
					<l>Fájdalom kell e világnak,</l>
					<l>Gunykacaj, metsző, hideg,</l>
					<l>Hit, remény itt nem használnak,</l>
					<l>E világ nagyon beteg.</l>
				</lg>
				<lg>
					<l>Fogyatkozz el nap, de végkép!</l>
					<l>Ingjatok meg, hegyek! és</l>
					<l>Feketülj el szelid kék ég -</l>
					<l>Legyen kétségbeesés.</l>
				</lg>
				<lg>
					<l>S majd ha általános éj lesz,</l>
					<l>Élesen fölkacagok;</l>
					<l>És ha e kacaj sem ébreszt,</l>
					<l>- Sírnék majd, de nem tudok...</l>
				</lg>
				<p>X</p>
				<lg>
					<l>Mikor a nap süt az égen,</l>
					<l>Kígyó jár a zöld levélen.</l>
					<l>És irigyen sziszeg alant;</l>
					<l>Búg fölötte a vadgalamb.</l>
				</lg>
				<lg>
					<l>Mikor nyári nap süt rátok:</l>
					<l>Szedjétek meg a virágot,</l>
					<l>S élvezzétek - nem gondolva</l>
					<l>Se tövisre, se kigyóra...</l>
				</lg>
				<lg>
					<l>Elmegy a nap - melegével,</l>
					<l>Megjön a hűs őszi éjjel;</l>
					<l>Kigyó nem lesz a virágon,</l>
					<l>De galamb se szól az ágon...!</l>
				</lg>
				<p>(1854)</p>
				<p>XI</p>
				<lg>
					<l>Apró lanyha őszi eső,</l>
					<l>Sirdogál a vén esztendő;</l>
					<l>Égen földön szinte látszik,</l>
					<l>Hogy egészségére válik.</l>
				</lg>
				<lg>
					<l>Alacsony ház, szalmatető;</l>
					<l>Veri a szép csöndes eső.</l>
					<l>Alszik az ég napja, holdja,</l>
					<l>Mintha az is egy pár volna.</l>
				</lg>
				<lg>
					<l>Mintha az is egy pár volna,</l>
					<l>Mint kik itt lenn a kunyhóba</l>
					<l>Alusznak alacsony házban,</l>
					<l>Alacsony ház - magas ágyban.</l>
				</lg>
				<lg>
					<l>Mennyezetén magas ágynak</l>
					<l>Alszanak vagy mit csinálnak...</l>
					<l>Bizonyos hogy ők pihennek,</l>
					<l>Hírével a jó istennek...</l>
				</lg>
				<lg>
					<l>Vége van az esztendőnek;</l>
					<l>Nehéz munkás nyárnak, ősznek</l>
					<l>Kiállották fáradalmát,</l>
					<l>Most veszik el a jutalmát.</l>
				</lg>
				<lg>
					<l>Irigyelnéd ugy-e őket?</l>
					<l>De nyaradat hogy töltötted?</l>
					<l>Ábrándoztam - megkönnyeztem,</l>
					<l>Kiket most megirigyeltem!</l>
				</lg>
				<lg>
					<l>Könnyezésed, merengésed</l>
					<l>Mit ér az emberiségnek?</l>
					<l>Jobb, sirasd meg múlt idődet,</l>
					<l>Mely nem tér meg soha többet.</l>
				</lg>
				<lg>
					<l>Szegény legény szőr gubában</l>
					<l>Az ugaron áll magában.</l>
					<l>Jó pipája vígan füstöl,</l>
					<l>El nem alszik az esőtől.</l>
				</lg>
				<lg>
					<l>El nem alszik, mint a kedve,</l>
					<l>Szeretője van eszébe;</l>
					<l>Mert van neki - kinek nincsen?</l>
					<l>- Csak nekem nem ád az isten!...</l>
				</lg>
				<p>XII</p>
				<lg>
					<l>Menj el innen, menj el messze,</l>
					<l>Nyugodalmat ugy sem lelsz te;</l>
					<l>Mig a világ végit éred,</l>
					<l>A reménység addig éltet.</l>
				</lg>
				<lg>
					<l>Legalább addig hiszed, hogy arra,</l>
					<l>Merre jár a felhők rajja,</l>
					<l>És ahonnan hozzád eljő,</l>
					<l>Az a meleg déli szellő:</l>
				</lg>
				<lg>
					<l>Hiszed, hogy ott szebb az élet,</l>
					<l>Azt hiszed, mig el nem éred.</l>
					<l>Keserű lesz észre venni,</l>
					<l>Hogy az, amit leltél - semmi!</l>
				</lg>
				<lg>
					<l>Eredj, fuss, mig erőd adja;</l>
					<l>Még rohan az erdő vadja,</l>
					<l>Bár a sebek egyre folynak,</l>
					<l>S alig áll meg - összeroskad!...</l>
				</lg>
				<p>XIII</p>
				<lg>
					<l>A tükörbe néznek mások,</l>
					<l>Én a puszta kertbe járok,</l>
					<l>És magamat látom abban</l>
					<l>Egyre dúltabb, halványabban...</l>
				</lg>
				<lg>
					<l>Árva hang sincs a bokorban;</l>
					<l>Lombtalan cser megraboltan,</l>
					<l>Hajadonfő néz az égre,</l>
					<l>Mintha elégtételt kérne...</l>
				</lg>
				<lg>
					<l>Besüvölt a szél a fűbe,</l>
					<l>Mintha velem csúfot űzne,</l>
					<l>A haraszttal körülöttem</l>
					<l>Táncol a hűs levegőben.</l>
				</lg>
				<lg>
					<l>Sárga leveleit szórva</l>
					<l>Koszorút tesz homlokomra...</l>
					<l>Részvét avvagy gúny van ebbe?...</l>
					<l>Betekintek a szivembe...</l>
				</lg>
				<lg>
					<l>És sohajtok, és ugy érzem,</l>
					<l>Hogy e szél megérte engem...</l>
					<l>És hogy ember e világon</l>
					<l>Nem volt ily igaz barátom!...</l>
				</lg>
				<p>XIV</p>
				<lg>
					<l>Mi vagy te eddig, mult időm?</l>
					<l>Egy járatlan nem ismert pusztaság.</l>
					<l>A buja füvön át</l>
					<l>Sebes vágtatva egy vad ló rohan;</l>
					<l>“A kicsapongás”</l>
					<l>Hátán az elkapott gyerekkel,</l>
					<l>Ki hátra már rémülve pillant</l>
					<l>Az átrohant</l>
					<l>Kétségbeejtő messzeségre...</l>
				</lg>
				<p>XV</p>
				<lg>
					<l>Száll a madár, száll a fárul -</l>
					<l>A remegő száraz ágrul</l>
					<l>Hullanak a levelek...</l>
				</lg>
				<lg>
					<l>Elfeledtél... meg ne bánjad!</l>
					<l>Reszketek én még utánad,</l>
					<l>Hullatok még könnyeket.</l>
				</lg>
				<lg>
					<l>Nem remeg majd a fa ága,</l>
					<l>És levele és virága</l>
					<l>Hó alatt áll, feketén...</l>
				</lg>
				<lg>
					<l>Nem remegek én se majdan,</l>
					<l>Hideg leszek, mozdulatlan...</l>
					<l>S lesz fölöttem szemfödél...!</l>
				</lg>
				<p>XVI</p>
				<lg>
					<l>Bujdosik a fa levele,</l>
					<l>Viszi a tél fagyos szele;</l>
					<l>Gyászkiséret megy utána,</l>
					<l>Vándor felleg barna árnya...</l>
				</lg>
				<lg>
					<l>Oly szomorú hangot hallok,</l>
					<l>Nem tudnak úgy a harangok!...</l>
					<l>Fejem fölött jönnek mennek</l>
					<l>Gyászfelhők, és zengedeznek...</l>
				</lg>
				<lg>
					<l>Hallgatom a szomorú dalt...</l>
					<l>Ki sirat el engem így majd?</l>
					<l>S nem tudom kitől, de kérdem:</l>
					<l>Ki temet el majdan engem?...</l>
				</lg>
				<p>XVII</p>
				<lg>
					<l>Viszontszerelem! te égből</l>
					<l>Lelkeinkre hulló csillag!</l>
					<l>Nem örültem, s ne örüljek</l>
					<l>Soha égő sugaradnak?...</l>
				</lg>
				<lg>
					<l>Céltalan bolyongjam én át</l>
					<l>A sivatag életet -</l>
					<l>Te lehullj és elenyésszél -</l>
					<l>S ne találj meg engemet?</l>
				</lg>
				<p>(1856)</p>
				<p>XVIII</p>
				<lg>
					<l>Hej de nem így volt hajdanában!</l>
					<l>Ifju vidám cserjébe jártam;</l>
					<l>A zöld levélről azt gondolva,</l>
					<l>Hogy koszorú lesz homlokomra...</l>
				</lg>
				<lg>
					<l>Rózsás reményim mámorában</l>
					<l>- Mit most irigylek - akkor szántam!</l>
					<l>És szivemet hő napnak hittem,</l>
					<l>Amely körül jár, forog minden,</l>
				</lg>
				<lg>
					<l>Mely azt hivé, hogy szánandó rab</l>
					<l>Az üldözésben iramló vad,</l>
					<l>És szánta a nyögő galambot...</l>
					<l>Oly boldog és olyan szabad volt!...</l>
				</lg>
				<lg>
					<l>De föluszított szilaj ebek,</l>
					<l>E szép erdőből elkergettek;</l>
					<l>Most őrebek csaholnak benne,</l>
					<l>És néma a galamb szerelme...</l>
				</lg>
				<lg>
					<l>A rengő ifju zöld levelek</l>
					<l>Csak a távolból integetnek,</l>
					<l>És várnak... És vár engem ott a</l>
					<l>Mereven álló tilalomfa!</l>
				</lg>
				<lg>
					<l>- Most mintha fenyves erdőn járnék</l>
					<l>Hol szemfedőként leng az árnyék...</l>
					<l>S egy bujdosó nesz súgja rája:</l>
					<l>Hogy koporsó lesz minden fája!...</l>
				</lg>
			</div>
		</body>
	</text>
</TEI>