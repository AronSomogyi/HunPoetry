<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0085" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Boroszlói tábor</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">611</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Boroszlói tábor</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Boroszlói tábor</head>
				<lg>
					<l>Azok voltak ám a hősök,</l>
					<l>Azok voltak ám vitézek!</l>
					<l>Akkor volt nagy a magyar név,</l>
					<l>Amikoron azok éltek.</l>
				</lg>
				<lg>
					<l>Beszéljek-e róluk nektek,</l>
					<l>Akik szinte megszoktátok</l>
					<l>Tartani az ő hiröket</l>
					<l>Mesének, mendemondának?</l>
				</lg>
				<lg>
					<l>Mikor azok kardot rántva</l>
					<l>Rohantak az ellenségre,</l>
					<l>Úgy rivaltak örömükben,</l>
					<l>Mint a lakodalom népe.</l>
				</lg>
				<lg>
					<l>Ami most a lakodalom,</l>
					<l>Az is volt a csata akkor;</l>
					<l>Az ellenség vére volt az,</l>
					<l>Ami most tinektek a bor.</l>
				</lg>
				<lg>
					<l>Fenséges volt a zenéjük;</l>
					<l>Ágyudörgés, harckiáltás;</l>
					<l>A kivívott győzelemre</l>
					<l>Felköszöntés: “éljen Mátyás!”</l>
				</lg>
				<lg>
					<l>Azok voltak ám a hősök,</l>
					<l>Azok voltak csak vitézek;</l>
					<l>Magyarország drága földjén</l>
					<l>Akkor volt csak szép az élet.</l>
				</lg>
				<lg>
					<l>Nem is szólok a nagyokról,</l>
					<l>Csak tréfáikról beszélek,</l>
					<l>Hogy mi volt tréfája egykor</l>
					<l>Mátyás király seregének.</l>
				</lg>
				<lg>
					<l>Mátyás király Boroszlóban</l>
					<l>Jó fekete seregével;</l>
					<l>Ellene a lengyel király</l>
					<l>Hatvanezer emberével.</l>
				</lg>
				<lg>
					<l>Kazimér lengyel királynak</l>
					<l>Háromszor nagyobb a hadja,</l>
					<l>Válogatott három lengyel</l>
					<l>Esik épen egy magyarra.</l>
				</lg>
				<lg>
					<l>- Jaj neked szegény magyar had,</l>
					<l>Talán sohse látod többet</l>
					<l>- Igy reménykedék az ellen -</l>
					<l>Azt az áldott magyar földet.</l>
				</lg>
				<lg>
					<l>Imádkozzál istenednek,</l>
					<l>Annak, aki cserbe hagyott,</l>
					<l>Karácsonod halálhörgés,</l>
					<l>Temetés lesz a farsangod...</l>
				</lg>
				<lg>
					<l>Lengyel király táborából</l>
					<l>Ilyeténkép üzengetnek,</l>
					<l>A mindenfelől körülvett</l>
					<l>Harcszomjas magyar seregnek.</l>
				</lg>
				<lg>
					<l>Mosolyogva mondja Mátyás:</l>
					<l>“Hát azért is megmutassuk,</l>
					<l>Hogy az áldott magyar földön</l>
					<l>Ott se volna szebb farsangunk.</l>
				</lg>
				<lg>
					<l>Még azt hittem, hogy nagyobb, hát</l>
					<l>Háromannyi csak a számuk?</l>
					<l>Nem tudják a jámborok, hogy</l>
					<l>Ez nem új sor már minálunk!</l>
				</lg>
				<lg>
					<l>Hogy egész erővel, haddal</l>
					<l>Rajtuk üssek, nem érdemlik:</l>
					<l>Vívniok egész hadammal</l>
					<l>Csak dicsőség volna nekik.</l>
				</lg>
				<lg>
					<l>Rendelem: hogy egy-egy sátor</l>
					<l>Emelkedjék minden halmon,</l>
					<l>S ott az ellen szeme előtt</l>
					<l>Legyen örök táncvigalom.</l>
				</lg>
				<lg>
					<l>Bort és szép leányt hadamnak,</l>
					<l>Amennyi van Boroszlóban;</l>
					<l>Kedv, amilyen soha nem volt,</l>
					<l>Uralkodjék táboromban.</l>
				</lg>
				<lg>
					<l>Nagy erővel, hadosztállyal</l>
					<l>Egy vezér se menjen hadba,</l>
					<l>Csak amúgy véletlen, önként.</l>
					<l>Kinek épen kedve tartja.”</l>
				</lg>
				<lg>
					<l>Szórul szóra minden úgy lett,</l>
					<l>Ahogy Mátyás parancsolta;</l>
					<l>- Boroszlói fehérnépnek</l>
					<l>Soha sem volt oly jó dolga.</l>
				</lg>
				<lg>
					<l>Hosszu téli éjszakáik</l>
					<l>Oly rövidek sohse voltak.</l>
					<l>Egész világ-életükben</l>
					<l>Soha annyit nem táncoltak.</l>
				</lg>
				<lg>
					<l>Éjen át a magyart járták,</l>
					<l>Nappal meg sütöttek-főztek:</l>
					<l>- Háladatosság fejében</l>
					<l>Fáradatlan tánchősöknek.</l>
				</lg>
				<lg>
					<l>Reggelenkint dagasztották</l>
					<l>A puha magyar cipókat,</l>
					<l>Barnapiros magyarosra</l>
					<l>Sütve - majd megszólamlottak...</l>
				</lg>
				<lg>
					<l>De amilyen világa volt</l>
					<l>Mátyás király seregének,</l>
					<l>Kazimérnek táborában,</l>
					<l>Oly nehéz, únt lett az élet.</l>
				</lg>
				<lg>
					<l>Jóravaló csata sem volt,</l>
					<l>Mégis csak azt vette észre,</l>
					<l>Hogy amivel olyan nagyra</l>
					<l>Látott - egyre fogy a népe.</l>
				</lg>
				<lg>
					<l>Fogy a népe étlen-szomjan</l>
					<l>Csikorgó hideg mezőben,</l>
					<l>Míg a magyar nem hogy fogyna,</l>
					<l>Szaporodik tán eközben.</l>
				</lg>
				<lg>
					<l>Ki-kicsapnak rája néha.</l>
					<l>Majd emerre, majd amarra,</l>
					<l>Seregét úgy megcsipkedték,</l>
					<l>Azt se tudja, hol vakarja.</l>
				</lg>
				<lg>
					<l>Harcra hítta sáncaikból,</l>
					<l>De azok oda se néztek -</l>
					<l>- Jöjjetek inkább ti hozzánk,</l>
					<l>Hisz minálunk gyöngy az élet...</l>
				</lg>
				<lg>
					<l>Dideregtek a szegények,</l>
					<l>Zordon hófödött síkságon,</l>
					<l>Mig a magyarok pihentek</l>
					<l>Szép asszony-vetette ágyon.</l>
				</lg>
				<lg>
					<l>Kit levágtak, kit elfogtak,</l>
					<l>- Annyi lett a foglyok száma,</l>
					<l>Hogy a kenyeret beléjük</l>
					<l>Végre Mátyás megsajnálta.</l>
				</lg>
				<lg>
					<l>A szépit kiválogatta,</l>
					<l>Kikre még nem jött fel a ránc,</l>
					<l>Azok aztán megtanulták,</l>
					<l>Mi a magyar három a tánc.</l>
				</lg>
				<lg>
					<l>Azok aztán Kazimérhoz</l>
					<l>Nem is vágytak vissza többet;</l>
					<l>- Hanem a formátlanoknak</l>
					<l>Volt nagy jaj szegény fejöknek.</l>
				</lg>
				<lg>
					<l>Azokon igazitottak,</l>
					<l>Csak hogy azt meg nem köszönték;</l>
					<l>- Akinek tudnillik orra</l>
					<l>Vagy füle nagy volt fölöttébb,</l>
				</lg>
				<lg>
					<l>Abból egy kicsit leszeltek,</l>
					<l>- Már mint a szükség kivánta -</l>
					<l>S hírvivőül visszaverték</l>
					<l>Igy a Kázmér táborába.</l>
				</lg>
				<lg>
					<l>- Végre hogy Mátyás királynak</l>
					<l>Megesett jó szíve rajtuk:</l>
					<l>“Hogyha szépen tudtok kérni</l>
					<l>- Mondá -, a békét megadjuk.”</l>
				</lg>
				<lg>
					<l>S Kazimér király fiastól</l>
					<l>Úri magát megalázva,</l>
					<l>Békességet könyörögni</l>
					<l>Ment a Mátyás táborába.</l>
				</lg>
				<lg>
					<l>- Hej be szép, de nagy idő volt!</l>
					<l>- De ugyan mért is beszélek?</l>
					<l>Elenyészett nagyság fénye,</l>
					<l>Jaj de fáj a te emléked!</l>
				</lg>
				<lg>
					<l>Elég az hozzá, hogy aztán</l>
					<l>Kinyeré Kázmér a békét.</l>
					<l>Mit nem adott meg a magyar,</l>
					<l>Valamikor szépen kérték?</l>
				</lg>
				<lg>
					<l>Elváláskor áldomásul</l>
					<l>Nagyokat is ittak rája,</l>
					<l>Hanem a magyar seregnek</l>
					<l>Szíve oly bús lett utána...</l>
				</lg>
				<lg>
					<l>Mintha megbüvölte volna</l>
					<l>Valaki a poharakat:</l>
					<l>Hej, azokba szép menyecskék</l>
					<l>Titkos könnyeket hullattak!...</l>
				</lg>
			</div>
		</body>
	</text>
</TEI>