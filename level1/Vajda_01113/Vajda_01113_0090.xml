<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0090" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A jávorfa regéje</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2028</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A jávorfa regéje</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A jávorfa regéje</head>
				<lg>
					<l>Egy szép őszi délutánon</l>
					<l>Ültem egy sír oldalában.</l>
					<l>Félig alva, félig ébren,</l>
					<l>Napsugárban, zúgó szélben,</l>
					<l>Álmodoztam, ábrándoztam</l>
					<l>Nagyon régi, rég időkről;</l>
					<l>Elfeledett dicsőségről,</l>
					<l>Hamuvá lett városokról.</l>
					<l>Kihalt népekről, hadakról,</l>
					<l>Kiknek elszórt hűlt porát rég</l>
					<l>Hányja a hab, hordja a szél.</l>
					<l>Im azonban haldokolva</l>
					<l>Megszólamlott a jávorfa;</l>
					<l>És susogva, lélekhangon</l>
					<l>Monda nékem szép regét.</l>
					<l>Ah, azóta egyre hallom!</l>
					<l>Megkisértem, tán elmondom</l>
					<l>A nagyjából, velejét:</l>
				</lg>
				<lg>
					<l>“Egyszer volt egy szép királylány,</l>
					<l>Aki szebb volt a tavasznál;</l>
					<l>Szebb volt a tündérregénél,</l>
					<l>Mit boldog gyerekkorában</l>
					<l>Hall e földön a halandó.</l>
					<l>Százszor szebb a képzeletnél,</l>
					<l>Mely gyémántból fest a légben</l>
					<l>Líljomerdő közepében</l>
					<l>Tündérvárat, édenkertet,</l>
					<l>Ahol üdvössége trónol</l>
					<l>A szerelmes ifjuságnak.</l>
					<l>Hol ecset, toll, mely leírja,</l>
					<l>Vakmerő ajk, mely beszélje,</l>
					<l>Hogy csak olyan volt szép arca,</l>
					<l>Mint hajnalban harmatgyönggyel</l>
					<l>Hímezett szép gyöngyvirágrét,</l>
					<l>Melyben a kelő nap fördik</l>
					<l>Ragyogó arany hajával?</l>
					<l>Hogy nézése oly vidító,</l>
					<l>Mint fiatal iharerdő</l>
					<l>Lombjai közé lövellő</l>
					<l>Júniusi napsugáré?</l>
					<l>És a hangja, hát a hangja!</l>
					<l>Mint az égi angyalének,</l>
					<l>Mit magasból, halk távolból</l>
					<l>Hallani vél szent zarándok,</l>
					<l>Földi mártir, aki lelkét</l>
					<l>Áhitatos ima szárnyán</l>
					<l>Fölemelte a mennyégig...</l>
					<l>Ah, nagyon szép, szép és jó volt,</l>
					<l>Aminő csak egyszer lett, és</l>
					<l>Soha, soha többé nem lesz.</l>
					<l>Sokan jöttek messze földről</l>
					<l>Bujdosó tündérvitézek,</l>
					<l>Országvilágot próbáló</l>
					<l>Királyfiak, óriások:</l>
					<l>Hogy bámulják, hogy csodálják.</l>
					<l>Mert benézni szép szemébe</l>
					<l>Olyan édes, olyan jó volt,</l>
					<l>Oly szédítő gyönyörűség:</l>
					<l>Mint a menyegzői éjen</l>
					<l>Szűz ajakra lehelt első</l>
					<l>Csókban elhaló sohajtás,</l>
					<l>Melynek mély volkán tüzében,</l>
					<l>Mint a láva, olvad a szív.</l>
					<l>Ah, nem itt e gyarló földön,</l>
					<l>A hetvenhetedik égben</l>
					<l>Ott se láttak soha ilyet.</l>
					<l>Nem hijába irigyelte</l>
					<l>Minden égi-földi isten;</l>
					<l>S hogy ne legyen egyiké sem:</l>
					<l>A szegénykét megrontották.</l>
				</lg>
				<lg>
					<l>Hogy imádták, hogy szerették!</l>
					<l>Szentegyház lőn apja háza.</l>
					<l>Benne ő egyetlen bálvány.</l>
					<l>Epedő forró sohajtás</l>
					<l>Szenvedő szivek mélyéből,</l>
					<l>Mint a tömjén szállt feléje.</l>
					<l>A határos vadon erdő</l>
					<l>Csöndes titkos boltozatja,</l>
					<l>Mint megannyi szent kápolna,</l>
					<l>Melynek híves zöld füvére</l>
					<l>Annyi kétségbeesett vágy,</l>
					<l>Olthatatlan indulatnak</l>
					<l>Könnye hulla mély titokban.</l>
					<l>Könny, sohajtás mind hijába!</l>
					<l>Mert - óh, szívet szaggató gyász! -</l>
					<l>Mert ő nem tudott szeretni.</l>
					<l>Borzad a szó, mely kimondja:</l>
					<l>Szíve kő volt, kő, kemény kő!</l>
					<l>Tengeren túl, jéghegyen túl,</l>
					<l>Alvilági, túlvilági</l>
					<l>Minden bölcsek, csodatévő</l>
					<l>Szentek, jósok és próféták</l>
					<l>Mind kétségbe voltak esve,</l>
					<l>Mert segítni gyöngék voltak,</l>
					<l>S mind csak azt hajtotta, hogy hát</l>
					<l>A teremtő minden kincsét,</l>
					<l>Amivel bírt égen-földön</l>
					<l>Dalimának (igy nevezték)</l>
					<l>Szép arcára, termetére,</l>
					<l>Éjhajára, éjszemére</l>
					<l>Pazarolta, rá feledte;</l>
					<l>És szivének nem jutott már</l>
					<l>Eleven láng, élő gyémánt.</l>
					<l>És így e szépségcsodának</l>
					<l>Érző szív helyett hideg, holt</l>
					<l>Kődarabbal kell beérni.</l>
				</lg>
				<lg>
					<l>E miatt volt nagy a bánat</l>
					<l>Apja, anyja bús szivében.</l>
					<l>E miatt a vert acél vár</l>
					<l>Fátyolozva gyásszal földig,</l>
					<l>És a tornyán nagy fekete</l>
					<l>Zászló terjengette szárnyát,</l>
					<l>Hírül adva messze földre,</l>
					<l>Hogyha volna kerek földön</l>
					<l>Ember olyan nagy varázsló,</l>
					<l>Szegény, dús, király vagy koldús,</l>
					<l>Vagy tündér olyan hatalmas,</l>
					<l>Aki szerelmet lehelne</l>
					<l>Dalimának kő szivébe,</l>
					<l>Azé lesz a vert acél vár,</l>
					<l>Az egész tündérországgal,</l>
					<l>S benne a legszebb királylány.</l>
					<l>Jöttek aztán seregestül</l>
					<l>Világhíres nagy vitézek,</l>
					<l>Mint a cédrus, karcsu szépek;</l>
					<l>Csillagjárást, tenger mélyét</l>
					<l>Ismerő tudósok, bölcsek.</l>
					<l>A vitézek elvérzettek,</l>
					<l>Tudósok megháborodtak,</l>
					<l>És Dalima csak mosolygott:</l>
					<l>Mert szemének könnye nem volt,</l>
					<l>S nem tudott a szive fájni.</l>
				</lg>
				<lg>
					<l>A sok híres jövevény közt</l>
					<l>Vala egy dúsgazdag kalmár,</l>
					<l>Egész hajórengeteggel</l>
					<l>Túl az óperenciáról:</l>
					<l>Gazdagabb minden királynál,</l>
					<l>Mert csak az nem volt adósa,</l>
					<l>Aki már nem bírt hitellel.</l>
					<l>Ez napot csinált gyémántból,</l>
					<l>Melynek olyan égető volt</l>
					<l>Ragyogása, hogy minden szív</l>
					<l>Olvadozni kezde tőle.</l>
					<l>Palotája boltozatján</l>
					<l>Ragyogott éjente a nap;</l>
					<l>És mulattak, vigadoztak</l>
					<l>Kivilágos kivirradtig.</l>
					<l>Akkoron leméne a nap,</l>
					<l>Ők pedig alásülyedtek.</l>
					<l>A labirtus hálókertbe,</l>
					<l>Melynek íves mennyezetjén</l>
					<l>Milliom meg ezer csillag</l>
					<l>Fényle tiszta színaranyból.</l>
					<l>Kékes tömjén fellegek közt,</l>
					<l>Mint virrasztó éji lámpa,</l>
					<l>Vándorolt a nagy ezüst hold.</l>
					<l>Olyan titkos túlvilági</l>
					<l>Névtelen gyönyörüségről,</l>
					<l>Amit még nem érze senki,</l>
					<l>Melyre nincs szó emberajkon,</l>
					<l>Amiről a rege sem szól,</l>
					<l>Csak úgy álmodik, sejt a szív</l>
					<l>Egy tünékeny pillanatban:</l>
					<l>Ilyen nagy gyönyörüségről</l>
					<l>Suttogott virág, fű és lomb;</l>
					<l>Azután elszenderült mind,</l>
					<l>Kéjt lehelve, olykor-olykor</l>
					<l>Édeset, hosszút sohajtva</l>
					<l>Égbe szálló, vágyingerlő</l>
					<l>Mézzel terhelt dús illatban.</l>
					<l>Közbe-közbe a nagy csöndben,</l>
					<l>Mint vékonyka holdsugárszál,</l>
					<l>Kis tücsöknek andalító</l>
					<l>Hangja rezgett a homályban,</l>
					<l>A fejthetlen álmodásba</l>
					<l>Beszövődve ringatván a</l>
					<l>Szunnyadozó lég bölcsőjét.</l>
					<l>Ég a földdel, éj a holddal,</l>
					<l>Szellő a fűvel, virággal,</l>
					<l>Ölelkezve, csókolózva</l>
					<l>Szerelembe volt merülve,</l>
					<l>S a boldogság mámorától,</l>
					<l>Csorranó kéjek mézének</l>
					<l>Nagy sulyától lenyomatva,</l>
					<l>Gyönyörűségekbe fulva,</l>
					<l>Hallgatott minden körültök,</l>
					<l>Ember, állat, fű, virág, fa.</l>
					<l>Csak a csillagok ragyogtak</l>
					<l>Öröm mián fényesebben.</l>
					<l>És a tó halkan megrengett;</l>
					<l>Az ellágyult kősziklából</l>
					<l>Kristálytiszta víz szivárgott.</l>
					<l>A szerelmes ég pediglen</l>
					<l>Éjpalástban átölelvén</l>
					<l>Álmodó mezőket, halmot,</l>
					<l>Örömének könnyét, áldó</l>
					<l>Harmatot lehelt a földre.</l>
				</lg>
				<lg>
					<l>Mind hijába, mind hijába.</l>
					<l>A kerek föld minden kincse,</l>
					<l>Emberek varázsmunkája,</l>
					<l>Kuruzslók mesterkedése,</l>
					<l>Szép természet bűje-bája,</l>
					<l>Tündérek csodás hatalma:</l>
					<l>Hasztalan mind, Dalimának</l>
					<l>Kő szivét nem lágyították.</l>
					<l>Csak figyelt, csak ragyogtatta</l>
					<l>Szép szemének édes lángját:</l>
					<l>De magában mintha mondta</l>
					<l>Volna: nem tudom, nem értem.</l>
				</lg>
				<lg>
					<l>A dúsgazdag ifjú kalmár</l>
					<l>Tengerekbe szórta kincsét,</l>
					<l>Homlokára hamut hintett,</l>
					<l>S tengerparton, vadon erdőn,</l>
					<l>Hová a madár se ér el,</l>
					<l>Dalima nevét sohajtva</l>
					<l>Bujdokolván bujdosik, ha</l>
					<l>Meg nem halt, mai napiglan.</l>
				</lg>
				<lg>
					<l>Ezután még feketébb lett</l>
					<l>Az elátkozott vár gyásza,</l>
					<l>És ameddig napnyugatkor</l>
					<l>Sötét árnyékát vetette,</l>
					<l>Mindenütt kihalt az élet.</l>
					<l>Csontkeménnyé száradt a föld.</l>
					<l>A berekben mint a vázak,</l>
					<l>Lombtalan meredtek a fák.</l>
					<l>Az előbb kövér mezőség,</l>
					<l>Aholott a gulya, ménes</l>
					<l>Válogatva legelészett,</l>
					<l>S ropogott előtte a fű,</l>
					<l>Mintha lánggal égett volna;</l>
					<l>Most olyan lett, mint a szérü,</l>
					<l>S még kiégett szálait is</l>
					<l>Zordonul süvöltő szélvész</l>
					<l>Messze hordta, mint a pörnyét.</l>
					<l>S mint az égett háznak hamvát,</l>
					<l>A szomorú gyász helyének</l>
					<l>Rossz hirét elvitte messze.</l>
					<l>És aztán kerülte minden.</l>
					<l>Hogy ha távol, ismeretlen</l>
					<l>Vándor indult is feléje;</l>
					<l>Istenfélő jámbor ember,</l>
					<l>Úrdicsérő jótét lélek</l>
					<l>Félretérítette onnan,</l>
					<l>Elmondván, hogy ott gonosz vár.</l>
				</lg>
				<lg>
					<l>Nap után nap mult azonban.</l>
					<l>Egyik olyan, mint a másik.</l>
					<l>Egyalaku és egyhangu.</l>
					<l>Nem is változott a várban</l>
					<l>Semmi, senki: a szépséges</l>
					<l>Dalimának ifjusága,</l>
					<l>Minden bája változatlan</l>
					<l>Úgy maradt meg, mint a sírban</l>
					<l>Az örökkön égő lámpa.</l>
					<l>Jó, hogy sírni nem tudott, hát</l>
					<l>Egész búja - unalom volt.</l>
					<l>Csak az ég volt társasága.</l>
					<l>(Minthogy onnan származott is)</l>
					<l>Ártatlan szép két szemével</l>
					<l>Nézegette ő napestig;</l>
					<l>Hogyan mennek, mendegélnek,</l>
					<l>Kavarodnak, oszladoznak,</l>
					<l>S meg-meg újak kerekednek,</l>
					<l>De szüntelen váltakoznak,</l>
					<l>Soha, soha nem maradnak</l>
					<l>A sok különféle felhők,</l>
					<l>Szakadatlan úgy, miként az</l>
					<l>Örökkévaló időnek</l>
					<l>Szárnyai hogy meg nem állnak,</l>
					<l>Egyik szőke, másik barna,</l>
					<l>Ez vidám, az meg mogorva.</l>
					<l>Itten egy folt arany gyapju,</l>
					<l>Elfut mint a kergetett juh;</l>
					<l>Amodább egy lomhán laffog,</l>
					<l>Mint valami anyatúzok,</l>
					<l>Unja a szem hosszan nézni;</l>
					<l>Majd amott éjszak-nyugatnak</l>
					<l>Mint fölingerelt oroszlán</l>
					<l>Ágaskodva és bömbölve,</l>
					<l>Csattogó villámfogakkal</l>
					<l>Indul egy a békés tájon</l>
					<l>Rémülést, iszonyt gerjesztő</l>
					<l>Szélviharos, jeges felhő,</l>
					<l>Mint valami terhes átok...</l>
					<l>Ah hogy még ez is kerülve</l>
					<l>Tér ki őelőlük, oh, hogy</l>
					<l>Még a vész is retteg tőlük!</l>
				</lg>
				<lg>
					<l>De ki hát a vakmerő lény,</l>
					<l>A boldogtalan halandó,</l>
					<l>Bölcs, bolond, ördög vagy angyal,</l>
					<l>Aki ott jön a fenyéren,</l>
					<l>S egyenesen tart a várnak,</l>
					<l>Nem törődve gyásszal, vésszel?</l>
					<l>Milyen fegyver viselője?</l>
					<l>Melyik tündér adta néki</l>
					<l>Félelem ellen valóját?</l>
					<l>Térítették, integették:</l>
					<l>Föl se vette, meg se állt rá.</l>
					<l>Zörget a kapun merészen.</l>
					<l>“Jámbor útas, jó halandó,</l>
					<l>Fordulj vissza, menj utadra!”</l>
					<l>Mondja néki a cseléd mind.</l>
					<l>“Voltak itt már mindenfélék,</l>
					<l>Nagyhatalmasok, erősek;</l>
					<l>De segítni ők se tudtak</l>
					<l>Se máson, de magokon se,</l>
					<l>S mind elvesztek, mind elhaltak.”</l>
					<l>Szóbeszéd a jövevénynek.</l>
					<l>Mit se hajt rá, csak helyet kér</l>
					<l>Ablak alján a lugosban,</l>
					<l>Kő padon az éjszakára.</l>
					<l>A különös idegennek</l>
					<l>Csodájára a királyt is</l>
					<l>Szólongatják, hogy kijönne.</l>
					<l>Nézi az tetőtül talpig,</l>
					<l>Mélyen bétekint szemébe;</l>
					<l>Azután nagyot sohajtván</l>
					<l>Szemeit lekapja róla,</l>
					<l>S mondja visszafordulóban:</l>
					<l>“Adjatok helyet fejének;</l>
					<l>Ne féltsétek ezt a jámbort,</l>
					<l>Mert ez már nem veszthet semmit.”</l>
				</lg>
				<lg>
					<l>Épen tiszta nyári est volt,</l>
					<l>Eperérés idejében.</l>
					<l>Mint egy óriás arany sas,</l>
					<l>Kit lebegtében nyíl ére,</l>
					<l>A nap összekapva fényes</l>
					<l>Sugárszárnyait az égről.</l>
					<l>Lebukott a mély tengerbe.</l>
					<l>És utána jött az éjjel</l>
					<l>Úszva-csúszva a látkörben</l>
					<l>Homálykarjait előre</l>
					<l>És előbbre nyujtogatva.</l>
					<l>Fönn a mérhetetlen égnek</l>
					<l>Kékhomályos boltozatján</l>
					<l>A sötéttől bátorítva</l>
					<l>A szelíd, szerény csillaghad</l>
					<l>Kezde már kipillogatni.</l>
					<l>Eleinte a kacérja,</l>
					<l>Végül a szemérmesebbje.</l>
					<l>A delelő verőfénytől</l>
					<l>Mély álomba szenderített</l>
					<l>Vadon erdő most fölébred,</l>
					<l>A mezőn végig sohajtván.</l>
					<l>Elébb a rigó, utána</l>
					<l>Csalogány elhallgat, alszik,</l>
					<l>Álmával beszélve, halkan</l>
					<l>Érthetetlen csicseregve.</l>
					<l>Égen-földön néma minden,</l>
					<l>Még a szellő is meredten</l>
					<l>Bujik meg a bokrok alján,</l>
					<l>Ijedős, sápadt haraszton.</l>
					<l>Mintha valamire várna...</l>
					<l>És valóban, nem hijába:</l>
					<l>Mert egyszerre szólal oly hang,</l>
					<l>Minőt még nem halla senki,</l>
					<l>Hogy az ég minden csillagja</l>
					<l>Odanéze a lugasba,</l>
					<l>Ahol a csodás jelenség</l>
					<l>Halovány alakja fénylett.</l>
					<l>Mert felőle jött az a hang,</l>
					<l>Úgy tetszvén tökéleteskép,</l>
					<l>Mintha gyöngén reszkető, nyilt</l>
					<l>Ajakán lebegne a dal.</l>
					<l>S ujja végén láthatatlan</l>
					<l>Húrok zengenének, olyan</l>
					<l>Fényesek, fehérek, mint a</l>
					<l>Holdsugárok a sírszobron.</l>
					<l>Fájó volt a dal fölöttébb.</l>
					<l>Mérhetetlen bánattenger,</l>
					<l>Mégis édes, mégis vonzó,</l>
					<l>Mint a vértanu-halálkéj,</l>
					<l>Melyben még vergődik a szív,</l>
					<l>De a mennybe lát már a szem.</l>
					<l>Kínja édes és lövellő,</l>
					<l>Mint boldogtalan szerelmes</l>
					<l>Önszivébe mártott gyilka</l>
					<l>Az utolsó csók kéjében.</l>
					<l>Majd azután elhalóan</l>
					<l>Oly szomorú, mint a gyászdal,</l>
					<l>Mit sötét rom ablakába</l>
					<l>Éji órán sír be a szél</l>
					<l>A halálról, elmulásról...</l>
					<l>Melyre meghasadnak a fák,</l>
					<l>S elhervadnak, elszáradnak;</l>
					<l>Kősziklák megrepedeznek</l>
					<l>S mint az őrült hableányok</l>
					<l>Mély örvények fenekére</l>
					<l>Lerohannak, temetkeznek...</l>
					<l>Puszta szemmel látható volt,</l>
					<l>Ahogy könnyben úsztak érzőbb</l>
					<l>Csillagok sugárpillái.</l>
					<l>Legkeményebb fáknak ágit</l>
					<l>Földig lankasztotta a bú.</l>
					<l>És a hegy vidám patakja</l>
					<l>Oly zokogva jajveszékelt,</l>
					<l>Úgy rohant el sebbel-lobbal,</l>
					<l>Mintha város égne távol</l>
					<l>S lángjaiból özvegy, árva</l>
					<l>Hívogatná őt segélyre.</l>
				</lg>
				<lg>
					<l>Nagy elmérgült szenvedés, mély,</l>
					<l>Gyógyíthatlan üstökös bú,</l>
					<l>Sok, sok átkos szerelemből,</l>
					<l>Elveszett ország bajából</l>
					<l>Ezer esztendő fájdalma</l>
					<l>Összegyűlve mind egy szívben</l>
					<l>És egy átkos pillanatban:</l>
					<l>Ilyen szentté avató kín</l>
					<l>Szólt a jövevény dalában</l>
					<l>Olyan szóval, olyan hanggal,</l>
					<l>Mely a földről föl egészen</l>
					<l>Fölhat a magas egekbe.</l>
					<l>De egyszerre némul a dal,</l>
					<l>És utána egyet rezzen</l>
					<l>Ég és föld a néma légben,</l>
					<l>Halk nyögést hallatva, vélvén,</l>
					<l>Hogy a dalban szív szakadt meg.</l>
					<l>Hát pedig - csodák csodája! -</l>
					<l>Nem szakadt meg a fájó sziv,</l>
					<l>Csak egy másik született rá:</l>
					<l>A legdrágább, legnemesb sziv,</l>
					<l>A legszebb tündérleánynak</l>
					<l>Dalimának szűz keblében.</l>
					<l>És egy könnycsepp, a legelső</l>
					<l>Szivárvány szinében fénylő</l>
					<l>Hulla a dalnok lantjára,</l>
					<l>Szerelemnek jeleképen.</l>
					<l>És amilyen szomorú volt</l>
					<l>Az idegen dala, olyan</l>
					<l>Éltető vidám örömhang</l>
					<l>Csendül a gyönyörüségtől</l>
					<l>Reszkető híg tiszta légben</l>
					<l>Dalimának csókra nyíló</l>
					<l>Rózsabimbó ajakáról.</l>
					<l>Melyre megvidul a bús táj,</l>
					<l>Elenyészik régi gyásza</l>
					<l>És nagy átka a mélységes</l>
					<l>Pokol fenekére süllyed.</l>
					<l>Gondolatgyors repüléssel</l>
					<l>Ott terem a bájos isten,</l>
					<l>A tavasz, s behint pazéran</l>
					<l>Üde zöld fűbársonyával</l>
					<l>S szende tarkabarkaságban</l>
					<l>Nevető virágcsoporttal</l>
					<l>Hegyet, völgyet és mezőket.</l>
					<l>Illatos lombfürtözettel</l>
					<l>Ékesíti a holt erdőt,</l>
					<l>Bokrait megnépesítvén</l>
					<l>Beszédes madársereggel:</l>
					<l>Hogy mire az ifjú hajnal</l>
					<l>Ragyogó sugárözönnel</l>
					<l>Önti el a várkörnyéket:</l>
					<l>Hálaima zeng a légben,</l>
					<l>A mezőben, a ligetben,</l>
					<l>És a várnak minden tornyán</l>
					<l>Mint az égő lobogó láng</l>
					<l>Rózsaszínü zászló hirdet</l>
					<l>Nagy örömöt, boldogságot,</l>
					<l>Hegyen-völgyön lakodalmat.</l>
					<l>Mert Dalima tud szeretni;</l>
					<l>Dalimának szíve éledt,</l>
					<l>És a hetedhét országon</l>
					<l>Legszebb pár meglelte egymást.</l>
					<l>Mert az édes hangu dalnok,</l>
					<l>A különös jövevény egy</l>
					<l>Nagy királyi vérnek sarja,</l>
					<l>Akinek szép birodalmát</l>
					<l>Töméntelen tátos csorda</l>
					<l>Elfoglalta, elrabolta...</l>
					<l>Hanem meg volt írva róla</l>
					<l>Végzetek titokkönyvében,</l>
					<l>Hogyha népe bűneért ő</l>
					<l>A legszörnyübb büntetéssel:</l>
					<l>Tudniillik ifju szivvel</l>
					<l>Száz esztendő elfolyásig</l>
				</lg>
				<lg>
					<l>Szeretni s nem szerettetni -</l>
					<l>Egy maga megszenved akkor,</l>
					<l>Bujdosván szünetlen, végre</l>
					<l>Megtalálja a kerek föld</l>
					<l>Legszebbik tündérleányát,</l>
					<l>Kinek kő szivét csupán ő</l>
					<l>Tudja meglágyítni dallal:</l>
					<l>Mert legszebben, szomorúbban,</l>
					<l>Fűbe, fába, kősziklába</l>
					<l>Életet lehellő tűzzel</l>
					<l>Varázzsal csak az dalolhat:</l>
					<l>Akinek nincsen hazája</l>
					<l>S másikat nem tud szeretni.</l>
				</lg>
				<lg>
					<l>Most letelt a kínos száz év.</l>
					<l>Dalimának népe fölkelt:</l>
					<l>Férfi, asszony, apró és nagy:</l>
					<l>Ő a lányok, asszonyoknak,</l>
					<l>Férje a hős férfiaknak</l>
					<l>Lőn vezére és elmentek,</l>
					<l>Elverték a tátos csordát,</l>
					<l>Visszavették tőlük a hont,</l>
					<l>Azt a szépet, azt a drágát,</l>
					<l>Melynek párja nincs a földön.</l>
					<l>És azután uralkodtak</l>
					<l>Dicsőségben, boldogságban,</l>
					<l>Szerelemben, békességben</l>
					<l>Sokáig, nagyon sokáig.</l>
					<l>Örökké, s mai napiglan</l>
					<l>Élnek, hogyha meg nem haltak.”</l>
				</lg>
				<p>*</p>
				<lg>
					<l>Eddig így a jávorfácska.</l>
					<l>Még tovább is mondta volna</l>
					<l>Tőrül-hegyre híven szépen,</l>
					<l>Milyen boldog lőn a szép pár,</l>
					<l>Hogyan éltek éldegéltek</l>
					<l>Örök csókkal, öleléssel,</l>
					<l>Milyen téjjel, édes mézzel</l>
					<l>Folydogáló gazdag ország</l>
					<l>Volt az ő tündér hazájok...</l>
					<l>Ah, de én nem hallgathattam...</l>
					<l>Mert szivem nagyon megfájdult;</l>
					<l>S elbúcsúztam, megköszönvén</l>
					<l>Ilyeténkép szép regéjét:</l>
				</lg>
				<lg>
					<l>“Kedves, énekes, jó fácska;</l>
					<l>Mi dalodban szomorú volt,</l>
					<l>Áldjon meg az isten érte,</l>
					<l>Rólam is, nekem való is;</l>
					<l>Jólesett fájó szivemnek,</l>
					<l>Mely csak a búhoz van szokva.</l>
					<l>Nagy örömről, boldogságról,</l>
					<l>Szerelemről, nyert hazáról</l>
					<l>Énekelj a boldogoknak,</l>
					<l>Mert ezekről szóló daltól</l>
					<l>Az én szívem meghasadna...”</l>
				</lg>
				<lg>
					<l>S aztán még egyet inték,</l>
					<l>Mert a köny elfojtá szómat...</l>
				</lg>
			</div>
		</body>
	</text>
</TEI>