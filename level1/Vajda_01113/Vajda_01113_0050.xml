<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0050" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">László vitéz</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">858</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>László vitéz</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>László vitéz</head>
				<p>(Ballada)</p>
				<lg>
					<l>Csörg a sarkantyú javában</l>
					<l>A királyi palotában;</l>
					<l>Szól a zene, messze harsog,</l>
					<l>Közbe-közbe hangos tapsok.</l>
				</lg>
				<lg>
					<l>Úgy zajongnak, úgy tombolnak!</l>
					<l>Talán csak nem hadakoznak?</l>
					<l>Kedvetölt magyar vitézek</l>
					<l>Magyar nőkkel táncra keltek.</l>
				</lg>
				<lg>
					<l>- Mennyi erő, tűz a táncban!</l>
					<l>Mennyi lehet a csatában!</l>
					<l>Ellenséges nép ha látja,</l>
					<l>Nem kerül velük csatára.</l>
				</lg>
				<lg>
					<l>Annyi a kedv, hogy valóba</l>
					<l>Kevesebb is elég volna;</l>
					<l>De hogy is ne mulatnának:</l>
					<l>Semmi baja a hazának!</l>
				</lg>
				<lg>
					<l>Az a haza, - mert hisz annak</l>
					<l>Oly magas értelmet adnak!</l>
					<l>Mennyi a bitang, ki mondja:</l>
					<l>Haza az, hol jól van dolga.</l>
				</lg>
				<lg>
					<l>És őnekik semmi bajuk,</l>
					<l>Sok a pénzük, jó a boruk;</l>
					<l>És isznak gyöngyös pohárból:</l>
					<l>Éljen soká Róbert Károly!</l>
				</lg>
				<lg>
					<l>Csevegő ajk, beszédes szem</l>
					<l>Mindenfelé a teremben;</l>
					<l>Piros kedv mindenki arcán,</l>
					<l>Csak egy aki néma, halvány.</l>
				</lg>
				<lg>
					<l>“Arcod halványodni látom,</l>
					<l>Mi bajod van, édes lányom?</l>
					<l>Mire figyelsz, hallgatózol -</l>
					<l>A zene oly hangosan szól!” -</l>
				</lg>
				<lg>
					<l>“Nem hallod-e édes anyám,</l>
					<l>Itt alattunk a vár alján,</l>
					<l>Fenekén a rút börtönnek -</l>
					<l>Nagy nehéz láncok zörögnek.</l>
				</lg>
				<lg>
					<l>S a vitéz, ki szenved ottan</l>
					<l>Utálatos rabláncokban,</l>
					<l>Nem tudod-e, hogy jegyesem,</l>
					<l>Hogy én csak őt szerethetem?”</l>
				</lg>
				<lg>
					<l>Szól a zene, meg-megújul,</l>
					<l>Aztán hirtelen elnémul;</l>
					<l>Baj esett a palotában,</l>
					<l>A legszebb lyány halálán van.</l>
				</lg>
				<lg>
					<l>“Magyarország legszebb lyánya”</l>
					<l>Szól a magyarok királya -</l>
					<l>“Nem akarom halálodat;</l>
					<l>László vitéz legyen szabad!”</l>
				</lg>
				<p>*</p>
				<lg>
					<l>Csörög a lánc a vár alján,</l>
					<l>László vitéz keze-lábán;</l>
					<l>Csörög a lánc - de mi haszna!</l>
					<l>Talán senki meg nem hallja!</l>
				</lg>
				<lg>
					<l>Hozzá ugyan a magasból</l>
					<l>Tomboló kedv morajja szól;</l>
					<l>De a börtön fenekéről</l>
					<l>Lánccsörgés hogy hallanék föl?</l>
				</lg>
				<lg>
					<l>Heted napja van idelenn</l>
					<l>A sötét, a szűk üregben</l>
					<l>Elitélve - étlen-szomjan</l>
					<l>Porrá lenni a láncokban!</l>
				</lg>
				<lg>
					<l>S éhnyomor erőt vesz rajta,</l>
					<l>Hanyatlik már, gyöngül karja,</l>
					<l>Mely a sólyomnál gyorsabb volt</l>
					<l>S annyi árulót kioltott.</l>
				</lg>
				<lg>
					<l>Mint hűtlen barát, ha baj van,</l>
					<l>Hagyogatja lassan-lassan</l>
					<l>A rossz tápon testereje -</l>
					<l>Csak egy még a régi - lelke!</l>
				</lg>
				<lg>
					<l>Büszkesége maradt nála,</l>
					<l>Ez virasztja, ez dajkálja,</l>
					<l>Hogy majd mint hűséges szolga</l>
					<l>Szemét örökre befogja...</l>
				</lg>
				<lg>
					<l>Közel van az idő pedig,</l>
					<l>Szeme egyre sötétedik -</l>
					<l>Ez is odahagyja, holott</l>
					<l>Már neki világosodott.</l>
				</lg>
				<lg>
					<l>Bilincseit meg-megrázza</l>
					<l>Csak azért, hogy megpróbálja:</l>
					<l>Itt van-e még e világon -</l>
					<l>E kegyetlen rossz világon?</l>
				</lg>
				<lg>
					<l>Börtönét még körüljárja</l>
					<l>Búcsúzó szemevilága...</l>
					<l>Lába előtt egy fehér csont...</l>
					<l>- Még tünődik - vaj kié volt?...</l>
				</lg>
				<lg>
					<l>Lelke újra elsötétül</l>
					<l>Nehéz sejtés fellegétül;</l>
					<l>Valami a szemét nyomja: -</l>
					<l>Az álom - szelíd bakója...</l>
				</lg>
				<lg>
					<l>Feje hátrahanyatlóba,</l>
					<l>Ajka reszket, mintha szólna,</l>
					<l>Meg-megzördülnek a láncok -</l>
					<l>Imádság-e ez vagy átok?...</l>
				</lg>
				<lg>
					<l>“Fényes kardom, édes kardom,</l>
					<l>Éled már nem villogatom!</l>
					<l>Oh hogy a gyülölt kezekből</l>
					<l>Még egyszer nem vehetlek föl!</l>
				</lg>
				<lg>
					<l>Én szerelmem, imádottam,</l>
					<l>Kit soha nem csókolhattam,</l>
					<l>Ajakamra, majd ha meghül -</l>
					<l>Adsz-e egy csókot emlékül?</l>
				</lg>
				<lg>
					<l>Hősök és boldogtalanság</l>
					<l>Szülőföldje - Magyarország,</l>
					<l>Légy dicső, nagy - amilyennek</l>
					<l>Álmodlak s nem érhetem meg!”...</l>
				</lg>
				<p>*</p>
				<lg>
					<l>Sötét börtön fenekire</l>
					<l>Mi fehér ereszkedik le,</l>
					<l>Leoldani a láncokat,</l>
					<l>Fölkelteni a halottat?</l>
				</lg>
				<lg>
					<l>László vitéz, mit álmodtál?</l>
					<l>Úgy-e fönn az égben voltál?</l>
					<l>Láttad isten fényes arcát,</l>
					<l>Üdvözültek boldogságát!</l>
				</lg>
				<lg>
					<l>Nyiló menyországajtónak</l>
					<l>Csattanását is hallottad -</l>
					<l>És hallottad a menybeli</l>
					<l>Angyalokat énekelni?...</l>
				</lg>
				<lg>
					<l>Nem menyországajtó csattant,</l>
					<l>Kedvesed csókolta ajkad;</l>
					<l>Nem angyalok énekeltek,</l>
					<l>Szép szeretőd beszélt veled...</l>
				</lg>
				<lg>
					<l>Hírül hozva szabadságod, -</l>
					<l>Róbert Károly megbocsájtott,</l>
					<l>S oly csekélység a föltétel,</l>
					<l>Hogy ezentul ismernéd el...</l>
				</lg>
				<lg>
					<l>Csak - mint illik - essél térdre,</l>
					<l>Örök hűséget igérve...</l>
					<l>S a hatalmas Csákok ellen</l>
					<l>Hadakozzál a seregben...</l>
				</lg>
				<lg>
					<l>S még ez éjjel vőlegény léssz -</l>
					<l>Hallottad-e László vitéz?</l>
					<l>Mért nem felelsz hát, mit hallgatsz,</l>
					<l>Talán mert nagyon boldog vagy?</l>
				</lg>
				<lg>
					<l>Miért nézesz oly merően,</l>
					<l>Mozdulatlan, rémitően?...</l>
					<l>Oh, a halál képe rajtad</l>
					<l>Nem volt ennyire irtózat!</l>
				</lg>
				<lg>
					<l>Vagy már megvetetted őtet,</l>
					<l>Igazán hűn szeretődet?...</l>
					<l>Hova könnyet hullat, forrót,</l>
					<l>Mért oly hideg a homlokod?...</l>
				</lg>
				<lg>
					<l>László vitéz, László vitéz,</l>
					<l>Mire való a hideg ész?</l>
					<l>Nagy teher az az igazság...</l>
					<l>Becsületszó, hazafiság...</l>
				</lg>
				<lg>
					<l>Szép szeretőd ölel, csókol,</l>
					<l>Fölment ez a vádak alól;</l>
					<l>Minek az a léleknagyság,</l>
					<l>Nem követi a boldogság!...</l>
				</lg>
				<lg>
					<l>Nem részegít-e meg a csók,</l>
					<l>Nem szédítnek meg a hangok</l>
					<l>Szerelmesed ajakáról,</l>
					<l>“Kegyelmet ad Róbert Károly -</l>
				</lg>
				<lg>
					<l>Szabadságod és szerelmem</l>
					<l>Lesz jutalmad, gyere velem,</l>
					<l>- Róbert fején a korona,</l>
					<l>Jele, hogy isten pártolja”...</l>
				</lg>
				<lg>
					<l>László vitéz mit cselekve?</l>
					<l>Halhatatlan lesz a neve!</l>
					<l>Mert oly állhatatos vitéz</l>
					<l>Soha nem volt, s tán nem is lész!</l>
				</lg>
				<lg>
					<l>“Még egy csókot, egy utolsót,</l>
					<l>Hadd legyek egy percig boldog!...</l>
					<l>Még egy csókot boldogságom!</l>
					<l>Aztán érjen utól átkom!</l>
				</lg>
				<lg>
					<l>Elmegyek a csatatérre</l>
					<l>Az igazak seregébe;</l>
					<l>Meglehet, hogy újra halok,</l>
					<l>- Ami voltam - az maradok!...</l>
				</lg>
				<lg>
					<l>Nem elég vitéznek lenni,</l>
					<l>Hol a kart nem hit emeli,</l>
					<l>Nem csatamező az, csárda,</l>
					<l>Nincsen hőse, csak betyárja!</l>
				</lg>
				<lg>
					<l>Eredj, vidd hirül Róbertnek,</l>
					<l>Elfogadom a kegyelmet,</l>
					<l>Hogy nem börtönben, nem éhen</l>
					<l>Halok meg - de csatatéren!</l>
				</lg>
				<lg>
					<l>Mondd neki, hogy vegye érte</l>
					<l>Üdvöm, szerelmem cserébe...</l>
					<l>Hogy csak egy maradt sajátom:</l>
					<l>Mit el nem vehet - halálom!</l>
				</lg>
				<lg>
					<l>Mondd, hogy győzni fog - hogy ott fenn</l>
					<l>Nagy védője van - az isten.</l>
					<l>Hogy győzelmét sejtve, látva</l>
					<l>Mentem a nagy szent halálba...</l>
				</lg>
				<lg>
					<l>S most - szerelmem, boldogságom,</l>
					<l>Téged a jó isten áldjon!</l>
					<l>Irántad kegyetlen voltam,</l>
					<l>Ne sirass meg halálomban!</l>
				</lg>
				<lg>
					<l>Szeretlek, úgy mint magamat,</l>
					<l>De szeretnem úgy nem szabad</l>
					<l>Sem magam, sem kedves téged,</l>
					<l>Míg hazámnak gondja éget...</l>
				</lg>
				<lg>
					<l>Van egy nagyobb parancsolat,</l>
					<l>Amely tőled tova ragad:</l>
					<l>Becsület és Magyarország...</l>
					<l>- Én szerelmem - isten hozzád!”</l>
				</lg>
				<p>*</p>
				<lg>
					<l>Rozgony véres mezejének</l>
					<l>Oly szomorún szól az ének:</l>
					<l>Honnan jő - a temetőbül,</l>
					<l>Vagy a haragos felhőbül?</l>
				</lg>
				<lg>
					<l>Árva szeretőnek jajja,</l>
					<l>Elesett hősök sohajja</l>
					<l>Elvegyülve a szélvészben</l>
					<l>Jár a szomorú térségen.</l>
				</lg>
				<lg>
					<l>Jaj de szomorú történet,</l>
					<l>Jaj de búsan szól az ének!</l>
					<l>A jobbak, az igazabbak</l>
					<l>Mind elestek, mind meghaltak!...</l>
				</lg>
			</div>
		</body>
	</text>
</TEI>