<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vajda_01113_0181" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Búcsú a naptól</title>
				<author>
					<persName>
						<surname>Vajda</surname>
						<forename>János</forename>
					</persName>
					<date from="1827" to="1897">1827-1897</date>
					<idno type="VIAF">5053753</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">284</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Búcsú a naptól</title>
					<author>
						<persName>
							<surname>Vajda</surname>
							<forename>János</forename>
						</persName>
						<idno type="VIAF">5053753</idno>
					</author>
					<relatedItem type="copyText">
						<bibl>
							<title>Vajda János összes költeménye</title>
							<date when="1997-11-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01113"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Búcsú a naptól</head>
				<lg>
					<l>Oh fényes ég, oh, tündöklő nap!</l>
					<l>Itt hagyva életet, világot,</l>
					<l>Van itt sok szép, sok jó, mitől majd</l>
					<l>Megválni igazán sajnálok.</l>
				</lg>
				<lg>
					<l>Szép a leány; a szűznek csókja</l>
					<l>Édes lehet kimondhatatlan.</l>
					<l>De savanyu fürt, ha a róka</l>
					<l>Szegény és módja nincsen abban.</l>
				</lg>
				<lg>
					<l>Mert nincs e földön semmi ingyen.</l>
					<l>Az élet adva uzsorára.</l>
					<l>A gazdagé a jóbul minden.</l>
					<l>Szegénynek nincsen ifjusága.</l>
				</lg>
				<lg>
					<l>S nem elveszítni, ami megvolt,</l>
					<l>- Hisz végre elmúl minden egykor, -</l>
					<l>De el nem érni a legfőbb jót,</l>
					<l>Ez itten a legszomorúbb sor.</l>
				</lg>
				<lg>
					<l>És ez volt enyim is. Csalódtam,</l>
					<l>Mert ami földi, jobbnak hittem,</l>
					<l>És szebbnek láttam, mint valóban -</l>
					<l>Aztán szerettem, önfeledten.</l>
				</lg>
				<lg>
					<l>Úgy tettem, mint te. Szórtam lángom</l>
					<l>Mindenfelé, körös-körültem.</l>
					<l>A kiadás volt boldogságom;</l>
					<l>A bevétellel nem törődtem.</l>
				</lg>
				<lg>
					<l>De te, ha emberek megcsaltak,</l>
					<l>Keserüségem enyhitetted.</l>
					<l>Felhőimet megaranyoztad.</l>
					<l>Egedet én láttam legszebbnek.</l>
				</lg>
				<lg>
					<l>Én benned éltem, és te bennem.</l>
					<l>Te úgy néztél rám, bármi ére,</l>
					<l>Mint édes anya az ölében</l>
					<l>Reá mosolygó kisdedére.</l>
				</lg>
				<lg>
					<l>S láthattad arcod tisztábban, mint</l>
					<l>Tengerszemében a Kárpátnak,</l>
					<l>Amelybe nyári éjszakánkint</l>
					<l>Szűz csillagok förödni járnak.</l>
				</lg>
				<lg>
					<l>Te nekem a tündérországot</l>
					<l>Mutattad erdőben, mezőben.</l>
					<l>Oh, hogy szememből e sugárod</l>
					<l>Maholnap elfogy, tova röppen...!</l>
				</lg>
				<lg>
					<l>Mi szép a föld! Van sok jó itten.</l>
					<l>Egy epreért a zöld vágásnak</l>
					<l>Nagy istenek álöltözetben,</l>
					<l>Ismeretlenben le-leszállnak.</l>
				</lg>
				<lg>
					<l>És mégsem a halál, nem a vég</l>
					<l>- Hisz ebben még vigasztalás van -</l>
					<l>A szűk sír éje szörnyű. Lennék</l>
					<l>Halott, csak szabadban, fényárban...</l>
				</lg>
				<lg>
					<l>Van fájdalom a gondolatban:</l>
					<l>Itt hagyni e virágos völgyet.</l>
					<l>Oh, mi nagyobb, hasonlíthatlan:</l>
					<l>Hogy tégedet nem látlak többet!</l>
				</lg>
				<lg>
					<l>De hát eltűnni a nagy éjben,</l>
					<l>Mindennél, ami él, a vég ez.</l>
					<l>Mennem kell, ahová megy minden;</l>
					<l>Ahol csöndes, hideg, sötét lesz...</l>
				</lg>
				<lg>
					<l>Dicső nap a fölséges égen</l>
					<l>Takard el akkor fénydús képed!</l>
					<l>Eltört a kis tükör, amelyben</l>
					<l>Magadat oly kedvtelve nézted...</l>
				</lg>
			</div>
		</body>
	</text>
</TEI>