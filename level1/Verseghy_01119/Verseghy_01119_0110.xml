<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Verseghy_01119_0110" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az Emberség.</title>
				<author>
					<persName>
						<surname>Verseghy</surname>
						<forename>Ferenc</forename>
					</persName>
					<date from="1757" to="1822">1757-1822</date>
					<idno type="VIAF">76358725</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1295</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az Emberség.</title>
					<author>
						<persName>
							<surname>Verseghy</surname>
							<forename>Ferenc</forename>
						</persName>
						<idno type="VIAF">76358725</idno>
					</author>
					<relatedItem type="copyText">
						<bibl>
							<title>Verseghy Ferenc összes költeménye</title>
							<date when="1998-10-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01119"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az Emberség.</head>
				<lg>
					<l>Tudni, mi vagy? legfőbb tudomány, ‘s nagy erővel ügyelni</l>
					<l>embervalódnak czéllyait</l>
					<l>legnemesebb erkölcs, melly nélkűl czifra hiságok</l>
					<l>a’ legdücsősebb virtusok.</l>
					<l>A’ növötény csupa száj, csupa zsenge. Nevelni nyirokkal</l>
					<l>tenyészni-termett ágait,</l>
					<l>tarka levelkékkel bekerített illatos ágyánn</l>
					<l>feles fiúkot fajzani,</l>
					<l>eggy hivatallya. Tömött emlőinn a’ köz anyának</l>
					<l>csüggvén, szopó gyermek gyanánt</l>
					<l>szüntelen’ issza tejét, ‘s kikeletkor gyenge rügyekben</l>
					<l>új magra készít nyirkokot.</l>
					<l>Nállad az éhségnek ‘s a’ magzatozásnak üdőnkint</l>
					<l>felfel hevűlő vággyai,</l>
					<l>létedet őrizvén, csak szentebb czélra vezérlő</l>
					<l>‘s bölcs fékre fűzött eszközök;</l>
					<l>emberi sorsodnak vizeinn csak szolga vitorlák,</l>
					<l>mellyek hajódot sürgetik.</l>
					<l>Fekszik az állatnak négy lábonn teste. Az égnek</l>
					<l>zsellére kezdi kis fejét</l>
					<l>résünt domborodó mellyénn magosabbra emelni,</l>
					<l>még nagyra nyíló csúccsai</l>
					<l>állati szájának megmeg földünkre konyúlnak,</l>
					<l>mellynek kezébűl éldegél.</l>
					<l>Nézd a’ csúszni szokott férget! Csupa ételemésztő</l>
					<l>csatorna fekvő termete.</l>
					<l>A’ növötény gyűrűk, mellyekbűl teste felépűlt,</l>
					<l>élő palántát képzenek.</l>
					<l>Czéllya csak az, hogy tömje hasát a’ gyenge levéllel,</l>
					<l>gallyakba tojván fajzatit.</l>
					<l>Nézd meg’ amott a’ nyájak utánn lappangani termett</l>
					<l>farkasnak éhes eszközit!</l>
					<l>Messze kicsúcsosodó agyarával földre teríti</l>
					<l>a’ legmerészebb tulkokot,</l>
					<l>‘s majd csupa bél-vályú lévén, soha meg nem elégszik,</l>
					<l>bár meddig oltsa vággyait.</l>
					<l>Nállad az ínycsontok nem dűlnek előre fejedbűl,</l>
					<l>‘s függősen álló termeted</l>
					<l>a’ buta barmoktúl megválaszt. Nincsen ölésre</l>
					<l>kész fegyvered, sem ösztönöd.</l>
					<l>Válogatott eledelt a’ fánn, a’ plántagyökérben,</l>
					<l>a’ házi állatok között,</l>
					<l>a’ veteményekben majdnem kényedre találván,</l>
					<l>véres vitákra nincs okod,</l>
					<l>sem hogy az erdőknek szilajabb zselléreit ölvén,</l>
					<l>vad hússok által elvadúlly.</l>
					<l>Mesteri készséggel szövi a’ pók gyenge fonálbúl</l>
					<l>a’ légykelepczét, nyil gyanánt</l>
					<l>üt ki tanyájábúl, szövevénnyét rengeni sejtvén,</l>
					<l>‘s befonnya bongó foglyait.</l>
					<l>Erre csatolta nemét a’ nagy Természet. Ez által</l>
					<l>apollya morzsa életét.</l>
					<l>Errevalók egyedül szerszámai. Lesre, fonásra</l>
					<l>fordíttya minden gondgyait.</l>
					<l>Másra nem alkalmas. Mesterkörnyéke parányi.</l>
					<l>Egész világja eggy arasz.</l>
					<l>Tégedet eggy különös munkára nem izgat az ösztön.</l>
					<l>Készség’ hiával érkezel</l>
					<l>mindenféle remek darabokbúl öszveakasztott</l>
					<l>földünkre, melynek oktalan</l>
					<l>állatitúl hasznos fortélyokot űzni tanúlván,</l>
					<l>csak grádicsonkint nődögél</l>
					<l>válogató elméd, szemesebb vezetője nemednek.</l>
					<l>Neked tanúlni szüntelen’</l>
					<l>a’ sok munka közűl azokot választani, mellyek</l>
					<l>igaz javadra vállyanak,</l>
					<l>‘s úgy kell ösztönidet zabolánn hordozni eszeddel,</l>
					<l>mellyek valódot sürgetik,</l>
					<l>hogy szabadon tapodott ösvényenn könnyen elérhesd</l>
					<l>emberhez illő czélodot.</l>
					<l>Mühelye nem méhkas, nem pókhállócska eszednek.</l>
					<l>Felhatsz erőddel rendesen -</l>
					<l>hempelygő gomolyéki közé a’ csillagos égnek;</l>
					<l>bátran hajózol méllyeinn</l>
					<l>a’ habozó víznek, ‘s a’ föld’ gyomrába leszállván,</l>
					<l>merészen ásod kincseit.</l>
					<l>Nincs olly morzsa föveny, melly nagy hasznodra ne vállyon,</l>
					<l>ha véle bölcsen élni tudsz.</l>
					<l>Mágnestűcske nyitott alsó dombjára tekénknek</l>
					<l>‘s méltóbb ügyére útakot.</l>
					<l>Nincs olly puszta üreg, hol eszed nevekedni ne tudgyon.</l>
					<l>Világja minden, a’ mi van.</l>
					<l>A’ zsibogó méhnél árnyékban láttyuk üdűlni</l>
					<l>a’ társaságos életet.</l>
					<l>Teste kicsiny lévén kiszabott tisztyére nemének,</l>
					<l>két részre osztya gondgyait.</l>
					<l>A’ here csak szaporít az anyával; búgokot épit</l>
					<l>a’ többi ‘s mézet gyűjtöget.</l>
					<l>Amde saját fiait nagy zajjal elűzi magátúl,</l>
					<l>mihelyt repűlni kezdenek;</l>
					<l>‘s ellenségeinek nézvén a’ többi kasoknak</l>
					<l>mellette pözsgő népeit.</l>
					<l>legböcsösebb honnak sásbúl fontt fénytelen udvát,</l>
					<l>legfőbb remeknek búgjait,</l>
					<l>semmi barátságot nem köt, sem szorgalom által</l>
					<l>jobb sorsra vágyni nem tanúl.</l>
					<l>Nincs neki válogató elméje; világtalan ösztön</l>
					<l>vezérli minden tetteit,</l>
					<l>melly soha jobbítást nem szenved. Most is azonkép</l>
					<l>építi búgos csűreit,</l>
					<l>úgy szeret annyátúl maradékot várni nemének,</l>
					<l>langyabban űzvén tisztyeit,</l>
					<l>hogyha szokott munkái között nem láttya szülőjét,</l>
					<l>úgy gyűjti most is mézzeit,</l>
					<l>úgy öli meg, nemzések utánn, a’ férjfi heréket,</l>
					<l>mint a’ legelső méhcsoport.</l>
					<l>Nyájai a’ követő majmoknak várasi renddel</l>
					<l>járják az odvas berkeket,</l>
					<l>büntetik a’ bűnöst, felfegyverkezve botokkal</l>
					<l>lespontokonn őrt állanak,</l>
					<l>‘s a’ tüznél mulató pásztorseregekre rohanván,</l>
					<l>okos nemünköt szétverik.</l>
					<l>Ámde ravasz diadalmok utánn a’ tűzhöz omolván,</l>
					<l>mellyért vitára keltenek,</l>
					<l>annyi eszek nincsen, hogy felfrissíteni tudnák</l>
					<l>lankadni kezdő lángjait.</l>
					<l>Annyira emberibb tudomány tűzet ütni, nevelni,</l>
					<l>mint víni véres harczokot!</l>
					<l>Magzatikot forrón szeretik ‘s bánatnak eredvén</l>
					<l>sírnak; szerelmes párjokot</l>
					<l>féltik, ‘s a’ mit egyébb élőktűl végbe vitetni</l>
					<l>gyors vizsgaságok észre vesz,</l>
					<l>mesteri készséggel követik. De világtalan ösztön</l>
					<l>csak még is, a’ mi sorsokot</l>
					<l>állati lánczokkal bizonyos korlátba szoríttya;</l>
					<l>csak marha czélú izgatás</l>
					<l>a’ követő készség, mellybűl ezen erdei ember</l>
					<l>nem tud javúlást vonzani.</l>
					<l>Még soha kóborló seregét otromba nemének</l>
					<l>nem láttuk öszveállani,</l>
					<l>hogy falut építvén, megjobbítgassa lakásit;</l>
					<l>sem kötni ollyan frígyeket</l>
					<l>szomszéd társaival, mellyekbűl végre hatalmas</l>
					<l>polgári rendek vállyanak.</l>
					<l>A’ mit enyelgve tanúl követő képzése nemünktűl,</l>
					<l>annak nem érzi érdemét,</l>
					<l>‘s néma barom lévén, a’ mit forralgat agyában,</l>
					<l>nem tudgya mással közleni.</l>
					<l>Ollyanok, eggy szóval, még most is az ostoba majmok,</l>
					<l>mint ősatyáik voltanak.</l>
					<l>Tégedet a’ kegyes Ég nemesebb pállyára teremtett,</l>
					<l>beszédre nyitván nyelvedet.</l>
					<l>Nincsenek ösztöneid, mellyek tetszéseid ellen</l>
					<l>jó vagy bal útra vonnyanak,</l>
					<l>‘s a’ baromállathoz képest elhagyva születvén,</l>
					<l>allig hogy éh szád szopni tud.</l>
					<l>Amde tanúlsz, és embereszed bimbózik azonnal,</l>
					<l>mihelyt honunkra érkezel.</l>
					<l>Érző eszközeid példákat raknak elődbe;</l>
					<l>az állatoknak nyájai,</l>
					<l>a’ levegő, tűz, víz, a’ föld a’ csillagos éggel,</l>
					<l>a’ mit teremtett Istenünk,</l>
					<l>‘s a’ mi gonoszt vagy jót tett eddig az emberi nemzet,</l>
					<l>mind jóra késztő oskolád.</l>
					<l>Őseid a’ nyelvnek közlő segedelmei által</l>
					<l>fiokra hagyván kincseket,</l>
					<l>mellyet ez életben gyűjtöttek vizsga eszekkel,</l>
					<l>megirtogatták útadot,</l>
					<l>‘s felviradó elméd csak az ő fonalokhoz akasztván</l>
					<l>előre vágyó gondgyait,</l>
					<l>új leleménnyeivel megmeg magosabbra repűlhet,</l>
					<l>mellyekre zsengő magzatid</l>
					<l>még nemesebb rendű munkákot emelnek üdővel.</l>
					<l>A’ véled élő emberek</l>
					<l>bölcs nyomozásaikot szóval vagy könyveik által</l>
					<l>elődbe rakván szüntelen’,</l>
					<l>emberi czélodhoz közelebb törekedni segítnek,</l>
					<l>vagy megjavítván sorsokot,</l>
					<l>a’ csupa példával felüdítik benned az ingert,</l>
					<l>melly úttyaikra édesít.</l>
					<l>Mint mikor eggy roppantt palotát építeni kezdvén</l>
					<l>sok egybe csűdűltt béresek,</l>
					<l>ez meszet olt, megegyíti amaz jóféle fövennyel,</l>
					<l>ez nagy kövekkel küzködik’,</l>
					<l>falt rak amaz, bárdolgat az ács, ‘s többféle darabbúl</l>
					<l>támadni látsz eggy szép egészt;</l>
					<l>úgy kiki e’ földönn sorsát magosabbra emelvén,</l>
					<l>építi önnkint a’ tetőt,</l>
					<l>mellyre az Isteni kéz képesnek tette nemünköt,</l>
					<l>‘s mellynek göröngyös úttyait</l>
					<l>irtani fő czélod. Hány gátot emeltek ez ellen</l>
					<l>sok furcsa szívű emberek,</l>
					<l>kik más’ káraibúl zab boldogságot akartak</l>
					<l>romlott fajoknak szerzeni?</l>
					<l>Hasztalan! A’ szántó csak azért hasogattya nyöszörgve</l>
					<l>bozóttal átfontt telkeit,</l>
					<l>hogy nyomorúltt sorsát, ha lehet, jobb karra segítse.</l>
					<l>Napestig izzad a’ kovács,</l>
					<l>hogy kegyesebb kenyeret nyújthasson gyenge fiának.</l>
					<l>Roppantt hajókonn úszdogál</l>
					<l>a’ habozó kalmár, ‘s idegen partokra repűlvén,</l>
					<l>kirakja ritka kincseit,</l>
					<l>mellyek utánn a’ messzelakó tőzsérek esengnek,</l>
					<l>jobb sorst reménlvén általok;</l>
					<l>majd azutánn méhecske gyanánt külföldi szerekkel</l>
					<l>terhelve ismét vissza jön,</l>
					<l>‘s még takarékos ügyét felesebb nyereségei által,</l>
					<l>majd úri polczra felviszi,</l>
					<l>addig az elmének külföldi gyümölcsei által,</l>
					<l>mellyek szemébe tüntenek</l>
					<l>a’ kikötő helyekenn, okosodni taníttya hazáját,</l>
					<l>melly vak magányban senyvedett.</l>
					<l>Frígyeket is kötnek végtére haszonnak okáért</l>
					<l>többféle gazdag nemzetek,</l>
					<l>‘s ammint kincseiket kicserélvén, déli tetőre</l>
					<l>feljutni láttyák fénnyeket,</l>
					<l>a’ buta szomszédot, ki velek kötekedni merészel,</l>
					<l>még bajvivások által is</l>
					<l>arra veszik, hogy barmos ügyét útálni tanúlván,</l>
					<l>nyomozni kezdgye úttyokot.</l>
					<l>Így az egész földönn elterjedtt emberi nemzet</l>
					<l>eggy nagy tanúló társaság,</l>
					<l>melly születése utánn barmabb indúlati által</l>
					<l>több kis csatákra osztatott,</l>
					<l>majd azutánn nyelvével eszét bimbókra segítvén,</l>
					<l>gyermekkorábúl felderűlt,</l>
					<l>‘s hogy baromudvaibúl nemesebb czéllyához elérjen,</l>
					<l>serényen öszve dolgozik.</l>
					<l>Emberi nyelve tehát legfőbb szerszáma nemének,</l>
					<l>mellyel kinyittya észrügyét;</l>
					<l>ez pedig ösztöneit szabadabb akarattal igázván,</l>
					<l>bölcsen kiszabja tisztyeit,</l>
					<l>mellyeknek nyomainn jobbítván állati sorsát,</l>
					<l>igaz javához felsiet.</l>
					<l>Adgy neki emberi észt nyelv nélkűl! a’ mi fejében</l>
					<l>lassú rügyekkel zsengene,</l>
					<l>azt soha társaival nem tudná szíve közölni,</l>
					<l>‘s a’ mennyi embert élni látsz,</l>
					<l>annyi udúba szorúltt fél bölcs nevekedne belőllök,</l>
					<l>ki csak magának tetszene;</l>
					<l>vagy legalább ezer annyi üdő eltelne azonban,</l>
					<l>még arra jutna nemzetünk,</l>
					<l>a’ mire nyelvének feltört segedelmei által,</l>
					<l>mióta meglett a’ világ.</l>
					<l>Hadd neki ész nélkűl ellenben mostani nyelvét,</l>
					<l>még elvetettebb sorsra jut.</l>
					<l>A’ miket oktalanúl dörgöttek volna fülébe</l>
					<l>pallérozatlan ősei,</l>
					<l>mindazokot botorúl még most is igaznak itélné,</l>
					<l>szintúgy követvén másokot,</l>
					<l>mint a’ fürge leány, ki elérvén nyolczadik ősszét,</l>
					<l>majmozni kezdi gőgjeit</l>
					<l>czifra szülőjének. Hitetők’ fortéllyai által</l>
					<l>vad lángra gyúlván állatos</l>
					<l>vággyai, esztelenűl vetemedne utánnok akármelly</l>
					<l>veszélyre, szörnyű kárait</l>
					<l>dőre halálával ragyogó nyereségnek itélvén,</l>
					<l>mint a’ tudatlan juhsereg,</l>
					<l>melly buta kossa utánn önnkint a’ vízbe rohanván,</l>
					<l>koczkára hánnya életét.</l>
					<l>Hinne okok nélkűl mindent, enyelegve követne</l>
					<l>mindent, ‘s esztlen barmaink</l>
					<l>‘s a’ mai ember köztt mint eggy köz kapcsolat állván,</l>
					<l>nem volna más, csak szós majom.</l>
				</lg>
				<p>(1806.)</p>
			</div>
		</body>
	</text>
</TEI>