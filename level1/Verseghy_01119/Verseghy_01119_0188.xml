<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Verseghy_01119_0188" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A’ képzelő erőnek nagy müvei az emberben.</title>
				<author>
					<persName>
						<surname>Verseghy</surname>
						<forename>Ferenc</forename>
					</persName>
					<date from="1757" to="1822">1757-1822</date>
					<idno type="VIAF">76358725</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1373</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A’ képzelő erőnek nagy müvei az emberben.</title>
					<author>
						<persName>
							<surname>Verseghy</surname>
							<forename>Ferenc</forename>
						</persName>
						<idno type="VIAF">76358725</idno>
					</author>
					<relatedItem type="copyText">
						<bibl>
							<title>Verseghy Ferenc összes költeménye</title>
							<date when="1998-10-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01119"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A’ képzelő erőnek nagy müvei az emberben.</head>
				<p>Delille után.</p>
				<lg>
					<l>A’ mit az érzésnek szerszámai öszveszereznek,</l>
					<l>őrzeni mint kincset ‘s meg visszaidézni eszünkbe,</l>
					<l>vajmi kevés szolgálat, ama’ termékeny anyának</l>
					<l>tisztyeihez képest, mellyet festései végett</l>
					<l>Képzésnek nevezünk. A’ múlttat ez újra leírja;</l>
					<l>a’ mi jövend, azt képeivel meg tudgya előzni;</l>
					<l>gáncsait a’ megesett dolgoknak gondosan irtya;</l>
					<l>s’ a’ minek e’ földönn meg kellene lenni, teremti.</l>
					<l>Légy meg! imígy szóllíttya meg ezt; ‘s meg amarra tekintvén,</l>
					<l>így szóll: újra teremj! ‘s mint hajdan az égi Atyának</l>
					<l>úri szavára, kiüt töstént a’ semmi’ ölébűl</l>
					<l>a’ remek elmevaló, ‘s meglévén, itt vagyok! úgymond.</l>
					<l>Ő szüli, ő táplállya tüzét a’ mennyei lantnak,</l>
					<l>a’ faragó vasnak, ‘s a’ festő mesteröcsetnek.</l>
					<l>Ő teszi azt, hogy az embereket hódítani termett</l>
					<l>büszke vitéz sebes eggy pillantásával egészen</l>
					<l>átszemlél mindent, a’ mik czéllyára vezérlik.</l>
					<l>A’ nemesebb szívnek nem más dajkállya negédgyét,</l>
					<l>felfel biztatván különös tettekre hatalmas</l>
					<l>kedvét a’ ragyogó dücsnek bűbájjai által.</l>
					<l>Így Cicero az iránta igaz bosszúra kelendő</l>
					<l>századit a’ később nemzetségeknek előre</l>
					<l>érezvén, felemelte magát reptével ezekhez,</l>
					<l>‘s messzérűl hallotta nevét hangozni örökké.</l>
					<l>A’ kormánytudomány maga is ne köszönnyeë vallyon</l>
					<l>e’ nagy Dajkának, hogy bölcsessége magosra</l>
					<l>felszállott? szeme messze terűltt környékre kihathat,</l>
					<l>mert magosabbrúl néz. Hol lassan mászik, orozva</l>
					<l>andalog a’ sokaság, oda eggy ugrással elér ő.</l>
					<l>Szinte mikint az alatt, hogy az útnak gyáva porában</l>
					<l>mászkáló féreg hegyeit szemlélheti eggy két</l>
					<l>fűszálnak; büszkén kirepűl ellenben az égre</l>
					<l>a’ sas, ‘s végetlen szemkört tud nyitni magának.</l>
					<l>Végre nem őë ama’ nemes ösztön, előre gyanító</l>
					<l>érzés, melly magosabb reptekré vezérli az észnek</l>
					<l>ritka talentomait, győzőit az emberi nemnek?</l>
					<l>A’ mi jelenlévő, mindnyájan bírjuk; az elmúltt</l>
					<l>a’ nyomozó bölcsekhez tartozik; a’ mi jövendő,</l>
					<l>az csak ama’ nagy férjfiaká, kik még az avúlttnak</l>
					<l>nyomdokit is csak azért keresik fel vizsga eszekkel,</l>
					<l>hogy segedelmekkel mélyebben hassanak a’ most</l>
					<l>puszta leendőnek környűlvehetetlen ölébe.</l>
					<l>Hát a’ tiszta tüzű szeretet, melly testi salakkal</l>
					<l>meg nem egyűl, vagy az érzékeny buzgással imádó</l>
					<l>isteni szolgálat, ne köszönnyék e’ nagy erőnek</l>
					<l>boldog repteiket, mellyekkel az égbe behatnak?</l>
					<l>Nézd emez érzékeny szívet, melly mennyei lánggal</l>
					<l>égni szeret, nem látë viszont rút poklot az ollyan</l>
					<l>emberi lélekben, melly szent szeretetre nem ébred?</l>
					<l>Istenes árjaitúl ellepve az édes örömnek,</l>
					<l>más gyönyörűséget földünkönn vággya nem ösmer.</l>
					<l>Lába alatt e’ gyáva lakást tova sínleni látván,</l>
					<l>Istene, a’ mire vágy egyedűl; csak az égi lakások,</l>
					<l>mellyekhez szerető elméje kitörni ügyekszik.</l>
					<l>Már ragyogó fénnyébe merűl e’ mennyei Úrnak,</l>
					<l>‘s a’ mit díszeirűl örömest hitt, látni ohajttya;</l>
					<l>már felemelkedvén szárnyánn a’ tiszta tüzeknek,</l>
					<l>lázúl a’ gúnynak méltatlanságai ellen,</l>
					<l>mellyekkel gonoszúl sértette az ember az Istent;</l>
					<l>tűri gyalázattyát, vele eggyütt kinnyait érzi,</l>
					<l>meg nem szűnhetvén sebeit mosogatni könyével;</l>
					<l>már meg egész napokat tölt el mennybéli tüzének</l>
					<l>csüggedezési között, ‘a félig nyíltt szótlan ajakkal,</l>
					<l>mozdúlás nélkűl, mély ájúlásba merűlvén,</l>
					<l>hódol az Istennek, ki tüzével fogytig emészti.</l>
					<l>így vesz ezen mennybéli erő, ezen Isteni képzés</l>
					<l>gondolatinn bizonyos diadalmat az emberi észnek;</l>
					<l>Így hódíttya kies jármához az emberi szívet!</l>
					<l>Belső bírónknak feddését, mellyel előnkbe</l>
					<l>tartván a’ rút bűnt, szívünket kínzani szokta,</l>
					<l>rettenetes festéseivel táplállya, nagyíttya</l>
					<l>bennünk a’ képzés. Ő hozza eszünkbe hitünket,</l>
					<l>mellyet megszegtünk, a’ szentegyházat, az oltárt,</l>
					<l>hol fogadásinkat megtettük, szinte halálig</l>
					<l>tartandó kínzást szülvén bűnünknek ölébűl.</l>
					<l>Ámde az illy gyötrő feddései által az ember</l>
					<l>megtisztúl olykor, ‘s még vesszeje szinte javára</l>
					<l>szolgál a’ bűnnek, melly már a’ múlttba enyészett,</l>
					<l>a’ születő nemes erkölcsnek lesz végre kezesse.</l>
					<l>És te az említés’ erejének drága gyümölcse,</l>
					<l>Hálaadás! vedd itt mély tiszteletemnek adóját!</l>
					<l>Istene a’ nyereségkeresésnek az, a’ mi jelen van;</l>
					<l>ámde Te visszaveted szemedet még arra is, a’ mi</l>
					<l>a’ régen múlttnak szomorú sírjába lesüllyedt.</l>
					<l>A’ ki azonn látszott esdekleni, hogy lefizesse</l>
					<l>szíve’ adósságát, arrúl a’ hajdani Bölcsek</l>
					<l>mondani azt szokták: szeret emlékezni! sem Isten</l>
					<l>nem győzendi viszont a’ hálaadásra, sem ember</l>
					<l>a’ feledékeny eszűt, ‘s az adóst, ki köszönni nem is tud.</l>
					<l>Nemde az állhatatos szerelem, ‘s a’ tiszta barátság</l>
					<l>szinte mivolta’ felét a’ bájképeknek örűlő</l>
					<l>újításaibúl szerkezteti öszve? Az ösztön</l>
					<l>megszüli a’ kötelet, ‘s az üdő hurkokra szoríttya;</l>
					<l>a’ képzés azutánn azt súgja eszünkbe, hogy egymást</l>
					<l>kedvellyük; mire még tűzesbb lesz régi szerelmünk.</l>
					<l>Innen az elmúlttat, meg amonnan előnkbe szeretvén</l>
					<l>festeni a’ mi leend a’ képzés; emberi szívünk</l>
					<l>két pont köztt leng szüntelenül: a’ félelem innen</l>
					<l>sürgeti, más részrűl a’ vídámságra derítő</l>
					<l>drága remény, melly hogy felbiztatgassa nemünket,</l>
					<l>visszamaradt köztünk, mikor undok földi lakunkrúl,</l>
					<l>minden egyéb erkölcs ismét a’ mennybe vonódott.</l>
					<l>Ő evez a’ vízenn egyedűl a’ fürge hajóssal;</l>
					<l>ő virogat számkönyveinél a’ nyerni ohajtó</l>
					<l>kalmárnak. Ki egyéb viszi ütközetekbe az édes</l>
					<l>honnyáért vívó sereget? Ki hunyorgat üdőnkint</l>
					<l>a’ parlagra konyúltt szántónak barna szemébe?</l>
					<l>Ő salygat mosolyogva növő könyvére az álmos</l>
					<l>hajnal előtt munkába merűltt Írónak. Ezenkép</l>
					<l>már evezőt visel ő, már tollat; már meg ekével</l>
					<l>váltya fel a’ fegyvert, annyát a’ bajnoki fénynek.</l>
					<l>Ő biztattya kivált magosabb reptekre nemünknek</l>
					<l>nagy szívű csemetéit. Az ó Rómának imillyen</l>
					<l>magzattyát, Czézárt, ammint a’ népre pazarló</l>
					<l>kézzel egész kincsét már szinte kihányta, baráttya,</l>
					<l>jótévőségét nem győzvén végre csudálni,</l>
					<l>megszólíttya imígy: Mi marad fenn régi javadbúl,</l>
					<l>hogyha pazarlani meg nem szünsz? - A’ drága reménység!</l>
					<l>úgymond erre amaz. - Pedig óh! melly büszke remény volt</l>
					<l>e’ nagy Rómaié! - Szekerét a’ csalfa szerencse</l>
					<l>nemde szabad tetszése szerint a’ dajka Reménnyel</l>
					<l>szokta vonatni, mikor szívünkkel játszani látszik?</l>
					<l>Ez teszi gazdaggá a’ pórt; ez festi szabadnak</l>
					<l>a’ nyomorúltt szolgát; őáltala kedvre derűlvén,</l>
					<l>bár ha bilincs csörög is lábárúl, énekel a’ rab.</l>
					<l>Ámde mihelyt a’ képíró áthágja határit</l>
					<l>a’ mi világunknak, ‘s ideális honba repűlvén</l>
					<l>észhaladó zselléri között folytattya futásit</l>
					<l>a’ tüzes elmének, mint ösmertesse velünk meg</l>
					<l>emberi férgekkel, tárgyát, melly emberinél több?</l>
					<l>Képszerző keze, melly meghal, mint fesse szemünknek</l>
					<l>a’ csupa lelki valót, melly meg nem halhat? az érzés’</l>
					<l>eszközeit honnan vegye, hogy tegye öszve az orczát</l>
					<l>benne, hogy a’ formát? Talpképet szülni eszével</l>
					<l>‘s képet is egyszersmind, nem kis dolog! Akkor üdűl fel</l>
					<l>a’ képzés tüzesen ‘s kimerítvén titkait ékes</l>
					<l>mesterségének, megtisztítgattya fejében</l>
					<l>a’ sokféle vonást, mellyekbűl képe teremjen.</l>
					<l>‘S ez tudománnyának legfőbb diadalma! Tanúmnak</l>
					<l>téged szóllítlak nagy Ráphael! A’ te kezedben</l>
					<l>égig emelkedvén öcseted, mennybéli vonással</l>
					<l>írta le Krisztusnak színét a’ Thábori bérczen.</l>
					<l>Mennyi erővel adós e’ mennyei dísznek az ékes</l>
					<l>szóllásnak tudománnya, mikor szívünkbe beötlik,</l>
					<l>vagy mikor a’ felségesig ér! Duplázza hatalmát</l>
					<l>ennek az indúlat’ vezetője, az emberi képzés.</l>
					<l>Vajmi kevésbűl áll, szavak által eszünkbe világot</l>
					<l>önteni! szívünket csak az ő festései által</l>
					<l>tudgya igázni ezen mesterség. Képei nélkűl</l>
					<l>a’ szemes ész jég szivünkönn átcsúszik ohajtott</l>
					<l>vég foganat nélkűl, mellynek szüleménnye az erkölcs.</l>
					<l>Még mikor azt, a’ mit régenten Locke világos</l>
					<l>tollal megmutatott, Genevának Bölcse az ékes</l>
					<l>szóllásnak tüzes ingerivel szívünkbe nem írta,</l>
					<l>dajka meleg nélkűl nem tündöklöttë hiába</l>
					<l>fénnye az elmének? Tévelygés födte be színét</l>
					<l>a’ földnek, valamerre terűlt. Festései által</l>
					<l>a’ bájos képzés tüzesebb szózatra nyitotta</l>
					<l>nyelvét a’ bölcsnek, ‘s szétzúszta örökre igáit</l>
					<l>a’ vak előhitnek, melly fogva gyötörte az embert.</l>
					<l>Megszabadult így a’ csöcsömős pólyáinak undok</l>
					<l>tömlöczitűl; halhéjjaibúl ép teste kifeslett</l>
					<l>a’ szűken pihegő asszonynak; meg nem ijednek</l>
					<l>vért látván az anyák rémítő jajra fakasztott</l>
					<l>gyermekekenn ‘s a’ természet már visszakövetvén</l>
					<l>jussait eggyenkint, meg azoknak lesznek anyái,</l>
					<l>kiknek az ész által másodszor is életet adnak.</l>
					<l>Köz törvények alá a’ hajdani emberek egybe</l>
					<l>gyűlvén, ‘s köz környéki közé versengve vonódván</l>
					<l>a’ csak imént épűltt várasnak; hasztalan intett</l>
					<l>fő ura e’ helynek hadi népeket oldala mellé;</l>
					<l>hasztalanúl mutogatta vezér tisztyének ijesztő</l>
					<l>eszközeit nyilván; szörnyű hóhérinak állást</l>
					<l>hasztalan épített, hogy tiszteletére igázza</l>
					<l>a’ még vad sereget rettentő vásszai által.</l>
					<l>Ámde mihelyt bájingereit szárnyokra emelte</l>
					<l>a’ tündér képzés, nem kellett semmi erőszak,</l>
					<l>semmi szokás, fegyver, törvény, sem szolgafenyíték.</l>
					<l>A’ hadi játékok, pállyák és ünnepi pompák,</l>
					<l>a’ gyönyörű fénnyel, ‘s ragyogó példákkal igázó</l>
					<l>színpadok, öltözetek, majdnem mennybéli valónak</l>
					<l>tették a’ közjót a’ bámúltt népnek eszében,</l>
					<l>melly már honnyáért kész volt áldozni vagyonnyát,</l>
					<l>drága szabadságát csonkítani, tábori ellen</l>
					<l>a’ jövevény úrnak harczolni, pazarlani vérét.</l>
					<l>Felkeresem fáklyái utánn a’ bölcs nyomozásnak</l>
					<l>a’ szomorú babonák bölcsőjét. Áh! köz erővel</l>
					<l>voltak azonn a’ csalfa remény, a félelem, a’ rossz</l>
					<l>erkölcs, a’ nyereségkeresés, a’ durva kevélység,</l>
					<l>a’ komorabb clímák, a’ csábítóknak eláradtt</l>
					<l>tábori, hogy sűrűbb, sűrűbb vakságba zavarják</l>
					<l>a’ vele lett éjben tengődő emberi elmét.</l>
					<l>Fátyolozott szemmel, vagy pelypeskedve követvén</l>
					<l>a’ habozó köz vélekedést, vagy jégre vezetvén</l>
					<l>csábító nyomainn a’ féktelen emberi képzés,</l>
					<l>már szomorú, már víg, már lágy, már vérnek örűlő</l>
					<l>Isteneket költött váltólag, számtalan újnál</l>
					<l>újabb agyszüleményt, alacsony hóhérit az észnek;</l>
					<l>‘s már botorúl csalván, már elcsábítva, bevitte</l>
					<l>a’ tévelygések’ szomorú éjjébe az elmét,</l>
					<l>‘s a’ szívnek vággyát erkölcstelen útra vezette.</l>
				</lg>
				<p>(1821-1822.)</p>
			</div>
		</body>
	</text>
</TEI>