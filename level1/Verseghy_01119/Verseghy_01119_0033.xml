<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Verseghy_01119_0033" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A’ magyar Hazának anyai Szózattya</title>
				<author>
					<persName>
						<surname>Verseghy</surname>
						<forename>Ferenc</forename>
					</persName>
					<date from="1757" to="1822">1757-1822</date>
					<idno type="VIAF">76358725</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1431</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A’ magyar Hazának anyai Szózattya</title>
					<author>
						<persName>
							<surname>Verseghy</surname>
							<forename>Ferenc</forename>
						</persName>
						<idno type="VIAF">76358725</idno>
					</author>
					<relatedItem type="copyText">
						<bibl>
							<title>Verseghy Ferenc összes költeménye</title>
							<date when="1998-10-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01119"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A’ magyar Hazának anyai Szózattya</head>
				<p>az ország’ napjára készűlő Magyarokhoz.</p>
				<p>* * *</p>
				<lg>
					<l>Gyermekeim! kiket a’ dühödő Márs zordon ölében</l>
					<l>vérrel szoptatván, férfi-erőre nevelt.</l>
					<l>(Mert tejem akkorban még nem vólt: méllyen aludtak</l>
					<l>bőltseim a’ szomorú Semminek árva kezén):</l>
					<l>Gyermekeim! közelít az idő, ide jertek ölembe:</l>
					<l>végezzünk együtt bóldogodásom iránt.</l>
					<l>Vajha kesergésem már egyszer végre találna!</l>
					<l>Bóldog nyúgodalom! viszsza kerűlsz-e reám?</l>
					<l>Ám én már, Fiaim! sok időtől fogva kesergek;</l>
					<l>óh! e’ két ortzán nagy könyek’ árja le-folyt.</l>
					<l>Még mikor Őseitek, kik nékem az életet adták,</l>
					<l>szép Európának Népeit agyba-verék;</l>
					<l>‘s ellenem ingerlvén a’ szomszéd Nemzetek’ íjját,</l>
					<l>a’ romlást majd-nem gyenge fejemre hozák:</l>
					<l>még, mikor a’ hintán, bé sem pólyázva, feküdtem,</l>
					<l>már akkor bőven kezd vala folyni könyem.</l>
					<l>Nem tudtam könyeimnek okát; tsak szívem akarta</l>
					<l>titkon, hogy sírjak durva Nememnek ügyén.</l>
					<l>A’ szomszéd fene Népek ugyan majd-szinte hasonló</l>
					<l>veszteiket látták Márs’ dühödési miatt:</l>
					<l>ám de, mihelyt még-is korosabb idejekre jutottak,</l>
					<l>szögre akasztották a’ viadalmi tegezt;</l>
					<l>‘s által-adák magokat Pállás’ karjára, ki őket</l>
					<l>a’ boldogságnak bő kebelébe vivé.</l>
					<l>Én pedig a’ hartznál egyebet mit láttam azóta,</l>
					<l>hogy Nemem a’ gazdag Pannoni Főldre le-szállt?</l>
					<l>Ültek ugyan TRÉSÁK, ültek MÁTYÁSOK-is ollykor</l>
					<l>trónusomon, Pállás’ Magzati, tsendes Urak:</l>
					<l>ám de miként rövid óra gyanánt el-enyészik az égő</l>
					<l>nyári nap a’ Szeretők’ hév apolási között;</l>
					<l>úgy ezen esztendők hamar el-szárnyaltak előllem,</l>
					<l>és a’ régi keserv meg-meg alára tiport.</l>
					<l>Gyermekeim magok egymás köztt több félre hasonlván,</l>
					<l>szívemet egyszersmind több szakaszokra szelék.</l>
					<l>Róka-lopódzással fene-ként bé-tsúsza közikbe</l>
					<l>a’ hamis artzba takartt relligyiói dagály;</l>
					<l>‘s költsönözött szép színek alatt egymásra huszítván</l>
					<l>őket, szívemnek néki szögezte törét.</l>
					<l>Óh Kupa! óh István! el nem fajzottanak ebben,</l>
					<l>(vajha ne vólna való!) tőlletek a’ Magyarok.</l>
					<l>Még most-is ... De mit újjítom fájdalmimat illyen</l>
					<l>emlegetésekkel? Nézz ide! nyitva sebem.</l>
				</lg>
				<lg>
					<l>Nyitva sebem, ‘s kezetekből vár, óh Népem’ Atyáji!</l>
					<l>kellemes írt, avvagy mélly gyökerére katzort.</l>
					<l>Tí magatok tudgyátok ismént, melly durva szabások</l>
					<l>állnak Törvényűnk’ szent nevezettye alatt:</l>
					<l>melly bal itéleteket rakogat vállára Nemünknek</l>
					<l>a’ tsak azért kedves, mert ezer-évi, szokás.</l>
				</lg>
				<lg>
					<l>(Óh örök Ész! óh emberi Jus! menny-béli piomja</l>
					<l>minden igaz jónak! melly fene sorsra jutál?</l>
					<l>A’ babonák, a’ bőltstelen ész, ‘s a’ zordon erőszak</l>
					<l>minden Nemzetnél mennyire hátra vetett?)</l>
					<l>Mind ezeket, Fiaim! józan szalutoknak ajánlom,</l>
					<l>úgymint mélly nyavalyám egy veszedelmes okát.</l>
					<l>A’ győtény a’ búza-kalászt nem ereszti magosra,</l>
					<l>‘s a’ gyomos ágyakban gyáva vetényke terem.</l>
					<l>Úgy bár-melly Nemzet, ha gyomos Törvénnye, nagyobbra</l>
					<l>nem serdűlhetvén, törpe Nemetske marad.</l>
				</lg>
				<lg>
					<l>«Ám de nagy Ősinktől származtanak úgy-e szabásink?</l>
					<l>(Így felel egynémelly) ‘s régi kötések ezek?</l>
					<l>Nem nyesegetni tehát, hanem eggyig nagyra betsűlni?</l>
					<l>‘s védeni, a’ míg él, tartozik, a’ ki Magyar.»</l>
				</lg>
				<lg>
					<l>Mond kérlek, mik voltak imént e’ régi Atyájid?</l>
					<l>Mint te vagy, olly nyomorúltt emberek, úgy-e bizony?</l>
					<l>Mondgy azutánn embert, kibe, míg él, bé ne lopódzzon</l>
					<l>vagy gonosz indúlat, vagy konok elme-homály?</l>
					<l>A’ mi korosb, okosabb: Eleinktől fogva Világunk</l>
					<l>éven-ként vénűlt, ‘s évei-képpen okúlt.</l>
					<l>Bőlts Pállás Európában tudományi hatalmát</l>
					<l>nyoltz-száz évek alatt nem de magosra vivé?</l>
					<l>‘S vélle az országló, ‘s a’ törvény-béli tudósság</l>
					<l>nem de azonképpen tellyes erőre jutott?</l>
					<l>E’ tudományoktól kell annak kérni tanátsot,</l>
					<l>a’ ki az országló székre le-ülni akar.</l>
					<l>Oktalan állatokat szoktunk hódítni szokással; </l>
					<l>egy bizonyos jelt adsz; ‘s meg-teszi, a’ mit akarsz.</l>
					<l>Észszel, okossággal kell kormányozni az Embert,</l>
					<l>a’ kibe a’ fő ÉSZ’ része rekesztve vagyon.</l>
					<l>Őseitek, Fiaim! nem mint Despóta-királyok</l>
					<l>írták a’ Törvényt, melly Fiaikra maradt.</l>
					<l>Ezt néktek, kik az ő született Örökössei vagytok,</l>
					<l>a’ mikoron szükség, fontra idézni szabad.</l>
					<l>A’ törvény-szerző hatalom Tí közttetek, és a’</l>
					<l>választott Fő köztt nem de fel-osztva vagyon?</l>
					<l>A’ Törvény’ Fejedelmi tehát, ‘s nem Rabjai vagytok,</l>
					<l>‘s jobbító kezetek’ nem köti hátra bilints.</l>
				</lg>
				<lg>
					<l>Eggy-általlyában, ha tanátsot tartotok eggyütt:</l>
					<l>édes Anyátoknak bóldogodása felől;</l>
					<l>óh! a’ Többségnek szava Títeket el ne ragadgyon,</l>
					<l>‘s a’ mit mond, józan fontra vegyétek előbb.</l>
					<l>A’ jót és az igazt a’ kissebb Résznek ölébe,</l>
					<l>mert ez leg-biztosb fok-helye, rejti az Ész.</l>
					<l>Szóllyon bár, ki akar; vagyon a’ szóllásra hatalma;</l>
					<l>ám de beszédgyének tudgya-is adni okát.</l>
					<l>A’ ki tsak önn tetszése szerínt ki-rikóltya szabásit,</l>
					<l>tsúf Despóta leg-ott’ a’ neve, hogy-ha Király.</l>
					<l>Hát a’ Gyűlésben mi egyébnek tartsuk az ollyant,</l>
					<l>a’ ki tsak a’ kéjhez szabja dörögve szavát?</l>
					<l>A’ perek írásban folynak, ‘s egy kisded okotska</l>
					<l>sok bíró-végzést hoszszas időkre halaszt;</l>
					<l>és az egész Nemzetnek ügyét rövid íge szakaszsza</l>
					<l>végbe? okok nélkűl? ‘s kurta időtske alatt?</l>
					<l>Anglia Országban két ellen-félre van oszttva</l>
					<l>a’ Nemzet, mikoron végzi tulajdon ügyét:</l>
					<l>nem gyűlölségből, hanem a’ nyomozásnak okáért,</l>
					<l>melly az igazságnak méllyire hatni szokott.</l>
					<l>Bőltseik-is vagynak, kik nyilván ‘s tellyes okokkal</l>
					<l>szóllyanak a’ tárgyról, melly meg-itélni-való.</l>
					<l>Nem köteles kiki, sőt ollykor nem képpes-is arra,</l>
					<l>hogy Pállás aszszony’ keblibe vesse magát:</l>
					<l>hogy-ha tehát még-is bíró-szót ejteni kíván</l>
					<l>a’ Bőltsességnek jó reguláji szerínt;</l>
					<l>hallya-meg olly Bőltsnek, sőt önnként kérje, tanátssát</l>
					<l>a’ ki az országlás’ méllyire látni tanúlt.</l>
					<l>Így azutánn szedgyétek elő mind, a’ mi az Ország’</l>
					<l>bóldogságának főbb akadállya lehet:</l>
					<l>‘s nem magatok’, hanem a’ Nemzet’ hasznára tekéntvén,</l>
					<l>nyessetek-el mindent, a’ mi le nyomja fejét.</l>
				</lg>
				<lg>
					<l>A’ nevelést ne tsak egy Rendnek vállára tegyétek:</l>
					<l>ez már sok Kormányt öszve, meg’ öszve-zavart.</l>
					<l>Egynek itéleteit különösb erköltsivel eggyütt</l>
					<l>bé-szürtsölgetvén a’ fiatalka sereg,</l>
					<l>minden egyéb Rendnek gyarapíttására idétlen,</l>
					<l>‘s az marad, a’ mi az ő Fel-nevelője vala.</l>
					<l>Nem nevel ám a’ gyáva potzik soha szíves oroszlányt,</l>
					<l>sem dolgos hangyát a’ tserebűli csoport.</l>
				</lg>
				<lg>
					<l>A’ tudományoknak bő kéz kell, ‘s elme-szabadság:</l>
					<l>e’ kettő nélkűl sínlenek a’ nagy Eszek.</l>
					<l>A’ kiket a’ szükség szomorú gondokba le-süllyeszt,</l>
					<l>nem visznek Músák’ tiszteletére teményt.</l>
					<l>A’ ki pedig, mihelyest jobban gondolkodik, és ír,</l>
					<l>mint a’ kába Tsoport, érzi nyomatni magát;</l>
					<l>‘s láttya le-írtt okait nem tzáfoltatni okokkal,</l>
					<l>sőt az igazságért vasra veretni kezét;</l>
					<l>láttya szelíd tollát idomatlan görtsösök által,</l>
					<l>‘s tollával hat-száz részre töretni fejét;</l>
					<l>láttya jutalma gyanánt agyon-üldöztetni személlyét</l>
					<l>eggy alatson-szívű Nyáj’ fene kéjje szerínt:</l>
					<l>‘s közre-adott írási helyett motsok-emberek által</l>
					<l>trágár nyelveiken vízre vitetni nevét;</l>
					<l>óh! ez az írástól bútsút fog venni leg-ottan,</l>
					<l>‘s egy holtig-tsendes szögbe rekeszti magát;</l>
					<l>honnan az ész nélkűl pösögő hebehurgya Világra,</l>
					<l>míg önnön szívét jobbra taníttya, nevet.</l>
					<l>Hogy-ha tehát Pállásnak örök hajlékot akartok</l>
					<l>szerzeni mellyemben, óh diadalmas Atyák!</l>
					<l>és az igaz tudományt maradandó lábra segéllvén</l>
					<l>a’ komor elme-homály’ képtelen álma helyett,</l>
					<l>a’ sikeres Bőltseknek eszesb apolásai által</l>
					<l>jobbnak akarjátok tenni Anyátok’ ügyét:</l>
					<l>óh! e’ két akadályt vessétek félre! szabadság</l>
					<l>és bőség nélkűl sínlenek a’ nagy Eszek.</l>
				</lg>
				<lg>
					<l>A’ kalmárságnak nem akarván látni divattyát</l>
					<l>a’ Magyar, önn-képpen durva veszélybe siet.</l>
					<l>Fürge zsidók ‘s Rátzok, kiket ő e’ végre ki-táplál,</l>
					<l>‘s kiknek egész pénzét tsalfa zsebökbe tömi.</l>
					<l>A’ manufactúrák ‘s a’ mesterségek azonképp’</l>
					<l>mind alatson munkák a’ Magyar’ íze szerínt:</l>
					<l>‘s míg idegen kéztől szép fínomságra vitetnek,</l>
					<l>jól meg-adóztattyák a’ haza-béli Nemest.</l>
					<l>A’ Nemesnek, Fiaim! kiknek vagy nintsen üléssök,</l>
					<l>vagy kiket a’ bal-eset mostoha sorsra vetett,</l>
					<l>m’ért ne lehetnének Kalmárok ‘s Mesterek? Avvagy</l>
					<l>jobb-e talán nékik tengeni gondok alatt?</l>
					<l>Tí azutánn, Papi fő Rendek, szentséges Atyájim!</l>
					<l>kiktől függni tudom gyászos ügyemnek okát:</l>
				</lg>
				<lg>
					<l>Tí leg-jobb kenetet nyújthattok régi sebemre,</l>
					<l>melly engem’ végső omladozásra vihet.</l>
					<l>Rajtatok áll, hogy az al Papság hívséggel, adóval</l>
					<l>ellenem egy külső félre ne tsapja magát;</l>
					<l>hogy babonás leleménnyeivel több részre ne oszsza</l>
					<l>eggy ágyból eredett Gyermekeimnek eszét;</l>
					<l>‘s hogy polgárt-képző sikeres jóságra taníttsa</l>
					<l>népemet a’ Remeték agy-szüleménnye helyett:</l>
					<l>és hogy azok, kik kellemetes szugolyokba tsatán-ként</l>
					<l>el-bújván, magokat tsúf heverésre vetik,</l>
					<l>el-ne vegyék a’ bért motskos fortéllyaik által</l>
					<l>a’ munkálódó lelki Vezérek előll.</l>
				</lg>
				<lg>
					<l>Tí magatok, tudván, mit itél, ‘s mit hírdet irígyűl</l>
					<l>a’ papi szent Rendről a’ mai tsalfa Világ;</l>
					<l>mintha, miként hajdan szomorú dühödésre vezette</l>
					<l>több Országokban a’ fene póri Tsatát,</l>
					<l>úgy most-is tsak az ő titkos fúvásai hoznák</l>
					<l>lángba Világunknak majd valamennyi szögét;</l>
					<l>Tí magatok, szentséges Atyák! vessétek el önn-ként</l>
					<l>a’ súlyt, melly nem-szent tiszt-viselésre tsatol.</l>
					<l>Óh! ne avassátok magatok’ polgári ügyekbe,</l>
					<l>mellyek híreteket durva veszélybe vetik.</l>
					<l>Vaj! mi nem alkalmas Mennynek bérére az ollyan,</l>
					<l>a’ ki ekére kezét fel-teszi, ‘s viszsza-teként!</l>
					<l>Sőt, ki az Istennek szolgálattyára szegődött,</l>
					<l>hogy-ha igaz Bajnok, futtya Világnak ügyit.</l>
				</lg>
				<lg>
					<l>Nem többet, Fiaim! Magatok tudgyátok eléggé,</l>
					<l>bús ügyemet, valamint senyvedezésem’ okát.</l>
					<l>Hogy-ha szünet nélkűl egy kórból másba vetődtem</l>
					<l>orvosló Eleink’ régi szabási alatt;</l>
					<l>Óh! jele, hogy gyökerét nem tudták durva sebemnek,</l>
					<l>‘s így ki sem irthatták bágyadozásom okát.</l>
					<l>Most hát, Gyermekeim! szedgyétek-el a’ mi Anyátok’</l>
					<l>bóldogságának főbb akadállya vala;</l>
					<l>‘s nem magatok’, hanem a’ Nemzet’ hasznára tekéntvén,</l>
					<l>nyessetek-el mindent, a’ mi le-nyomta fejét.</l>
				</lg>
				<p>(1790.)</p>
			</div>
		</body>
	</text>
</TEI>