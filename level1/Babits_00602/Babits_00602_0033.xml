<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0033" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Emléksorok egy régi pécsi uszodára</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">778</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Emléksorok egy régi pécsi uszodára</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Emléksorok egy régi pécsi uszodára</head>
				<p>Somno mollior unda</p>
				<lg>
					<l>Szenvedélyes szenvedély korcsolyája lelkem.</l>
					<l>Nem kerülém el, ami elkerülhetetlen.</l>
					<l>Szenvedély, ó szenvedély, könnyű heved oly vad:</l>
					<l>hogy kopik a korcsolya és a jég hogy olvad!</l>
				</lg>
				<lg>
					<l>Vers, te másfelé röpülj, menekülj a vésztől,</l>
					<l>nyugodalmas képeket, régi kort igézz föl.</l>
					<l>Légy te búm-feledtető, légy te nekem Léthe:</l>
					<l>kinek éber gondja kín, dalban újul léte.</l>
				</lg>
				<p>1</p>
				<lg>
					<l>Áll-e a nagy uszoda, közepén a parknak,</l>
					<l>melyet nyáron oly poros akácok takartak,</l>
					<l>mely tavasszal poshadón, pocsolyával telten</l>
					<l>kushadt túl kórházon és túl temetőkerten?</l>
					<l>- Messze messze sík terül, hol a káplár sort hív,</l>
					<l>messze fontos négy torony, minaret és boltív;</l>
					<l>messze füstölgő Mecsek zöld teteje újít,</l>
					<l>szemnek nyújtva legalább üde koszorúit.</l>
				</lg>
				<lg>
					<l>Idele csak fülledés, semmi hegyi érzet,</l>
					<l>zöld hínár, por s némi bűz ködli az egészet.</l>
					<l>Szivárványszinű hínár s füst, a gyárak füstje,</l>
					<l>korhadt bűrü sík moha, pókháló ezüstje,</l>
					<l>roncshid színjátszó moha s gőz, a gázgyár gőze,</l>
					<l>némi forró várospor s bűz, a bőrgyár bűze.</l>
					<l>A vasútról szénszag is, s füttye fájó hangja -</l>
					<l>délbe közbe kondul a dóm komoly harangja.</l>
				</lg>
				<lg>
					<l>Messze messze sík terül, oly unalmas, álmos -</l>
					<l>s fuj, milyen nép jár ide, parkhoz és hinárhoz,</l>
					<l>nappal ahol dong a dú, este zenél béka: -</l>
					<l>fuj, milyen nép jár ide, mindenfajta léha</l>
					<l>sok csavargó, naplopó, hasztalan és renyhe.</l>
					<l>Munkátalan munkásnak e hely ím az enyhe.</l>
					<l>Sok botor hajléktalan, sok iszákos vérarc,</l>
					<l>s nappal akit idehajt gyomorűr és bérharc.</l>
					<l>Itt veszekvés, esküvés, káromlás a káron</l>
					<l>s buta restség búj, unott napközötti álom,</l>
					<l>éh bendő fúr forrt füvet, feje tök-felejtve</l>
					<l>s szesznyomos pofák zsirült kalap alatt rejtve.</l>
				</lg>
				<lg>
					<l>Itt a pajkos utcamag, s nyúl a gumipuska:</l>
					<l>ostornyél-íj, zsinegöv, s tolltok övön puzdra.</l>
					<l>Itt sok izgató beszéd, tolvajcsere s osztály -</l>
					<l>s este ronda vágyakkal rohad ez a rossz táj.</l>
					<l>Színe kopott, embere s nyelve céda, tarka -</l>
					<l>nyom is csupa csupasz ujj s ferde cipő sarka.</l>
				</lg>
				<p>2</p>
				<lg>
					<l>D. e. 8-11. nőknek,</l>
					<l>11-12. férfiaknak.</l>
				</lg>
				<lg>
					<l>Úgy - de nyári délelőtt, ha a nap tekinteti</l>
					<l>azt, mi máskor undok is, kedvesen kellemteti,</l>
					<l>s halavány diákot és karcsú iskolásleányt</l>
					<l>pár porülte zöld levél bájol erdőség gyanánt</l>
					<l>s serdülő szíven, melyet már egy új bú lágyogat,</l>
					<l>költ a durván buja táj fínoman-rossz vágyakat:</l>
					<l>ekkor e ligetben is más nyom hajtja a gyomot</l>
					<l>ekkor kap szegény liget néha mégis más nyomot:</l>
					<l>könnyű kis cipő nyomát, melyen télen korcsolya,</l>
					<l>kis cipőét, mely nem lát tegnapos sárt, port soha.</l>
				</lg>
				<lg>
					<l>S lám: a kényes úrleány és az álmosléptü bonne</l>
					<l>kezüket cserélik a könnyü fürdőkalapon,</l>
					<l>lanyha lánykacsót, amely nem tud gépet hajtani</l>
					<l>s egy fínom tenniszverőt lusta nyugton tartani.</l>
					<l>S lábuk szinte támolyog, míg a kusza gondolat,</l>
					<l>milyet nyár költ és növés, isten tudja hol mulat -</l>
					<l>ó ha szappan, mint biborpattanásos arcokon,</l>
					<l>tisztasággal győzne e léha elmeharcokon,</l>
					<l>melyeket e buja hely boldog lanyhaságba nyujt!</l>
				</lg>
				<lg>
					<l>Belül a medence már kosztümöktől kivirult</l>
					<l>s zaj, sikoly, habloccsanás, hallik a faház mögül...</l>
					<l>S ó, a drága ifjúság! sok suhanc körébe gyűl:</l>
					<l>úri, disztingvált suhanc, akin már kemény a gallér,</l>
					<l>kis fiú, de nagy betyár, eldédelgetett gavallér.</l>
					<l>Mindjárt ők fürődnek itt, addig órájukra várnak</l>
					<l>s míg a hölgyek végezik, mit csinálnak? Kukucsálnak.</l>
					<l>Ó, a korhadó faház s ezer áldott hasadéka!</l>
					<l>ó, a reteszes kabin! ó, az ifjú vér játéka!</l>
					<l>ó, az áruló kabin s alkalom, a vágynak atyja!</l>
					<l>ó, a titkos formales ezer édes új adatja!</l>
					<l>ó, a tilos formales! báj amely enyész a nyárral!</l>
					<l>ó, e benyomástavasz, bő virággal, tele sárral!</l>
					<l>mennyi harc csírája kél, tavasz gyüjt avart a télnek</l>
					<l>s szenvedélyes szenvedély korcsolyája lesz a lélek.</l>
				</lg>
				<p>3</p>
				<lg>
					<l>Vers, te másfelé repülj, menekülj a vésztől,</l>
					<l>enyhe percet, hűs habot, lágy vizet igézz föl.</l>
					<l>Mert habár e langyos ár tele közsereggel,</l>
					<l>s jönni mikor senki sincs, lusta valék reggel;</l>
					<l>s mert habár e népes ár nyüzsg a profán zajtól,</l>
					<l>fejest ugrik a vitéz, gyáva gyerek gajdol,</l>
					<l>pattog ezer bugyborék, reng az ugródeszka:</l>
					<l>itt hol alig oszla a női testek piszka,</l>
					<l>hol pajzán kislány, ha nem figyelé a bonne őt,</l>
					<l>fröccsel imént heccele sok derék zsidónőt,</l>
					<l>itt hol most is jár a hecc, lárma, locspocs, szennyhab:</l>
					<l>mégis e világi zaj énreám itt nem hat,</l>
					<l>mégis e hely énnekem nyugalomra költő,</l>
					<l>puha dunna, béles ágy, s hinta bizony, bölcső.</l>
					<l>Mert te vagy jelen, te, víz, leghívebb barátom,</l>
					<l>tiszta mégha piszkos is, elemem, világom.</l>
					<l>Bár csinált tó, csent anyag, kicsike is tónak,</l>
					<l>kéjjel fekszem rád hanyatt s evezek mint csónak.</l>
					<l>Otthon érzem magamat, mint a hal, és tisztán.</l>
					<l>Égbe látok egyenest, szinte égben úszván.</l>
					<l>Áldott márvány, enyhe víz, mindig csillapító,</l>
					<l>pázsitodra fekszem és azt kiáltom: Itt jó!</l>
					<l>(ennyi csőcselékhadat hogy ki nem vet hátad!)</l>
					<l>édes vizem, hadd ölel leghívebb barátod!</l>
					<l>Puha tömött fodrodon egyengetem arcom:</l>
					<l>(tisztasággal győz a hab minden léha harcon)</l>
					<l>s mellettemtől szívemnek messze kanyarg álma</l>
					<l>(álomnál puhább a hab, nyári hűvös párna).</l>
				</lg>
			</div>
		</body>
	</text>
</TEI>