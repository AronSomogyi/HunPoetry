<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0167" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Éji út</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">347</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Éji út</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Éji út</head>
				<lg>
					<l>Nincs lámpa a kocsinkban. Robogó, robogó, világtalan éjjel.</l>
					<l>Az a prémes úr, Vajtán aki fölszállt, jól fésült uri szakállal,</l>
					<l>egész úti gyertyakészletet vett elő, tartóval, kis tállal,</l>
					<l>lassan bontotta újságlapját széllyel</l>
					<l>annexiós kéjjel - uszító lap volt, háborús vezércikk,</l>
					<l>szinte láttam kezéről csöpögni a vért -</l>
					<l>oly büszkén élvezte gyertyás fölényét, hogy az ember félt</l>
					<l>maga bölcsét olvasni az ő fényénél - inkább az utolsó élcig</l>
				</lg>
				<lg>
					<l>tűrte hallani minden szavát az utasoknak, üzletről, háborúról,</l>
					<l>tűrte rabon a lélek: mert nem volt menekvés - a gyertyavilág</l>
					<l>csak megszűkítette a mindenséget - a puszta fák</l>
					<l>kívül rekedtek - hallottuk, hogy csikorogva surol</l>
					<l>a kocsik kereke - de ezenkívül semmise hatolt</l>
					<l>ide kívülről - csupán a kerék, a kerék zakatolt:</l>
					<l>és néha, ha megsimítottam kesztyűmmel az ablak sárga ködét,</l>
					<l>láttam derengeni hóban a messze sötét</l>
				</lg>
				<lg>
					<l>téli mezőket - míg egyszerre egy szemben robogó</l>
					<l>vonat elcsap minden kilátást - zökken - megáll... mi is zökkenünk -</l>
					<l>megállunk mi is. A prémes úr hirtelen elfújja pislogó</l>
					<l>gyertyáját (kiszáll) - és mi váratlan sötétbe hökkenünk.</l>
					<l>Most jobban érezni a hideget. A kocsi nincs fűtve. Fázik a láb.</l>
					<l>A szemközti vonatban katonák dalolnak. Ökörbőgés messze.</l>
					<l>Nagy csuklyás alakok a kerekeket kalapácsokkal kongatják alább,</l>
					<l>s kis ijedt gondolatok surrannak szanaszét a baljósló neszre,</l>
				</lg>
				<lg>
					<l>gondolatok, hogy mik is vagyunk és hova is megyünk és mi vár reánk,</l>
					<l>mi vár reánk otthon - ó milyen furcsa is, hogy itt vagyunk, távol!</l>
					<l>idegenek közt! - és kedveseinket Isten tudja már, hol,</l>
					<l>hol viszi és hova viszi a vonat, mely lökdösődve ráng</l>
					<l>a téli mezőkön - mily fagyos mezőkre rángatja és milyen</l>
					<l>célok szerint - kinek a céljai szerint - mert rabok</l>
					<l>vagyunk valamennyien - ó, Istenem, ha valamennyien</l>
					<l>együvé ülhetnénk még egyszer akik szeretjük egymást, szegény de nyugodt</l>
				</lg>
				<lg>
					<l>házakba, kiki maga szeretteivel együvé ülhetne élni nyugodt</l>
					<l>halálig mint jámbor állatok - de ez nem volna talán</l>
					<l>fontos az ily jól fésült szakállú uraknak akik gyertyájuk szokott</l>
					<l>fényével szűkítik maguknak a világot, hogy semmi talány,</l>
					<l>semmi sötétség ne maradjon, hogy ne lássák a téli mezőket</l>
					<l>és ne gondoljanak arra, hogy mi van ott - mi van messze a téli</l>
					<l>mezőkön - ó Istenem, ha még egyszer együvé ülhetnénk élni</l>
					<l>kiki azokkal, akiket szeret s nem hagynók el soha őket!</l>
				</lg>
			</div>
		</body>
	</text>
</TEI>