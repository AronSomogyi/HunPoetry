<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0340" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ősz és tavasz között</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">340</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ősz és tavasz között</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Ősz és tavasz között</head>
				<lg>
					<l>Elzengett az őszi boros ének.</l>
					<l>Megfülledt már hüse a pincének.</l>
					<l>Szél s viz csap a csupasz szőllőtőre.</l>
					<l>Ludbőrzik az agyagos domb bőre,</l>
					<l>elomlik és puha sárrá rothad,</l>
					<l>mint mezitlen teste egy halottnak.</l>
				</lg>
				<lg>
					<l>Este van már, sietnek az esték</l>
					<l>álnokul mint a tolvaj öregség</l>
					<l>mely lábhegyen közeledik, halkan,</l>
					<l>míg egyszercsak ugrik egyet, s itt van!</l>
					<l>Nem tudjuk már magunkat megcsalni:</l>
					<l>óh jaj, meg kell halni, meg kell halni!</l>
				</lg>
				<lg>
					<l>Leesett a hó a silány földre,</l>
					<l>talán csak hogy csúfságát befödje.</l>
					<l>Most oly fehér mint szobánkban este</l>
					<l>fekhelyünk, ha készen vár megvetve,</l>
					<l>puha dunnánk, makulátlan párnánk:</l>
					<l>s mintha a saját ágyunkon járnánk,</l>
				</lg>
				<lg>
					<l>mint a pajkos gyerekek, ha még nem</l>
					<l>akaródzik lefeküdni szépen,</l>
					<l>sétálnak az ágy tetején, ringva,</l>
					<l>mig jó anyjuk egyszer meg nem unja</l>
					<l>s rájuk nem zeng: »Paplan alá! Hajjcsi!«</l>
					<l>Óh jaj, meg kell halni, meg kell halni!</l>
				</lg>
				<lg>
					<l>Már az év, mint homokóra, fordul:</l>
					<l>elfogy az ó, most kezd fogyni az új,</l>
					<l>s mint unt homokját a homokóra,</l>
					<l>hagyja gondját az ó év az ujra.</l>
					<l>Mennyi munka maradt végezetlen!</l>
					<l>S a gyönyörök fája megszedetlen...</l>
				</lg>
				<lg>
					<l>Türelmetlen ver a szivünk strázsát,</l>
					<l>mint az őr ha tudja már váltását.</l>
					<l>Idegesen nyitunk száz fiókot.</l>
					<l>Bucsuizzel izgatnak a csókok.</l>
					<l>Öreg öröm, nem tud vigasztalni:</l>
					<l>óh jaj, meg kell halni, meg kell halni!</l>
				</lg>
				<lg>
					<l>Olvad a hó, tavasz akar lenni.</l>
					<l>Mit tudom én, mi szeretnék lenni!</l>
					<l>Pehely vagyok, olvadok a hóval,</l>
					<l>mely elfoly mint könny, elszáll mint sóhaj.</l>
					<l>Mire a madarak visszatérnek,</l>
					<l>szikkad a föld, hire sincs a télnek...</l>
				</lg>
				<lg>
					<l>Csak az én telem nem ily mulandó.</l>
					<l>Csak az én halálom nem halandó.</l>
					<l>Akit egyszer én eleresztettem,</l>
					<l>az a madár vissza sohse reppen.</l>
					<l>Lombom, ami lehullt, sohse hajt ki...</l>
					<l>Óh jaj, meg kell halni, meg kell halni!</l>
				</lg>
				<lg>
					<l>Barátaim egyenkint elhagytak,</l>
					<l>akikkel jót tettem, megtagadtak;</l>
					<l>akiket szerettem, nem szeretnek,</l>
					<l>akikért ragyogtam, eltemetnek.</l>
					<l>Ami betüt ágam irt a porba,</l>
					<l>a tavasz sárvize elsodorja.</l>
				</lg>
				<lg>
					<l>Száradt tőke, unt tavalyi vendég:</l>
					<l>nekem már a tavasz is ellenség!</l>
					<l>Csak te borulsz rám, asszonyi jóság,</l>
					<l>mint a letört karóra a rózsák,</l>
					<l>rémült szemem csókkal eltakarni...</l>
					<l>Óh jaj, meg kell halni, meg kell halni!</l>
				</lg>
			</div>
		</body>
	</text>
</TEI>