<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0422" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Nyári idill</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">497</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Nyári idill</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Nyári idill</head>
				<lg>
					<l>A város izzad. Este jár pedig.</l>
					<l>Tárt ablakok és kézelőtlen ingujj.</l>
					<l>... Bocsáss meg múzsám. Nem szalonba viszlek</l>
					<l>de egyszerű jó emberek közé</l>
					<l>s tán én is jó és egyszerü leszek:</l>
					<l>légy te is múzsám jó és egyszerű.</l>
					<l>Beteg vagy múzsám. Mennyi vágyakat</l>
					<l>éltél át múzsám! Mennyi borzadást!</l>
					<l>Előbb a létet, minden életet,</l>
					<l>aztán létlen szépségek keresését</l>
					<l>múzsám! és cicomáztad magadat</l>
					<l>mint vágyodó és árva vén leány</l>
					<l>pedig oly ifju vagy még. És beteg...</l>
					<l>Jer most velem! Tekints, tekints körül</l>
					<l>az egyszerü és nyájas arcokon:</l>
					<l>talán meggyógyulsz. Lásd a jó ipar,</l>
					<l>nyugodt ipar, most este, izzad és</l>
					<l>ingujjban veszi vidám vacsoráját</l>
					<l>s beteg szépség nélkül is élni boldog.</l>
					<l>Dicsérd múzsám a sokkezű ipart</l>
					<l>mely láthatatlan élni így kitart</l>
					<l>s nem él hiába s áldatlan nem él:</l>
					<l>ki alkot, az csüggedni rá nem ér</l>
					<l>s munka után édes a nyúgalom.</l>
				</lg>
				<lg>
					<l>Ah!... mi szakítja félbe így dalom?</l>
					<l>Múzsa! mi ez? Valami... ah!... sikoltás!</l>
					<l>Tűz van? Jerünk!... mert van-e szebb a tűznél?</l>
					<l>(Múzsám, múzsám! megint a régi vagy?</l>
					<l>Nem szebb-e tűznél, nem jobb-e az oltás?)</l>
				</lg>
				<lg>
					<l>Ah - ujra, ujra, ujra csak sikoltás!</l>
					<l>hogy rezdül rá az izzadt esti lég</l>
					<l>s minden felugrik és minden kiváncsi -</l>
					<l>ó ez a nyájas szent egyszerü nép!</l>
				</lg>
				<lg>
					<l>Ne menj velük múzsám! Maradva hallgasd</l>
					<l>a sikoltást mint drága szent zenét.</l>
					<l>Ne tudd okát! Folytasd és dalba jajgasd</l>
					<l>e sikoltás mélységes ütemét.</l>
				</lg>
				<lg>
					<l>Tán megmérgeztek valakit</l>
					<l>és az sikít és az sikít</l>
					<l>mindennek, érzi, vége van</l>
					<l>Boldogtalan! boldogtalan!</l>
					<l>Nincs semmi tenni, menteni:</l>
					<l>üvölteni! üvölteni!</l>
					<l>Más eszik, iszik, andalog...</l>
					<l>Ő halni fog! ő halni fog!</l>
					<l>Ki ment meg engem, orvosok?</l>
					<l>Mindent adok! mindent adok!</l>
					<l>Hisz eddig még nem éltem én -</l>
					<l>nincsen remény! nincsen remény!</l>
				</lg>
				<lg>
					<l>(Gyermekkoromban este</l>
					<l>kezem a játékot kereste,</l>
					<l>álmoktól féltem, utáltam az ágyat,</l>
					<l>a lelkem is játékra vágyott</l>
					<l>és könnye buggyant a panasznak:</l>
				</lg>
				<lg>
					<l>Nem játszottam eleget aznap!)</l>
				</lg>
				<lg>
					<l>Jaj eddig még nem éltem én -</l>
					<l>nincsen remény, nincsen remény.</l>
					<l>Nincs semmi, tenni, menteni:</l>
					<l>üvölteni! üvölteni!</l>
					<l>hadd hallja az egész világ:</l>
					<l>segíts világ! pusztulj világ!</l>
					<l>Hadd hallják meg az emberek:</l>
					<l>Gazemberek! gazemberek!</l>
				</lg>
				<lg>
					<l>Ah! nyughass! minden hasztalan!</l>
					<l>Magam mérgeztem meg magam.</l>
				</lg>
				<lg>
					<l>Ó múzsám, múzsám, minden hasztalan!</l>
					<l>Halálra van szegény itélve, lásd,</l>
					<l>akit képzeltél. Nem lel gyógyulást.</l>
					<l>Sikolt, belefárad, aztán sírni fog,</l>
					<l>zokogni fog, de majd elhallgat egyszer -</l>
				</lg>
				<lg>
					<l>Mind zokogunk s majd mind elhallgatunk</l>
					<l>és ritka mer köztünk sikoltani.</l>
					<l>Mi dalba szűrjük hogyha jajgatunk,</l>
					<l>más, hogyha ég, siet ki oltani.</l>
					<l>Ó égni égni! és sikoltani!</l>
					<l>s úgy halni meg, sikoltva, égve! holtig.</l>
				</lg>
				<lg>
					<l>Vagy tán egy őrült, egy őrült sikolt itt?</l>
					<l>Kinek a lelke nékünk más világ</l>
					<l>s e más világból üzenet a hangja</l>
					<l>- Minden világ alatt van másvilág</l>
					<l>és minden emberben alszik egy őrült</l>
					<l>s ha őrült hangját hallja, ébredez,</l>
					<l>mint húr ha rokon hurnak szól a hangja.</l>
				</lg>
				<lg>
					<l>Halld úgy szól e sikoly, mint vész harangja.</l>
					<l>Rettegj fel! Ébredj!</l>
					<l>Tűz van-é vagy árviz?</l>
					<l>Ki tudja mily halál visz</l>
					<l>képzelhetetlened felé.</l>
					<l>Bután omolsz belé</l>
					<l>a semmiségbe.</l>
					<l>Már vége, vége!</l>
					<l>Nincs több sikoltás, semmi hang.</l>
					<l>A régi élet újra pang.</l>
					<l>A kicsiny élet unva pang</l>
					<l>bele a mindenségbe.</l>
				</lg>
				<p>1911. nyár</p>
			</div>
		</body>
	</text>
</TEI>