<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0170" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Egy filozófus halálára</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">928</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Egy filozófus halálára</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Egy filozófus halálára</head>
				<p>In Memoriam Aemilii LASK professoris philosophiae Heydelbergiensis Obiit Pro Patria Anno 1914. In Galicia.</p>
				<lg>
					<l>Ész! mikor esztelen csatákba teuton örvény elragadt,</l>
					<l>vitted-é magaddal a drága heidelbergai dombokat?</l>
					<l>és ha a régi szók gyürűit szellemed megpörgeté,</l>
					<l>készen a hivásra multad óriásai jöttek-é</l>
					<l>vállukon kivinni a zajból? Vagy, szegény, már rég előbb</l>
					<l>a szavak varázs kövéről lesikárltad a bűverőt</l>
					<l>és amely évezreken által szítt magába annyi színt</l>
					<l>surló szellemed a szent kristályt színtelenre surolta mind?</l>
					<l>Ó, hiszen lelkedben nem volt már a szavaknak színe más</l>
					<l>mint az építésznek az állvány színe, mint a rajzvonás</l>
					<l>színe a mérnök hálójában, - szín és élet, a létezők</l>
					<l>szórt pompája, a heidelbergai halmok, a zöld német mezők,</l>
					<l>régi nyájas vándorlások szelleme, minden drága táj,</l>
					<l>ó, az emlék, melybe minden szónak gyökere mélyre váj,</l>
					<l>ó, ez a szókra tapadt vak mult, mely festi folyton a friss jelent:</l>
					<l>néma Lét mind, néma Anyag csak, - semmit az Észnek nem jelent</l>
					<l>forma nélkül - volt és nincs - s ez a percnyi lét is forma már:</l>
					<l>mert az élmény percnyit él, de a forma változatlan áll:</l>
					<l>nem a seiend, hanem a geltend, ami mindörökre gilt</l>
					<l>tiszta és időtlen igazság - forma - zárt és egyre nyílt</l>
					<l>új formák felé, az Észnek játszani építősdit és</l>
					<l>rakni a formák formáit - míg tisztultan a boldog Ész</l>
					<l>állványról állványra hágva, heielbergai halmokon</l>
					<l>túl, az örök Formák honában él, és élete nem rokon</l>
					<l>élmények süket életével - minden élmény eszme lesz,</l>
					<l>s mint a szélben jégcsapok erdőn, összecsengve levelez,</l>
					<l>vagy mint nagy barlangban a hangok, vagy tükrös szobában a fény</l>
					<l>egymásból születő sugaraknak mért szövevényeit szövén</l>
					<l>- és mi más a sugár, mint önnön útja és törvénye? mi más</l>
					<l>mint a Fények szelleme és formája? mint a rajzvonás</l>
					<l>tiszta szelleme: szín és élmény nemde ón és kréta mind?</l>
					<l>Mit nekem ón és élmény színe? Lelkem lelkebbre tekint:</l>
					<l>aki csak formákat épít, építményre nem muló,</l>
					<l>bánja is, állványának fenyve milyen erdőből való!</l>
					<l>légi ácsként fennen él rajt (s szökken a büszke épület!) -</l>
					<l>- Kőműves! le ne nézz az útra, mert lenézni szédület! -</l>
				</lg>
				<lg>
					<l>Igy bolyongtál, bölcselőm, a heidelbergai halmok alján,</l>
					<l>s ültél mély tanárszobádban; s minden messze volt és halván,</l>
					<l>halmok és szobák és emberek arca; és ha néha, mondják,</l>
					<l>nagy Igazság-otthonodban apró tények ritka szomját</l>
					<l>mint az édes víz szomját a tenger útasa, mint alantabb</l>
					<l>sűrűbb lég szomját a légnek útasa, - érezvén ha lankadt</l>
					<l>kézzel este kinyitottál valamely könyvet, hol apróbb</l>
					<l>tények és nevek nyüzsögtek, Baedekert, újságot, naplót,</l>
					<l>elszédültél, mintha a pallér állványáról az útra néz le</l>
					<l>formatelt szemével az apró foltos formátlan nyüzsgésre.</l>
				</lg>
				<lg>
					<l>És a vad, formátlan tények sodra egyszer lesodort!</l>
				</lg>
				<lg>
					<l>Fények s vak szinek zuhantak; s mint vak napban a szende hold</l>
					<l>halk és kölcsönzött világa semmibe sápad hangtalan</l>
					<l>és hiába sejted már hogy mégis örökre fenn suhan</l>
					<l>láthatatlan a tiszta égen: úgy halálos életünk</l>
					<l>halhatatlanná halvasztott formaváza is égbe tünt</l>
					<l>földi szenvedő agyadból, nagy Törvények időtelen</l>
					<l>szellemegébe, melyek élnek s állnak örökre, bár idelenn</l>
					<l>senkise sejtené is őket - és te maradtál egymagad -</l>
				</lg>
				<lg>
					<l>Mért nem inkább vitted a drága heidelbergai dombokat?</l>
				</lg>
				<lg>
					<l>Ó, ha minden vad zavar ellen, durva szín és durva szó</l>
					<l>kínos unalma mögött, mint bűvös talizmán vagy olvasó,</l>
					<l>marsok örök monotóniáján túl és túl a poros polyák</l>
					<l>földek unalmán, túl a rémes záporok árján, sárkapolyák</l>
					<l>rothasztó vizein túl, tisztán élne benned a régi táj,</l>
					<l>élne nyugodt tanárszobád, amelyre rágondolni fáj,</l>
					<l>elképzelni édes volna - élne talán egy drága szem,</l>
					<l>vagy talán csak a kis vendéglő heidelbergai kishegyen,</l>
					<l>ahol oly jó volt csevegni, este, mikor lement a nap,</l>
					<l>Kantról és Aristotelesről...!</l>
				</lg>
				<lg>
					<l>Ó, de minden elapadt!</l>
					<l>s tán ha néha megkísértéd gondolatokba öltözött</l>
					<l>jaj! kegyetlen gondolatokban, törmelék formák között</l>
					<l>rejtező emlékeid alját, tépett formák rongya közül,</l>
					<l>(melyekkel magad öltöztetted, büszke rá, hogy jól feszül</l>
					<l>forma a formára - mígnem érezéd, hogy tűn a test</l>
					<l>s önmagában a gazdag öltöny élni és fejlődni kezd) -</l>
					<l>jaj! ha néha megkísértéd ezt a munkás, jól csavart</l>
					<l>gombolyagod, melyet vak Fátum összekúszált és zavart,</l>
					<l>visszagombolyítani - rendre hámozván a forma dús</l>
					<l>hócsipkéit, hogy csipkékből égjen elő az élő hús,</l>
					<l>szellem-igazságok vak alján a Valóság teste, a Lét,</l>
					<l>Tény és Lét, az utolsó öltöny, - s ezt lefejtve tűnjön eléd</l>
					<l>élményed maga, meztelen mint hócsipkékből egy édes akt:</l>
				</lg>
				<lg>
					<l>élmény: meztelen darab élet, multad színei, logisch nackt -</l>
					<l>úgy megvillant és kisiklott, mintha fognál fürge gyíkot,</l>
					<l>mint arany homok kezedben, mennél jobban megszorítod,</l>
					<l>vagy a forrás könnyü habja, annál jobban folyik széjjel</l>
					<l>ujjaid közt - vagy, ha mélyebb álomból rezzenve éjjel</l>
					<l>emléked kerékfogát a percbe hasztalan csüggeszted,</l>
					<l>megragadni álmod omló szövetéből... tán a vesztett</l>
					<l>gyermekkor varázsszínét! - jaj! szín és álom eloson</l>
					<l>s te maradsz egy eltűnt ízzel egyedül a vánkoson.</l>
				</lg>
				<lg>
					<l>Ó, de hol van a vánkosod már, tépett Ész, a Nyugalom?</l>
					<l>Heidelberga nyugalma hol van? - Messze, messze zúg a hon:</l>
					<l>őrült tények Fátuma vitt el, tépte lelked, életed,</l>
					<l>s gondolatoknak tépett rongya így lett lelked, életed,</l>
					<l>rongy, mint harci köntösöd... egy szó - rongy! egy név... egy könyvnek címe</l>
					<l>cím és név... a rongyolt Formák... s egyre vész a rongyok színe -</l>
					<l>mígnem... - ó az utolsó percben, (mikor új színt nyert kipergett</l>
					<l>véredtől halovány ruhád is) nyert-e színt egy percre lelked,</l>
					<l>színt, még egyszer, minden rongyot messze vetve, ős szinét</l>
					<l>- mint haldoklók lelke, mondják, újra éli elfelejtett</l>
					<l>életét egy perc alatt, a gyemekkornak édenét,</l>
					<l>megtaláltad-e még egy percre a heidelbergai halmokat,</l>
					<l>Ész, mikor esztelen halálba a vak Fátum elragadt.</l>
				</lg>
				<lg>
					<l>Míg a Formák és Törvények fenn vezették rég unott</l>
					<l>pályáján, tördelve önnön tükreik, e Fátumot</l>
					<l>léttelen is működve folyton, lélek nélkül testtelen,</l>
					<l>mozgatván e szörnyű világot, ész szerint, de esztelen</l>
					<l>változó matériábul a változatlan Tényeket,</l>
					<l>szővén millió lélekbül a lelketlen Történetet,</l>
					<l>gázolván egyenes pályán és süket lábbal és hunyott</l>
					<l>szemmel és egy más világból vezetvén a Fátumot.</l>
				</lg>
			</div>
		</body>
	</text>
</TEI>