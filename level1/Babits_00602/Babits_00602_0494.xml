<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0494" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Istenek özvegye</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">273</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Istenek özvegye</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Istenek özvegye</head>
				<lg>
					<l>Mint aki egy zordon,</l>
					<l>fantasztikus regényt él:</l>
					<l>betegen szunnyadtál</l>
					<l>s száz év mulva ébredtél...</l>
				</lg>
				<lg>
					<l>Óh szomjas borzadás,</l>
					<l>érthetetlen hatalmak!</l>
					<l>Amíg te aludtál,</l>
					<l>isteneid meghaltak.</l>
				</lg>
				<lg>
					<l>Ki jósolhatja meg,</l>
					<l>amit az Idő terem?</l>
					<l>Más a nyelv, a szív,</l>
					<l>más talán a szerelem.</l>
				</lg>
				<lg>
					<l>Nincs is tán szerelem</l>
					<l>- tömegek és masinák.</l>
					<l>Párok helyett falkák vannak,</l>
					<l>nem is emberi világ.</l>
				</lg>
				<lg>
					<l>Mégis a Regény fia</l>
					<l>büszke, remeg, kiváncsi,</l>
					<l>mert ki másnak adatott</l>
					<l>százada holnapját látni</l>
				</lg>
				<lg>
					<l>emberszemmel s ésszel</l>
					<l>századot századhoz mérve,</l>
					<l>az Emberpálya ivét</l>
					<l>több nyomig elkisérve,</l>
				</lg>
				<lg>
					<l>évek ákombákját</l>
					<l>mohón betűzve, lesve</l>
					<l>s egy magnyi cél vagy értelem</l>
					<l>csillanását repesve,</l>
				</lg>
				<lg>
					<l>s bár riadt és félszeg,</l>
					<l>mégis kissé gőgösen</l>
					<l>hordva a Mult titkát</l>
					<l>az új nép közt idegen...</l>
				</lg>
				<lg>
					<l>(Óh két kard, egy akol!</l>
					<l>védett, szabad életek!</l>
					<l>Ezervirágu kert!</l>
					<l>ezerhangu koncertek!...)</l>
				</lg>
				<lg>
					<l>Mint aki egy zordon</l>
					<l>fantasztikus regényt él:</l>
					<l>iszonyút zuhantál,</l>
					<l>s nagy káoszban ébredtél.</l>
				</lg>
				<lg>
					<l>Véres lábbal gázolsz</l>
					<l>az új idők gaza közt,</l>
					<l>lépni is alig tudsz</l>
					<l>a sok fojtó inda közt.</l>
				</lg>
				<lg>
					<l>De, mint szűz, új földre</l>
					<l>messze kertből jött kertész,</l>
					<l>a veszélyes sürűbe</l>
					<l>szemed kandi gőggel néz.</l>
				</lg>
				<lg>
					<l>Nincs itt virág, s ha van,</l>
					<l>elfojtva, lihegve küzd</l>
					<l>maga se tudva tövét,</l>
					<l>s mit tehet a kertész, ha nem Isten?</l>
				</lg>
				<lg>
					<l>De te látod, érzed</l>
					<l>burjánban is a nemes</l>
					<l>csirát, elfajzást, csökevényt,</l>
					<l>s mohón ámulsz: mivé lesz?</l>
				</lg>
				<lg>
					<l>Talán kivedlik a gazból,</l>
					<l>s gazdagabban újra kiszökken,</l>
					<l>önnön pór trágyáján</l>
					<l>megedzve és százszor szebben.</l>
				</lg>
				<lg>
					<l>Szeretnél meghúzódni</l>
					<l>egy kis szabad helyen, távol:</l>
					<l>boldog, ki egy csöpp virágot</l>
					<l>kiválaszt, megment, fölápol.</l>
				</lg>
				<lg>
					<l>Vagy szeretnél lángot</l>
					<l>vetni már e rengetegbe,</l>
					<l>mint megromlott mezőt</l>
					<l>javítják, fölégetve,</l>
				</lg>
				<lg>
					<l>hogy elporlott erején</l>
					<l>új, szeplőtlen flóra teremjen. -</l>
					<l>Az Űr főniksze e föld</l>
					<l>- s tán így tesz a kertész, ha Isten.</l>
				</lg>
				<p>1927-1928 eleje</p>
			</div>
		</body>
	</text>
</TEI>