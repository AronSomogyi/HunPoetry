<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0342" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Jónás könyve</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">455</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Első rész</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Jónás könyve</head>
				<p>Első rész</p>
				<lg>
					<l>Mondta az Ur Jónásnak: »Kelj fel és menj</l>
					<l>Ninivébe, kiálts a Város ellen!</l>
					<l>Nagy ott a baj, megáradt a gonoszság:</l>
					<l>szennyes habjai szent lábamat mossák.«</l>
					<l>Szólt, és fölkele Jónás, hogy szaladna,</l>
					<l>de nem hová a Mennybeli akarta,</l>
					<l>mivel rühellé a prófétaságot,</l>
					<l>félt a várostól, sivatagba vágyott,</l>
					<l>ahol magány és békesség övezze,</l>
					<l>semhogy a feddett népség megkövezze.</l>
					<l>Kerülvén azért Jáfó kikötőbe</l>
					<l>hajóra szállott, mely elvinné őtet</l>
					<l>Tarsis felé, s megadta a hajóbért,</l>
					<l>futván az Urat, mint tolvaj a hóhért!</l>
				</lg>
				<lg>
					<l>Az Ur azonban szerzett nagy szelet</l>
					<l>és elbocsátá a tenger felett</l>
					<l>s kelt a tengernek sok nagy tornya akkor</l>
					<l>ingó és hulló kék hullámfalakból,</l>
					<l>mintha egy uj Ninive kelne-hullna,</l>
					<l>kelne s percenként összedőlne ujra.</l>
					<l>Forgott a hajó, kettétört az árboc,</l>
					<l>deszkaszál nem maradt hü deszkaszálhoz.</l>
				</lg>
				<lg>
					<l>A görcs hajósok, eszüket veszitve,</l>
					<l>minden terhet bedobtak már a vizbe,</l>
					<l>s mig arcukba csapott a szörnyü sóslé,</l>
					<l>kiki a maga istenét üvölté.</l>
					<l>Jónás mindent kiadva, elcsigázva,</l>
					<l>betámolygott a fedélközi házba,</l>
					<l>le a lépcsőkön, a hajófenékre,</l>
					<l>s ott zuhant bódult félálomba végre</l>
					<l>guritván őt az ázott, rengő padlat.</l>
				</lg>
				<lg>
					<l>S igy lőn hogy a kormányos belebotlott,</l>
					<l>a deszkákat vizsgálva, s rája szólt:</l>
					<l>»Mi dolog ez, hé, te nagy alható?</l>
					<l>Ki vagy te? Kelj föl, s kiálts a keserves</l>
					<l>istenedhez, talán ő megkegyelmez!</l>
					<l>Vagy istened sincs? Szólj! Miféle nemzet</l>
					<l>szült? Nem te hoztad ránk a veszedelmet?</l>
					<l>Mely város vall polgárának, büdös?</l>
					<l>S e fene vizen át velünk mivégre jössz?</l>
				</lg>
				<lg>
					<l>S ő monda néki: Zsidó vagyok én</l>
					<l>s az Egek Istenétől futok én.</l>
					<l>Mi közöm nékem a világ bünéhez?</l>
					<l>Az én lelkem csak nyugodalmat éhez.</l>
					<l>Az Isten gondja és nem az enyém:</l>
					<l>senki bajáért nem felelek én.</l>
					<l>Hagyjatok itt megbujni a fenéken!</l>
					<l>Ha süllyedünk, jobb itt fulladni nékem.</l>
					<l>De ha kitesztek még valahol élve,</l>
					<l>tegyetek egy magányos erdőszélre,</l>
					<l>hol makkon tengjek és keserű meggyen</l>
					<l>békében, s az Isten is elfeledjen!«</l>
				</lg>
				<lg>
					<l>De a kormányos dühhel csapta vissza:</l>
					<l>»Mit fecsegsz itt erdőről össze-vissza?</l>
					<l>Hol itt az erdő? És hová tegyünk ki?</l>
					<l>Innen csak a tengerbe tehetünk ki!</l>
					<l>Ki is teszünk, mert nem türöm hajómon</l>
					<l>az ilyet akit mit tudom mi bűn nyom.</l>
					<l>Már biztos hogy te hoztál bajba minket:</l>
					<l>magad mondod hogy Isten átka kerget.</l>
					<l>Ha Isten üldöz, az ördög se véd meg.</l>
					<l>Hé, emberek! Fogjátok és vigyétek</l>
					<l>ezt a zsidót!« S már nyolc marok ragadta,</l>
					<l>nehogy hajójuk süllyedjen miatta,</l>
					<l>mert nehéz a kő, és nehéz az ólom,</l>
					<l>de nehezebb kit titkos súlyu bűn nyom.</l>
				</lg>
				<lg>
					<l>Jónás azonban jajgatott s nyögött</l>
					<l>és meglóbálták a tenger fölött.</l>
					<l>»Vigyázz - hó-rukk! Pusztuljon aki nem kell!«</l>
					<l>S nagyot loccsant... s megcsöndesült a tenger,</l>
					<l>mint egy hasas szörny mely megkapta étkét.</l>
					<l>S már a hajósok térdencsuszva, kétrét</l>
					<l>görbedve sirtak és hálákat adtak</l>
					<l>könnyelmü áldozatokat fogadtak,</l>
					<l>s a messzeségben föltünt a szivárvány.</l>
				</lg>
				<lg>
					<l>A viz simán gyürűzött, mint a márvány.</l>
				</lg>
				<p>Második rész</p>
				<lg>
					<l>Az Ur pediglen készitett vala</l>
					<l>Jónásnak egy hatalmas cethalat</l>
					<l>s elküldte tátott szájjal hogy benyelné,</l>
					<l>halat s vizet vederszám nyelve mellé</l>
					<l>minek sodrán fejjel előre, hosszant</l>
					<l>Jónás simán s egészben ugy lecsusszant</l>
					<l>gyomrába hogy fején egy árva haj</l>
					<l>nem görbült, s ájultából csakhamar</l>
					<l>fél-ébren pislogott ocsudva, kába</l>
					<l>szemmel a lágy, vizes, halszagu éjszakába.</l>
				</lg>
				<lg>
					<l>És igy jutott a szörny-lét belsejébe</l>
					<l>vak ringások eleven bölcsejébe,</l>
					<l>és lakozék három nap, három éjjel</l>
					<l>a cet hasában, hol éjfél a déllel</l>
					<l>egyforma volt, s csupán a gondolatnak</l>
					<l>égre-kigyózó lángjai gyulladtak,</l>
					<l>mint fulladt mélyből pincetűz ha támad.</l>
					<l>És könyörge Jónás az ő Urának</l>
					<l>a halból, mondván: »Kiáltok Tehozzád,</l>
					<l>hallj meg, Isten! Mélységből a magasság</l>
					<l>felé kiáltok káromlok, könyörgök,</l>
					<l>a koporsónak torkából üvöltök.</l>
				</lg>
				<lg>
					<l>Mert dobtál vala engem a sötétbe</l>
					<l>s tengered örvényébe vetteték be,</l>
					<l>és körülvett a vízek veszedelme</l>
					<l>és fű tekeredett az én fejemre,</l>
					<l>bő hullámaid átnyargaltak rajtam,</l>
					<l>és Egyetemed fenekébe hulltam</l>
					<l>a világ alsó részeibe szállván,</l>
					<l>ki fenn csücsültem vala koronáján!</l>
					<l>Én aki Jónás voltam, ki vagyok már?</l>
					<l>Ki titkaidat tudtam, mit tudok már?</l>
					<l>Kényedre hány-vet hánykódó vized</l>
					<l>s nyálkás hus-záraiba zárt a Cet.«</l>
				</lg>
				<lg>
					<l>S lélekze Jónás, mivelhogy kifulladt,</l>
					<l>sürün szíván kopoltyuját a Halnak,</l>
					<l>mely csupa verdesés és lüktetés volt,</l>
					<l>s a vízből-szürt lélekzet mind kevés volt,</l>
					<l>a roppant haltest lihegve-dobogva</l>
					<l>szokatlan terhét ide-oda dobta</l>
					<l>kinjában, mig Jónás émelyegve s étlen</l>
					<l>tovább üvöltött a büzös sötétben,</l>
					<l>s vonitva, mint a farkas a veremben,</l>
					<l>nyögött: »Bezároltattál, Uram, engem!</l>
					<l>Sarak aljába, sötétségbe tettél,</l>
					<l>ragyogó szemed elől elvetettél.</l>
					<l>Mindazonáltal szemeim vak odva</l>
					<l>nem szűnik nézni te szent templomodra.</l>
					<l>Sóvár tekintetem nyilát kilőttem</l>
					<l>s a feketeség meghasadt előttem.</l>
					<l>Éber figyelmem erős lett a hitben:</l>
					<l>akárhogy elrejtőzöl, látlak, Isten!</l>
					<l>Rejteztem én is elüled, hiába!</l>
					<l>Utánam jöttél tenger viharába.</l>
					<l>Engedetlen szolgádat meggyötörted,</l>
					<l>magányos gőgöm szarvait letörted.</l>
					<l>De mennél csúfabb mélybe hull le szolgád,</l>
					<l>annál világosabb előtte orcád.</l>
					<l>Most már tudom hogy nincs mód futni tőled</l>
					<l>s ki nem akar szenvedni, kétszer szenved.</l>
					<l>De te se futhatsz, Isten, énelőlem,</l>
					<l>Habár e halban sós hús lett belőlem!«</l>
				</lg>
				<lg>
					<l>Ekkor nagyot ficánkodott a Cethal,</l>
					<l>Jónás meg visszarugott dupla talppal.</l>
					<l>S uj fájdalom vett mindkettőn hatalmat:</l>
					<l>a hal Jónásnak fájt, Jónás a halnak.</l>
				</lg>
				<lg>
					<l>És monda Jónás: »Ki táncoltat engem?</l>
					<l>Ki az aki nem hágy pusztulni csendben?</l>
					<l>Besóztál görgő tengered savával</l>
					<l>és csapkodsz, mintha játszanál csigával.</l>
					<l>Mert megfogyatkozott bennem a lélek:</l>
					<l>de az én Uram akará hogy éljek.</l>
					<l>Ebének kíván engemet a Pásztor</l>
					<l>és megszabadított a rothadástól.</l>
					<l>Jössz már, Uram, jössz, záraim kizárod</l>
					<l>s csahos szókkal futok zargatni nyájad.</l>
					<l>Mert imádságom elhatott tehozzád</l>
					<l>és végigjárta a Magasság hosszát.</l>
					<l>Csapkodj hát, csapkodj, ostorozva bölcsen,</l>
					<l>hogy amit megfogadtam, ne felejtsem,</l>
					<l>mert aki éltét hazugságba veszti,</l>
					<l>a boldogságtól magát elrekeszti.«</l>
				</lg>
				<lg>
					<l>Igy szóla Jónás, s eljött a negyednap</l>
					<l>és akkor az Ur parancsolt a halnak,</l>
					<l>ki Jónást a szárazra kivetette,</l>
					<l>vért, zsirt, epét okádva körülötte.</l>
				</lg>
				<p>Harmadik rész</p>
				<lg>
					<l>S mondta az Ur Jónásnak másodizben:</l>
					<l>»Kelj föl és menj, mert én vagyok az Isten.</l>
					<l>Menj, a nagy Ninivéig meg se állj,</l>
					<l>s miként elédbe irtam, prédikálj!«</l>
				</lg>
				<lg>
					<l>S fölkele Jónás, menvén Ninivébe,</l>
					<l>melynek három nap volt járó vidéke,</l>
					<l>három nap taposhatta azt akárki</l>
					<l>s kanyargós utcáiból nem talált ki.</l>
				</lg>
				<lg>
					<l>Menvén hát Jónás, első nap kiére</l>
					<l>egy sátrakkal telt, csillagforma térre</l>
					<l>s az árusok közt akik vad szakállát</l>
					<l>és lotykos, rongyos, ragadós ruháját,</l>
					<l>ahol helyet vőn, kórusban nevették,</l>
					<l>kiáltott, mint az Ur meghagyta, ekként:</l>
				</lg>
				<lg>
					<l>»Halld az Egek Urának Istenének</l>
					<l>kemény szózatját, nagy Ninive, térj meg,</l>
					<l>vagy kénkövekkel ég föl ez a város</l>
					<l>s föld alá süllyed, negyven napra mához!«</l>
				</lg>
				<lg>
					<l>Igy szólott Jónás, s szeme vérbeforgott,</l>
					<l>kimarjult arcán veritéke csorgott,</l>
					<l>de az árusok csak tovább nevettek,</l>
					<l>alkudtak, csaltak, pöröltek vagy ettek</l>
					<l>s Jónás elszelelt búsan és riadtan</l>
					<l>az áporodott olaj- s dinnyeszagban.</l>
				</lg>
				<lg>
					<l>Másod estére másik térre ére,</l>
					<l>a szinészek és mímesek terére,</l>
					<l>kik a homokon illegve kigyóztak</l>
					<l>s szemérem nélkül a nép előtt csókolóztak.</l>
					<l>Ott Jónás a magas ülés-sorok csucsára</l>
					<l>hágván, olyat bődült bozontos szája,</l>
					<l>hogy azt hitték, a szinre bika lép.</l>
					<l>Mohón hökkenve némult el a nép,</l>
					<l>mig Jónásból az Ur imígyen dörgött:</l>
					<l>»Rettegj, Ninive, s tarts bünbánva böjtöt!</l>
					<l>Haminckilencszer megy le még a nap,</l>
					<l>s Ninive napja lángba, vérbe kap!«</l>
				</lg>
				<lg>
					<l>S az asszonyok körébe gyültek akkor</l>
					<l>s kisérték Jónást bolondos csapattal.</l>
					<l>Hozzá simultak, halbüzét szagolták</l>
					<l>és mord lelkét merengve szimatolták.</l>
				</lg>
				<lg>
					<l>Igy ért, az asszonyoktól közrevéve,</l>
					<l>harmadnap a királyi ház elébe.</l>
					<l>Ott már tudták és várták és bevitték</l>
					<l>egy nagy terembe, hol arany teríték</l>
					<l>mellett hevertek a Hatalmasok,</l>
					<l>nyüzsgvén köröttük szép rabszolga sok,</l>
					<l>és meztelen táncoltak ott a szolgák</l>
					<l>vagy karddal egymást ölték, kaszabolták</l>
					<l>játékul. Jónást meg egy cifra oszlop</l>
					<l>tetejébe tették hogy szónokoljon</l>
					<l>és jövendölje végét a világnak.</l>
				</lg>
				<lg>
					<l>És Jónás akkor egy iszonyu átkot</l>
					<l>kiáltva a királyra s udvarára</l>
					<l>s az asszonyokra és a palotára</l>
					<l>s a szinészekre és a mímesekre</l>
					<l>s az árusokra és a mívesekre</l>
					<l>s az egész Ninivére mindenestül,</l>
					<l>leugrott, és az őrökön keresztül</l>
					<l>kitört, s a termen át, s a szoborerdőn,</l>
					<l>csarnokon, folyosókon és a kerten,</l>
					<l>tavat megúszva, rácsokon lekúszva,</l>
					<l>s a vizvezeték-csatornán lecsúszva,</l>
					<l>utcán és bástyán, falmentén szaladva</l>
					<l>rohant ki Ninivéből a szabadba,</l>
					<l>egyetlen látomással dult szivében:</l>
					<l>hogy kő kövön nem marad Ninivében.</l>
				</lg>
				<lg>
					<l>És méne a pusztába, hol a sáskák</l>
					<l>a gyér fü szomjas zöldjét mind levásták,</l>
					<l>hol aki a forró homokra lépett</l>
					<l>jó saru nélkül, a talpa megégett:</l>
					<l>ott megfogadta, harmincnyolc napig</l>
					<l>böjtölve s imádkozva ott lakik</l>
					<l>s nem mozdul, mignem messze kénköves</l>
					<l>lángoktól lenne lenn az ég veres</l>
					<l>s hallanék hogy a föld egyszerre szörnyet</l>
					<l>dördül, s a nagy vár tornyai ledőlnek</l>
					<l>s ugy elpusztul minden ninivei,</l>
					<l>maga és apja s anyja, fiai</l>
					<l>s lányai, huga-öccse, nénje-bátyja,</l>
					<l>mint hajdan a Jeroboám családja.</l>
				</lg>
				<lg>
					<l>S azontul, harmincnyolcból visszamenve,</l>
					<l>a napokat számlálja vala rendre,</l>
					<l>kiáltozván az Urhoz: »Halld, Hatalmas!</l>
					<l>Hires Bosszuálló, szavamra hallgass!</l>
				</lg>
				<lg>
					<l>Elküldtél engem, férgekhez a férget,</l>
					<l>kik ellenedre s fricskád nélkül éltek.</l>
					<l>Én inkább ültem volna itt a pusztán,</l>
					<l>sorvadva, mint ma, gyökéren és sáskán</l>
					<l>De böjt s jámborság néked mint a pélva,</l>
					<l>mert vétkesek közt cinkos aki néma.</l>
					<l>Atyjafiáért számot ad a testvér:</l>
					<l>nincs mód nem menni ahova te küldtél.</l>
					<l>Csakhogy a gonosz fittyet hány a jóra.</l>
					<l>Lám, megcsufoltak, Egek Alkotója!</l>
					<l>Szolgádat pellengérre állították,</l>
					<l>mert gyönge fegyver szózat és igazság.</l>
					<l>Nincs is itt haszna szépszónak s imának,</l>
					<l>csak harcnak és a hatalom nyilának.</l>
					<l>Én Jónás, ki csak a Békét szerettem,</l>
					<l>harc és pusztulás prófétája lettem.</l>
					<l>Harcolj velük hát, Uram, sujtsd le őket!</l>
					<l>Irtsd ki a korcs fajt s gonosz nemzedéket,</l>
					<l>mert nem lesz addig igazság, se béke,</l>
					<l>mig gőgös Ninive lángja nem csap az égre.«</l>
				</lg>
				<lg>
					<l>S elmult egy hét, és kettő, három, négy, öt,</l>
					<l>és már a harmincnyolcadik nap eljött.</l>
					<l>Jött a reggel és a dél és az este:</l>
					<l>Jónás egész nap az ég alját leste.</l>
					<l>S már a láthatár elmerült az éjben,</l>
					<l>s egy árva ház sem égett Ninivében.</l>
				</lg>
				<p>Negyedik rész</p>
				<lg>
					<l>Mert látá az Ur, hogy ott egyik-másik</l>
					<l>szivben még Jónás szava kicsirázik</l>
					<l>mint a jó mag ha termőföldre hullott,</l>
					<l>s pislog mint a tüz mely titkon kigyulladt.</l>
					<l>S gondolta: »Van időm, én várhatok.</l>
					<l>Előttem szolgáim, a századok,</l>
					<l>fujják szikrámat, mig láng lesz belőle;</l>
					<l>bár Jónás ezt már nem látja, a dőre.</l>
					<l>Jónás majd elmegy, de helyette jő más,«</l>
					<l>igy gondolá az Ur; csak ezt nem tudta Jónás,</l>
				</lg>
				<lg>
					<l>s azért felette megharaguvék,</l>
					<l>és mondta: »Mikor ide kijövék,</l>
					<l>s azóta napról-napra s egyre többen</l>
					<l>jöttek a városból kérdezni tőlem,</l>
					<l>kicsit gunyolva, kicsit félve-bánva,</l>
					<l>hány nap van hátra még? S én számról-számra</l>
					<l>közlém pontossan. S most szégyenben hagytál!</l>
				</lg>
				<lg>
					<l>Hazudtam én, és hazudott a naptár.</l>
					<l>És hazudott az Isten! Ezt akartad?</l>
					<l>Bünbánók jószándékát megzavartad.</l>
					<l>Hiszen tudhattam! Kellett volna tudni!</l>
					<l>Azért vágytam hajón Tarsisba futni...</l>
					<l>Mert te vagy aki fordit rosszat jóra,</l>
					<l>minden gonosznak elváltoztatója.</l>
					<l>De már az én lelkem vedd vissza tőlem,</l>
					<l>mert jobb nekem meghalnom hogysem élnem.«</l>
				</lg>
				<lg>
					<l>Tudnivaló pedig itt hogy kimenve,</l>
					<l>a városból Jónás, ül vala szembe,</l>
					<l>a város ellenébe, napkeletnek,</l>
					<l>árnyékban, mert egy nagylevelü töknek</l>
					<l>indái ott fölfutva egy kiszáradt,</l>
					<l>hőségtől sujtott fára olyan árnyat</l>
					<l>tartottak, ernyőt eltikkadt fejére,</l>
					<l>hogy azalól leshetett Ninivére,</l>
					<l>fátylában a nagy fények fonta ködnek.</l>
					<l>S örüle Jónás módfelett a töknek.</l>
				</lg>
				<lg>
					<l>Aztán egy reggel, hajnaltájra, szerzett</l>
					<l>a nagy Uristen egy kicsinyke férget,</l>
					<l>mely a töknek tövét megrágta volna</l>
					<l>és tette hogy indája lekonyulna,</l>
					<l>levele megpörögve kunkorodna</l>
					<l>s az egész tök elaszva szomorodna.</l>
				</lg>
				<lg>
					<l>Oly vékonnyá fonnyadt, amily nagyra felnőtt:</l>
					<l>nem tartott többet sem árnyat sem ernyőt.</l>
				</lg>
				<lg>
					<l>S akkor az Isten szerze meleget</l>
					<l>s napkeleti szárasztó szeleket</l>
					<l>s lőn hogy a nap hévsége megsütötte</l>
					<l>Jónás fejét, és megcsapván, felette</l>
					<l>bágyadttá széditette, ugyhogy immár</l>
					<l>ugy érzé, minden körülötte himbál,</l>
					<l>mintha megint a hajón volna; gyomra</l>
					<l>kavargott, és gyötrőn égette szomja</l>
					<l>s ezt nyögte csak: »Lelkem vedd vissza, kérlek,</l>
					<l>mert jobb már hogy meghaljak, semhogy éljek.«</l>
				</lg>
				<lg>
					<l>S monda az Ur Jónásnak: »Lásd, valóban</l>
					<l>méltán busulsz s vádolsz-e haragodban</l>
					<l>a széleslombu, kövér tök miatt,</l>
					<l>hogy hüs árnya fejedről elapadt?«</l>
				</lg>
				<lg>
					<l>S felelt, kitörvén Jónásból a méreg:</l>
					<l>»Méltán haragszom azért, migcsak élek!«</l>
				</lg>
				<lg>
					<l>És monda akkor az Isten: »Te szánod</l>
					<l>a tököt amely egy éjszaka támadt</l>
					<l>s egy másik éjszaka elhervadott;</l>
					<l>amelyért kezed nem munkálkodott;</l>
					<l>amelyet nem ápoltál, nem neveltél,</l>
					<l>lombja alatt csak lustán elhevertél.</l>
				</lg>
				<lg>
					<l>És én ne szánjam Ninivét, amely</l>
					<l>évszázak folytán épült vala fel?</l>
					<l>melynek tornyai vetekedve kelnek?</l>
					<l>mely mint egy győztes harci tábor terjed</l>
					<l>a sivatagban, és utcái mint</l>
					<l>képeskönyv amit a történet irt,</l>
					<l>nyilnak elém? Ne szánjam Ninivének</l>
					<l>ormát mely lépcsőt emel a jövőnek?</l>
					<l>A várost amely mint egy fáklya égett</l>
					<l>nagy korszakokon át, és nemzedékek</l>
					<l>éltek fényénél, s nem birt meg vele</l>
					<l>a sivatagnak annyi vad szele?</l>
					<l>Melyben lakott sok százszor ezer ember</l>
					<l>s rakta fészkét munkálva türelemmel:</l>
					<l>ő sem tudta, és ki választja széllyel,</l>
					<l>mit rakott jobb-, s mit rakott balkezével?</l>
				</lg>
				<lg>
					<l>Bizd azt reám, majd szétválasztom én.</l>
					<l>A szó tiéd, a fegyver az enyém.</l>
					<l>Te csak prédikálj, Jónás, én cselekszem.</l>
					<l>Ninive nem él örökké. A tök sem,</l>
					<l>s Jónás sem. Eljön az ideje még,</l>
					<l>születni fognak ujabb Ninivék</l>
					<l>és jönnek uj Jónások, mint e töknek</l>
					<l>magvaiból uj indák cseperednek,</l>
					<l>s negyven nap, negyven év, vagy ezer-annyi,</l>
					<l>az én szájamban ugyanazt jelenti.«</l>
				</lg>
				<lg>
					<l>Igy szólt az Ur, és Jónás hallgatott.</l>
					<l>A nap az égen lassan ballagott.</l>
					<l>Messze lépcsős tornyai Ninivének</l>
					<l>a hőtől ringatva emelkedének.</l>
					<l>A szörnyü város mint zihálva roppant</l>
					<l>eleven állat, nyult el a homokban.</l>
				</lg>
				<p>Jónás imája</p>
				<lg>
					<l>Hozzám már hűtlen lettek a szavak,</l>
					<l>vagy én lettem mint túláradt patak</l>
					<l>oly tétova céltalan parttalan</l>
					<l>s ugy hordom régi sok hiú szavam</l>
					<l>mint a tévelygő ár az elszakadt</l>
					<l>sövényt jelző karókat gátakat.</l>
					<l>Óh bár adna a Gazda patakom</l>
					<l>sodrának medret, biztos útakon</l>
					<l>vinni tenger felé, bár verseim</l>
					<l>csücskére Tőle volna szabva rim</l>
					<l>előre kész, s mely itt áll polcomon,</l>
					<l>szent Bibliája lenne verstanom,</l>
					<l>hogy ki mint Jónás, rest szolgája, hajdan</l>
					<l>bujkálva, később mint Jónás a Halban</l>
					<l>leszálltam a kinoknak eleven</l>
					<l>süket és forró sötétjébe, nem</l>
					<l>három napra, de három hóra, három</l>
					<l>évre vagy évszázadra, megtaláljam,</l>
					<l>mielőtt egy mégvakabb és örök</l>
					<l>Cethal szájában végkép eltünök,</l>
					<l>a régi hangot s, szavaim hibátlan</l>
					<l>hadsorba állván, mint Ő sugja, bátran</l>
					<l>szólhassak s mint rossz gégémből telik</l>
					<l>és ne fáradjak bele estelig</l>
					<l>vagy mig az égi és ninivei hatalmak</l>
					<l>engedik hogy beszéljek s meg ne haljak.</l>
				</lg>
			</div>
		</body>
	</text>
</TEI>