<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0237" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mig kesztyűddel és kalapoddal babrálsz</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">220</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mig kesztyűddel és kalapoddal babrálsz</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mig kesztyűddel és kalapoddal babrálsz</head>
				<lg>
					<l>Milyen különös, hirtelen elborult</l>
					<l>délután! Az ember önkénytelen</l>
					<l>ablakhoz áll. Lenn fényes tetejű</l>
					<l>gépkocsik, mint páncélos bogarak</l>
					<l>a grófi palota előtt...</l>
					<l>Kedvesem idegesen húzza a kesztyűjét</l>
					<l>mögöttem.</l>
					<l>El akar menni!</l>
					<l>Nagyon is megkínoztam. Mennyi, mennyi</l>
					<l>érzés szalad bennünk körbe, mint lovak a malomban!</l>
					<l>Szívünk nyugtalanul zakatol, mint hajszolt szerkezet,</l>
					<l>eltört rugójú óra, melyet örökké lehet</l>
					<l>húzni és húzni... Megfordulok.</l>
					<l>Csönd. Semmi mozgás.</l>
					<l>Csak a kesztyű ujjait találgatja kezed,</l>
					<l>s a kis tálcából eldobott cigarettád</l>
					<l>bocsát vékony fonalat fölfelé,</l>
					<l>mint áldozat füstje.</l>
					<l>Csönd van.</l>
					<l>Csak ez a taposás a malomban!</l>
					<l>Micsoda magvak őrlődnek itt? Micsoda</l>
					<l>robbanás készül? Óh kedvesem, az Isten</l>
					<l>majd csak tudja, mit akar velünk! Legyünk türelemmel!</l>
					<l>El akarsz menni? Menj el!</l>
					<l>Ha mégy is maradsz, ha maradsz is mégy!</l>
					<l>Hány óra? Már négy?</l>
					<l>Négy vagy öt vagy hat vagy hét, mit bánom!</l>
					<l>Te édes, morcos, harapós kislányom:</l>
					<l>így! vesd le azt a dacos kalapot!</l>
					<l>Bolondok vagyunk, s úgyis bennünk vannak</l>
					<l>órák, rugók, csikók és messzeségek</l>
					<l>s ma minden rugó türelmetlen.</l>
					<l>Kis ideges! hogy összeretten</l>
					<l>kezed... Csak a gépkocsi motora</l>
					<l>robbant,</l>
					<l>ami a grófi palota előtt áll,</l>
					<l>áll, de toporzékol, mint a csikó,</l>
					<l>berreg és tülköl és ropog és zakatol</l>
					<l>ez a gépbezárt nyugtalanság,</l>
					<l>melyben már őrült iramok dobognak,</l>
					<l>utak, távolok, terek, katasztrófák...</l>
					<l>Bolond délután, s minden óra bolond.</l>
					<l>A megállt idők</l>
					<l>autóján ülünk.</l>
				</lg>
			</div>
		</body>
	</text>
</TEI>