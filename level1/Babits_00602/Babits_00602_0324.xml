<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0324" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A meglódult naptár</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">585</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A meglódult naptár</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A meglódult naptár</head>
				<p>1. Az irigy körhinta</p>
				<lg>
					<l>Jaj hogy suhannak, versenyt év az évvel!</l>
					<l>S egyre kergébben! Tél az ősz után!</l>
					<l>Liheg a tavasz mezei szelével,</l>
					<l>mint szaladásban elfulladt leány.</l>
				</lg>
				<lg>
					<l>Hányadszor látom visszatérni, mint a</l>
					<l>körhintán szálló lányra aki les!</l>
					<l>S mind hadaróbban pörgeti a hinta:</l>
					<l>rámvillan, és már a forgásba vesz.</l>
				</lg>
				<lg>
					<l>Ki mondja még hogy lassu az öregkor</l>
					<l>s lomhább ütemben él a vénhedő?</l>
					<l>Lám, ha kevés van már belőle, akkor</l>
					<l>fut legkajánabbúl a gyors idő.</l>
				</lg>
				<lg>
					<l>Fut, száll, suhan, fogy, itt a tavasz újra.</l>
					<l>Itt a kacér ki röptében kacag</l>
					<l>elleng mellettem és piheg kifulva</l>
					<l>ruháján a zöld máslik bomlanak.</l>
				</lg>
				<lg>
					<l>Hányszor szállt már el így! De sohse még ily</l>
					<l>hevülten, izgatottan, fullatag...</l>
					<l>Csak én öregszem: ő most is a régi</l>
					<l>s a réginél még gyötrőbb és vadabb.</l>
				</lg>
				<p>2. A kitámasztott esernyő</p>
				<lg>
					<l>Váratlan zápor zengett át a tájon,</l>
					<l>mint szeretők között a hirtelen</l>
					<l>pörpatvar, mely csak arra jó hogy fájjon</l>
					<l>és még forróbb legyen a szerelem.</l>
				</lg>
				<lg>
					<l>Nagy árnyak ingnak s apró tüzek égnek</l>
					<l>a serdülő és könnyes pázsiton.</l>
					<l>Az ördög veri asszonyát, s az égnek</l>
					<l>egyik fele nevet a másikon.</l>
				</lg>
				<lg>
					<l>Tornác kövén egy kitámasztott női</l>
					<l>esernyő guggol, mint barna kutya.</l>
					<l>A kerti lombot látni szinte nőni.</l>
					<l>Megtört fü csúcsán lógáz a csiga. -</l>
				</lg>
				<lg>
					<l>Tapadva himbál, lassan nyúl ki szarva</l>
					<l>s az érzékeny világba ágazik.</l>
					<l>Most megrázza magát egy fiatal fa</l>
					<l>s egyszerre szökőkúttá változik.</l>
				</lg>
				<lg>
					<l>Itt is egy, ott is... minden kicsi szélre</l>
					<l>megremeg és könnyekbe öltözik.</l>
					<l>Ideges az egész táj, mintha félne</l>
					<l>a gonosz nyártól amely érkezik.</l>
				</lg>
				<p>3. A reszketők felekezete</p>
				<lg>
					<l>Öreg vagyok, mért reszketek e nyártól?</l>
					<l>Ugy járhatnék itt, mint bölcs idegen,</l>
					<l>ki nyugton és közömbösen megy által</l>
					<l>izgatott és vajúdó földeken,</l>
				</lg>
				<lg>
					<l>s a fákon végiglengő reszketésre</l>
					<l>ugy nézhetnék, mint táncra süketek,</l>
					<l>vagy mint aki hitetlen állva nézne</l>
					<l>egy vak, rajongó gyülekezetet,</l>
				</lg>
				<lg>
					<l>valami különös felekezetnek</l>
					<l>rejtelmes, könnyes szertartásait,</l>
					<l>ahol a hívők sorra fölremegnek,</l>
					<l>ha a Lélek szárnya vállukra üt</l>
				</lg>
				<lg>
					<l>galambtollával... Óh de engem, engem</l>
					<l>nem nyugtat meg hogy idegen vagyok:</l>
					<l>saját kertemben, ennen életemben</l>
					<l>tolonckocsit váró kitagadott,</l>
				</lg>
				<lg>
					<l>s ha vágyatokra nem zeng vissza vágyam</l>
					<l>és alig izgat már izgalmatok,</l>
					<l>annál izgatóbb kín lesz árvaságom</l>
					<l>köztetek, reszkető zöld karzatok!</l>
				</lg>
				<p>4.</p>
				<p>Pomóna tánca</p>
				<lg>
					<l>Cseresnye már csak aszva csügg a légi</l>
					<l>magasban, madárlábon járható</l>
					<l>ágakon pár szem... Hogy is szól a régi</l>
					<l>költőnő? Acron ap acrotaty...</l>
				</lg>
				<lg>
					<l>A kajszi is leszedve rég, folyékony</l>
					<l>arannyá főtt. Langy körte és dicső</l>
					<l>őszibarack pompáz a törpe fákon,</l>
					<l>roncs férj karján virágzó húsu nő.</l>
				</lg>
				<lg>
					<l>Kéjenc darazsak száj marja. Szilva</l>
					<l>elég van az idén, kékell a lomb.</l>
					<l>A mandulának keskeny tokja nyilva.</l>
					<l>Már jár a róka, kerepel a domb,</l>
				</lg>
				<lg>
					<l>érik a szőllő. Mindannyit szeretnéd</l>
					<l>falni és marni, mint a gaz darázs.</l>
					<l>De mire magad kedvedig ehetnéd,</l>
					<l>már vége is van, jön helyette más,</l>
				</lg>
				<lg>
					<l>és rögtön azt is elviszi előled</l>
					<l>s mintha vetítve volna vagy varázs,</l>
					<l>kapkodja fogadásait az időnek</l>
					<l>irigy házigazdád, a változás.</l>
				</lg>
				<p>5. Az érzéketlen szolgáló</p>
				<lg>
					<l>Hányszor kinálsz még végig ízeiddel,</l>
					<l>izgatva halkuló vágyaimat?</l>
					<l>Óh ha már hoztad, oly hamar ne vidd el,</l>
					<l>mi még nyelvemnek édességet ad!</l>
				</lg>
				<lg>
					<l>Elhajlik az ág ha fölnyulok érte,</l>
					<l>elgurul a dió ha leütöm.</l>
					<l>A gyümölcs mely szép, mint a lányok térde,</l>
					<l>letottyan és eltöpped a füvön.</l>
				</lg>
				<lg>
					<l>Sárga levél hull mellé, karikázva.</l>
					<l>Szomorun nézem, s mintha valami</l>
					<l>eltörött volna, szeretném vigyázva</l>
					<l>fölvenni és visszaragasztani.</l>
				</lg>
				<lg>
					<l>De jön a szél, s elsöpri ami elhullt,</l>
					<l>mint érzéketlen szolgálóleány.</l>
					<l>Ki hozza vissza nyaram? S ha ez elmult</l>
					<l>hány marad? Tíz? vagy egy? Vagy egyse tán?</l>
				</lg>
				<lg>
					<l>Jaj, hogy suhannak! Egyre-egyre gyorsabb,</l>
					<l>mint őszi napok, év az év nyakán!</l>
					<l>Kurta a ma, de még kurtább a holnap,</l>
					<l>és még kurtább lesz a holnapután.</l>
				</lg>
			</div>
		</body>
	</text>
</TEI>