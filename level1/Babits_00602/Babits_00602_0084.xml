<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0084" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LAODAMEIA</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">4866</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LAODAMEIA</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LAODAMEIA</head>
				<p>TA TOU DPAMATOS PROSWPA</p>
				<p>Laodameia</p>
				<p>Jós</p>
				<p>Fiúk és leányok kara</p>
				<p>Hírnök</p>
				<p>Iphiklos</p>
				<p>Protesilaos</p>
				<p>Színhely: Phylaké, Thessalia.</p>
				<p>Laodameia:</p>
				<lg>
					<l>A Hóra visszahozza már a zöld tavaszt</l>
					<l>lombtól sötét a hószín oszlopok köze. -</l>
					<l>Ma újra véres és halottas álmokat</l>
					<l>küldött egy isten. - Im lefolyt a teljes év,</l>
					<l>mióta hősi férjem, Prótesilaos</l>
					<l>görbe hajóján légszerű tengerre szállt,</l>
					<l>hogy megbüntesse a hitetlen trójait</l>
					<l>S Tróját lerontsa. S ím még róla semmi hír.</l>
					<l>Bölcs jós, tudás kapúja, készítsd jóslatod.</l>
				</lg>
				<p>Jós:</p>
				<lg>
					<l>Királynő, néha jobb nem tudni a jövőt.</l>
				</lg>
				<p>Laodameia:</p>
				<lg>
					<l>Világosságnál jobb-e hát a vak homály?</l>
				</lg>
				<p>Jós:</p>
				<lg>
					<l>Az isteneknél változatlan áll a sors.</l>
				</lg>
				<p>Laodameia:</p>
				<lg>
					<l>Tudva kitérhet útjából a gondos ész.</l>
				</lg>
				<p>Jós:</p>
				<lg>
					<l>Asszonykézzel vasat kivánsz hajlítani.</l>
				</lg>
				<p>Laodameia:</p>
				<lg>
					<l>Királynődnek szegülsz-e ellen, szolgavér?</l>
				</lg>
				<p>Jós:</p>
				<lg>
					<l>Tudod-e még a jóslatot, mely Delphibül</l>
					<l>jött Atridákhoz, mielőtt hajóikat</l>
					<l>indíták földig rontani szent Iliont?</l>
					<l>»Kinek a lába legelőbb érinti meg</l>
					<l>Trójának földjét, Trója földjén veszni fog.«</l>
					<l>Vas végzet vonssza lábaink lépéseit.</l>
				</lg>
				<p>Laodameia:</p>
				<lg>
					<l>Ó, jaj nekem!</l>
				</lg>
				<p>Kar:</p>
				<lg>
					<l>Mi bánt úrnőm?</l>
				</lg>
				<lg>
					<l>Laodameia: Ó, jaj nekem!</l>
					<l>Már látom a végzetnek szörnyű szőttesét.</l>
				</lg>
				<p>Kar:</p>
				<lg>
					<l>Baljós multakba néznek véres szemeid.</l>
				</lg>
				<p>Laodameia:</p>
				<lg>
					<l>Férjem hallván Apollo gyémánt végzetét,</l>
					<l>szólt: »Boldog és háromszor boldog a görög,</l>
					<l>ki trójai homokba az első görög</l>
					<l>nyomot nyomhatja.« - Döbbenéssel felelénk:</l>
					<l>»De isten mondja, Trója földjén veszni fog.«</l>
					<l>Nem hajtva, újra mondta: »Boldog a görög</l>
					<l>kinek hajója gyors és lába gyors, a part</l>
					<l>felé, hajója szállni, lába ugrani,</l>
					<l>a part felé, madárhajó és zergeláb.«</l>
				</lg>
				<p>Jós:</p>
				<lg>
					<l>A hős vakmódra végzet ellen merni bíz</l>
					<l>és azt gondolja, bátorsága már erő.</l>
				</lg>
				<p>Laodameia:</p>
				<lg>
					<l>Lefolyt a teljes év s még róla semmi hír</l>
					<l>Bölcs jós, tudás kapúja, készítsd jóslatod.</l>
				</lg>
				<p>Jós:</p>
				<lg>
					<l>Királynő, férjed őrült lelke szállt beléd:</l>
					<l>Asszonykézzel vasat kivánsz hajlítani.</l>
				</lg>
				<p>Laodameia:</p>
				<lg>
					<l>Királynődnek szegülsz-e ellen, szolgafaj?</l>
					<l>Oltár lángjára szótlan öntsd a barna vért.</l>
				</lg>
				<p>Jós:</p>
				<lg>
					<l>A vér sercegve összefut s a füst lecsap:</l>
					<l>baljós illat száll meghomályzott gőzivel.</l>
				</lg>
				<p>1. strófa</p>
				<p>Fiúk:</p>
				<lg>
					<l>Minden szomorú idő közt</l>
					<l>a tavasz a legszomorúbb,</l>
					<l>amikor zöldül az erdő,</l>
					<l>amikor borul az ég.</l>
				</lg>
				<p>Lányok:</p>
				<lg>
					<l>Friss zápor zúg a mezők közt</l>
					<l>az út sárral teli, rút,</l>
					<l>de barna bársony a felhő,</l>
					<l>de zöld bársony a vidék.</l>
				</lg>
				<p>1. antistrófa</p>
				<lg>
					<l>Fiúk: Jő Héliosz égi nyilakkal</l>
					<l>gyilkos sugárnyila hull</l>
					<l>és újra napos a nappal</l>
					<l>és zengve ébred a méh.</l>
				</lg>
				<lg>
					<l>Lányok: Völgy felé forr a folyóka,</l>
					<l>a fenyő a kékbe nyúl,</l>
					<l>nap felé vágy a futóka</l>
					<l>s a királynő - férje felé!</l>
				</lg>
				<p>2. strófa</p>
				<lg>
					<l>Fiúk: Jertek ma, fiúk, valamennyien,</l>
					<l>kik lakjátok erdős Phylakét</l>
					<l>s nagy Démétér földjét, Pyrasost</l>
					<l>s juhok anyját, a virágos Itónt,</l>
					<l>tengeri Antrónt s füves Pteleost</l>
					<l>a sokcsucsu Thessaliában.</l>
				</lg>
				<p>Lányok:</p>
				<lg>
					<l>Jertek ma leányok, barna szüzek,</l>
					<l>nász-nem-látott sok szép hajadon,</l>
					<l>kérjük dallal nyilas Artemist,</l>
					<l>hogy adja királynőnknek vigaszát,</l>
					<l>ki zokogva eped hős férje után</l>
					<l>s haját keze tépi hiában.</l>
				</lg>
				<p>2. antistrófa</p>
				<p>Fiúk:</p>
				<lg>
					<l>Két hős dalia szállt Trója felé</l>
					<l>az ős Phylakos palotáiból,</l>
					<l>gyorslábu Podarges és a vitéz</l>
					<l>Prótesiláos, mint két csodasas,</l>
					<l>mely fészkéből zsákmányra kikel,</l>
					<l>tán hogy soha vissza ne keljen.</l>
				</lg>
				<p>Lányok:</p>
				<lg>
					<l>A bízakodó hős útra merész</l>
					<l>s árván marad sok ős palota</l>
					<l>és tépi haját sok bús feleség,</l>
					<l>a fekete föld s a keserű víz</l>
					<l>minden fehér csontot befogad</l>
					<l>s ki merhet az istenek ellen?</l>
				</lg>
				<p>Epodos</p>
				<p>Teljes kar:</p>
				<lg>
					<l>Milyen bort adtak, a föld fiának</l>
					<l>a kegyetlen istenek,</l>
					<l>hogy attól örökre részeg</l>
					<l>s szenved mig a sírba száll?</l>
					<l>hogy él ahol élni bánat</l>
					<l>és küzködik és szeret,</l>
					<l>ahol bűn lenni merésznek,</l>
					<l>ahol szeretni halál?</l>
					<l>hogy tudva is űzi lázát</l>
					<l>végzete torka felé</l>
					<l>és kergeti azt ami messze</l>
					<l>s elereszti ami közel;</l>
					<l>elhagyja nyugalmas házát</l>
					<l>és mind ki őt szereté</l>
					<l>s csak akkor látja, ha veszve,</l>
					<l>hogy boldogsága vesz el?</l>
					<l>Bolond akarás a férfi bora,</l>
					<l>a nő bora bús szerelme,</l>
					<l>sajtolva kínnal a fürtből,</l>
					<l>amelynek vágy a neve,</l>
					<l>a sors buta lába gázol a</l>
					<l>lélek kádjában ütemre</l>
					<l>és ömlik a vérző fürtből</l>
					<l>a bor vérszínü leve.</l>
					<l>És mint akit ért kígyómarás,</l>
					<l>számára fü nem terem:</l>
					<l>a férfi bora bolond akarás,</l>
					<l>a nő bora bús szerelem.</l>
				</lg>
				<p>Hírnök:</p>
				<lg>
					<l>Viharban jöttem Trója vészes tájiról,</l>
					<l>Lemnosból vad hab elragadt Áthos felé</l>
					<l>s a tengerek korbácsa, zord tavaszi szél.</l>
					<l>Sok hajnal vére folyt a vízre, mialatt</l>
					<l>a szürke tengert habra verte evezőnk. -</l>
					<l>Borús hírrel küld hős Podarges engemet,</l>
					<l>hogy jobb talán ádáz Eurussal küzdeni,</l>
					<l>mint ily hírtől görnyedve szállni part fölé. -</l>
					<l>Vén ember, mondd, neves királynőd merre van?</l>
				</lg>
				<p>Iphiklos:</p>
				<lg>
					<l>Ó, idegen, királyok atyjával beszélsz.</l>
				</lg>
				<p>Hírnök:</p>
				<lg>
					<l>Gyorslábu hős Podarges, s Prótesilaos</l>
					<l>hősnek hős atyja, hős Iphiklos vagy talán?</l>
				</lg>
				<p>Iphiklos:</p>
				<lg>
					<l>Az volnék, hogyha anyja egykor nem hazudt.</l>
				</lg>
				<p>Hírnök:</p>
				<lg>
					<l>Ó hallgass engem békén, sokjuhú király,</l>
					<l>a végzet ellen harcra úgysem szállhatunk. -</l>
					<l>Atyám Othrys hegy alján őrzi nyájait,</l>
					<l>honnan lelátni messze kék tenger fölé:</l>
					<l>onnan indult el Ilionba két fiad</l>
					<l>és sok thesszáli s köztük én is, gyors hajón,</l>
					<l>sok érclábvértű, barna üstökű görög,</l>
					<l>de legkülönb vezérük, Prótesilaos</l>
					<l>Ares-kedvelte hős. És jött a déli szél</l>
					<l>Euboia földjét jobbra, Sepias fokot</l>
					<l>baloldalon vígan kerülte víg hajónk</l>
					<l>s tavaszt lehétől vásznunk boldogan dagadt.</l>
					<l>Görög hajók közt nem volt több ily gyors hajó</l>
					<l>görög utak közt nem volt több ily boldog út.</l>
					<l>Csak a vezér ült bárkaorron kedvtelen:</l>
					<l>az ő vágyának lassu volt a könnyü szél</l>
					<l>s úgy tetszett, mozdulatlan áll a gyors lapát.</l>
					<l>Lemnoshoz érve megkötöttük a hajót</l>
					<l>és ágyat készítvén a sárga homokon</l>
					<l>Myrina partján, ott aludtunk a puhán</l>
					<l>s nyugodt álmunktól dobogott a messze part</l>
					<l>halkan, mint a szellőtől a tenger szive.</l>
					<l>Csak a vezér nem nyughatott lágy szőnyegén</l>
					<l>s az örök égtől s csillagoktól kérdezé:</l>
					<l>»Ó, tenger és te menny mélységes tengere,</l>
					<l>arany homok, s ti menny homokja, csillagok,</l>
					<l>elsőnek ér-e Ilionba gyors hajóm?«</l>
					<l>S midőn a Göncöl rúddal fordult lefelé</l>
					<l>s szürkülni kezdett messze Ilion felé,</l>
					<l>kiáltott: »Hej hajósok! hej hajóscsapat!</l>
					<l>hajóra! talpra!« s vertük már a sós vizet,</l>
					<l>mire a Hajnal széttárta rózsaujjait.</l>
					<l>Hajónak orrán mint egy isten, állt a hős,</l>
					<l>kelő napfénytől vértje mellén vakitott:</l>
					<l>olyan volt, mint a sas, midőn a napba néz.</l>
				</lg>
				<p>Iphiklos:</p>
				<lg>
					<l>Ó, hős fiú! Ó, hős apád igaz fia!</l>
					<l>Emlékszem, gyermek voltál és aligha tíz</l>
					<l>tavaszt ha láttál, amikor megjöttem én</l>
					<l>a lótenyésztő Élis földjéről, ahol</l>
					<l>Amarynkeus hőst temették az epeiosok,</l>
					<l>s halotti játékot rendeztek gyermeki</l>
					<l>Bouprasionban; Nestorral futottam én,</l>
					<l>mi két öreg; de gyengék voltak inaim</l>
					<l>és meg nem adták győznöm ott az istenek.</l>
					<l>Hej, mint vígasztalt, ördöngős ki kölyke! hej,</l>
					<l>hogy mondogatta: »Csak nőjjek meg én, apám,</l>
					<l>első leszek minden görög között, tudom,</l>
					<l>s legyőzöm mind, ki tégedet legyőzni mer!«</l>
					<l>S én remélhettem, felvirul még Phylakos</l>
					<l>atyám hős vére s Diomédé s Déión</l>
					<l>magzatjaiban él a régi ép erő.</l>
				</lg>
				<p>Hírnök:</p>
				<lg>
					<l>Tovább hajóztunk akkor, s jó szelet fuvott</l>
					<l>utunkra Zeus, s Imbrosnál láttuk messziről,</l>
					<l>szürkéllni vízből Phrygiának partjait</l>
					<l>s új hajnalon csillogni Sigeum vizét,</l>
					<l>mint egy vértengert. Ó minő hajnal vala!</l>
					<l>Itt közre fogtak messze vézna szigetek,</l>
					<l>balról köves Mastusiának bús foka,</l>
					<l>jobbról a ködben rémlett kincses Tenedos</l>
					<l>s mi Ázsiának, ellenséges föld felé</l>
					<l>úsztunk a vértengerbe. Fenyegetve nyúlt</l>
					<l>előttünk vén szikláin híres Pergamos</l>
					<l>roppant kockákból rakva, és mögötte kelt</l>
					<l>a véres nap. Hajónk orrán állott a hős</l>
					<l>vezér; a napból két vércsepp szemébe hullt</l>
					<l>s e két vércsepp így szólt: Priamos vára ez!</l>
					<l>És már hallottuk messziről, hogy ébredez</l>
					<l>a tágas Trója s száz kapúja sorra nyíl,</l>
					<l>gyapjas nyáj béget, csenget görbe szarvu kos</l>
					<l>kurjant a pásztor s bőg a kajla bús tehén.</l>
					<l>Ekkor - hopp, hóha! - partra dobni a követ</l>
					<l>a horgony-nehezékkel. Rándul a kötél.</l>
					<l>Lapátot padra hány az izmos evezős</l>
					<l>s fáradt karját nyugtatja nedves combjain.</l>
					<l>Még egyet ing a nagy hajó. Haj, dolgozik</l>
					<l>a vad hajós marok, feszítve a kötélt.</l>
				</lg>
				<p>Iphiklos:</p>
				<lg>
					<l>Rövidre fogd beszéded véres gyeplejét.</l>
				</lg>
				<p>Hírnök:</p>
				<lg>
					<l>Ó, mint egy isten állt a bárkaorr csucsán</l>
					<l>s megvetve edzett lábát a nedves padon</l>
					<l>Hermés gyanánt a partra könnyedén szökött</l>
					<l>szárnyas bokával; s rendült rá a nagy hajó.</l>
					<l>Az első! Messze még Agamemnon király</l>
					<l>hajója, messze szőke Meneláos úr</l>
					<l>s ravasz Odysseus, s gyors Achilleus messze még!</l>
					<l>S míg a hajó népén, hősök harchoz szokott</l>
					<l>során s a vad hajósok durva csontjain</l>
					<l>iszony fut át s végzet hideg fuvallata;</l>
					<l>addig a vészes partra nyugton néz a hős</l>
					<l>s szent Ilionra s Pergamos várára fel</l>
					<l>mint oroszlán, midőn barlangjából kiszáll</l>
					<l>s zsákmányt keresni messze földön széttekint.</l>
					<l>Előtte barna Pergamos s a nagy torony. -</l>
					<l>És ím a napnak büszke, fényes kereke</l>
					<l>a nagy torony vállára száll. S a nap előtt</l>
					<l>a nagy toronynak vállán áll egy óriás</l>
					<l>vitéz, nagy íjjal, feketén a nap előtt</l>
					<l>mint egy sötét Apollo; Priamos fia</l>
					<l>Hektor királyfi; s áll mögötte második,</l>
					<l>Euphorbos, Panthous pap fia, Othrys üke.</l>
					<l>Az dardanok közt hősnek messze legkülönb,</l>
					<l>ez nyilasok közt messze legkülönb nyilas.</l>
					<l>Magas toronyból úgy tekint felénk e pár,</l>
					<l>miként magas fészkéből égi két madár.</l>
					<l>Messze pendül az óriás, fekete íj,</l>
					<l>messze surran a vessző, messze pattan a nyíl</l>
					<l>s a nap előtt reggeli légen úgy zug át,</l>
					<l>mint reggeli madár, ha leveti magát,</l>
					<l>mint ölni éhes, görbecsőrü vad madár;</l>
					<l>csőrén a végzet, csőrén ült a zord halál.</l>
				</lg>
				<p>1. strófa</p>
				<p>Fiúk:</p>
				<lg>
					<l>Végzethordó zord madarakkal</l>
					<l>reggel, este</l>
					<l>teli zsong borús levegőnk:</l>
					<l>jaj akire ők találnak,</l>
					<l>jaj akire ők leszállnak,</l>
					<l>reggel, este</l>
					<l>jaj aki elökbe kerül.</l>
				</lg>
				<p>Lányok:</p>
				<lg>
					<l>Ki virrasztott a porokkal?</l>
					<l>Ki kereste</l>
					<l>bús csontjait össze a máglyán,</l>
					<l>ki akart elégni lángján,</l>
					<l>lombbal ki vette körül?</l>
					<l>reggel, este</l>
					<l>ki siratta meg őt?</l>
				</lg>
				<p>1. antistrófa</p>
				<lg>
					<l>Itthon vár bús felesége</l>
					<l>reggel, este</l>
					<l>epedez, sír férje miatt,</l>
					<l>majd gyászlepedőt is hímez</l>
					<l>és rá feketével színez -</l>
					<l>hol a teste,</l>
					<l>akire borítaná?</l>
				</lg>
				<p>Fiúk:</p>
				<lg>
					<l>Vad Phrygia messze vidéke -</l>
					<l>ott a teste,</l>
					<l>hol tigris kölykez a pusztán,</l>
					<l>hol üvölt a sárga oroszlán</l>
					<l>s Xanthos vize omlik alá -</l>
					<l>ott a teste,</l>
					<l>fölötte a keselyühad.</l>
				</lg>
				<p>2. strófa</p>
				<p>Lányok:</p>
				<lg>
					<l>Érc és hármas erő övezé mellét, ki először a vízre bocsátá kis tutaját</l>
					<l>a vad tenger kényére vetette reá a törékeny, könnyü hajót</l>
					<l>s elhagyva hazáját, szállt ki Keletre a Hajnal büszke kapúja felé,</l>
					<l>hol habra hab ezredek ezrede óta dönget a Hajnal boltozatán.</l>
				</lg>
				<p>Fiúk:</p>
				<lg>
					<l>Három szűz ül messze teren tul, időn túl, fonja fonák fonalát,</l>
					<l>habra habot ver, napra napot ver a tenger, törve hajóra hajót.</l>
					<l>Szűz új parton fátyolos árnyakul új nem sejtett végzetek álnokul állnak az útas elé</l>
					<l>s mégis az álmok a szűz partokra szállnak az új csodagyapjak után.</l>
				</lg>
				<p>2. antistrófa</p>
				<p>Lányok:</p>
				<lg>
					<l>Minden gyors-gyors, kétfelül öblös, fekete orrú, görbe hajók között</l>
					<l>isten-ember legsebesebbnek mondja az Argo régi hajót,</l>
					<l>de Prótesiláos görbe hajójánál nem volt sebesebb (s jaj, vesztire gyors!)</l>
					<l>mióta röpült vala Daidalos és tüzet hozott a Titán.</l>
				</lg>
				<p>Fiúk:</p>
				<lg>
					<l>Szép a hajó, ha selyemhabok égszinü kék fodrába felöltözött</l>
					<l>s habra száll, mint táncra az ifju leány! Öröm akkor látni a büszke hajót,</l>
					<l>ha röpte gyors; - de végzet ül magas faron és kormányos a Sors -</l>
					<l>s mégis az álmok a szűz partokra szállnak az új csodagyapjak után.</l>
				</lg>
				<p>Epodos</p>
				<p>Teljes kar:</p>
				<lg>
					<l>Ember, Iapetos fia</l>
					<l>tiltott útra merész isteni ösztönöd.</l>
					<l>Amióta Prométheüsz</l>
					<l>csenni merte tüzét istenek ellen is,</l>
					<l>benned ég a tüz, ösztönöz</l>
					<l>és úgy nevezed: dicsőség.</l>
				</lg>
				<lg>
					<l>E tűz gyujtja a bűnt, gyujtja a háborút,</l>
					<l>e tűz edzi a kardokat,</l>
					<l>edzi barna hajók kártonyos árbocát,</l>
					<l>szűz partokra kivánkozót. -</l>
					<l>S téged, nagyszerü bűn, nagyszerü háború,</l>
					<l>meg nem tagadunk örökké.</l>
					<l>Gyors hajó Meneláosé,</l>
					<l>gyors, mert hajtja harag s tört szerelem heve;</l>
					<l>vad gőg úr-Agamemnonét,</l>
					<l>bölcs Odysszeüszét a leleményes ész; -</l>
					<l>gyorsabb Prótesiláosé,</l>
					<l>mert vágyad hajtja, dicsőség!</l>
				</lg>
				<lg>
					<l>Végzet, mennyei kard, célzani biztos íj,</l>
					<l>végzet, lassu malomkerék,</l>
					<l>végzet, barna madár, földbefonó nagy pók,</l>
					<l>roppant varsa, hiába köt: -</l>
					<l>téged, nagyszerü bűn, nagyszerü háború,</l>
					<l>meg nem tagadunk örökké.</l>
				</lg>
				<p>Iphiklos:</p>
				<lg>
					<l>Sírjatok, erdős Phylakénak fürtös ifjai, leányi,</l>
					<l>megfogyatkozott lombjában Phylakidák ősi törzse.</l>
					<l>Ó jaj, tépd ki végső ősz hajszálaid, egykor hős Iphiklos,</l>
					<l>mert háromszor balga, ki örvend, látva gyermeke hősiségét.</l>
				</lg>
				<p>Kar:</p>
				<lg>
					<l>Öreg ember önnön terhét bajjal vonja három lábon,</l>
					<l>élete gyermeke és halála lészen gyermeke bús halála;</l>
					<l>rossz hír, mint a sárga lombot könnyü szél is, úgy megrázza:</l>
					<l>nincs erő már vén tagjában végzet ellen meg nem törni.</l>
				</lg>
				<p>Iphiklos:</p>
				<lg>
					<l>Ó jaj, vén szivem reményét szörnyü Moira vágta szét.</l>
				</lg>
				<p>Kar:</p>
				<lg>
					<l>Hogyan sírhat még a hitves, hogyha így sír az atya?</l>
				</lg>
				<p>Iphiklos:</p>
				<lg>
					<l>Ó jaj, ősz atyád elhagytad, árvaságra ifju nőd!</l>
				</lg>
				<p>Kar:</p>
				<lg>
					<l>Jön, közelg már a királynő, haját tépi kétfelé.</l>
				</lg>
				<p>Fiúk:</p>
				<lg>
					<l>Zord szerelem</l>
					<l>kő terhe szivében</l>
					<l>férje nevét sikoltva riad.</l>
				</lg>
				<p>Lányok:</p>
				<lg>
					<l>Mint a madár,</l>
					<l>ha nem leli párját</l>
					<l>fészke fölött vijjogva kering.</l>
				</lg>
				<p>Laodameia:</p>
				<lg>
					<l>Ó leányok, akik egykor nászszobámba vittetek</l>
					<l>édes éjre mirtuszokkal ékesítve ágyamat,</l>
					<l>halljátok meg, szörnyü bánat érte úrnőtök szívét,</l>
					<l>nem tér vissza férje többé, hősi Prótesilaos.</l>
				</lg>
				<p>Kar:</p>
				<lg>
					<l>Ó jaj, jaj, bánat örökké!</l>
				</lg>
				<p>Laodameia:</p>
				<lg>
					<l>Nem fogom már nézni többé fulladozva mély szemét.</l>
					<l>Soha nem fogom karomba hősi férfitetemét;</l>
					<l>Szerelemre termett testem özvegységben hervad el,</l>
					<l>Szerelemtől szomjas ajkam szomjuságban szárad el.</l>
				</lg>
				<p>Kar:</p>
				<lg>
					<l>Ó jaj, jaj, bánat örökké!</l>
				</lg>
				<p>Iphiklos:</p>
				<lg>
					<l>Férj helyébe másik férjet adhatnak az istenek:</l>
					<l>melyik isten adja vissza az atyának holt fiát?</l>
				</lg>
				<p>Laodameia:</p>
				<lg>
					<l>Akinek szívét kitépték, másik szívet nyerhet-é?</l>
					<l>Lelke helyett asszony teste másik lelket lelhet-é?</l>
				</lg>
				<p>Iphiklos:</p>
				<lg>
					<l>Asszony búja mint a zápor, csupa könny és elfolyik:</l>
					<l>férfi búja hegyi tó, mely mély és messze s maga van.</l>
				</lg>
				<p>Kar:</p>
				<lg>
					<l>Remegek reájuk nézni,</l>
					<l>remegek hozzájuk szólni:</l>
					<l>apa s nő közt szörnyü verseny.</l>
				</lg>
				<p>Laodameia:</p>
				<lg>
					<l>Férfi búja fagyos bánat, mint a jég a hegytetőn,</l>
					<l>asszony búja forró láng, mely önmagát emésztve ég.</l>
				</lg>
				<p>Iphiklos:</p>
				<lg>
					<l>Teste testem, vére vérem, én nemzettem egykor őt,</l>
					<l>én kapattam hősi harcra még mint zsenge gyermeket.</l>
				</lg>
				<p>Laodameia:</p>
				<lg>
					<l>Szerelemben egyesültünk, mint folyammal bús patak.</l>
					<l>Testem teste, vérem vére: mi vagyok én nélküle?</l>
				</lg>
				<p>Kar:</p>
				<lg>
					<l>Remegek reájuk nézni,</l>
					<l>remegek hozzájuk szólni:</l>
					<l>apa s nő közt szörnyü verseny.</l>
					<l>Királynő, teljesültek véres álmaid.</l>
				</lg>
				<p>Laodameia:</p>
				<lg>
					<l>Ó jaj, álmomban nagy csarnokban voltam én,</l>
					<l>Sohasem láttam ébren ezt a csarnokot,</l>
					<l>de álmaimból ismerem minden zugát.</l>
					<l>Nagy, csúf kövekből összehordott kapuján</l>
					<l>két nőoroszlán dugja egybe bús fejét.</l>
					<l>Belől homály van. Itt-amott nagy oszlopok</l>
					<l>alján pislog csak a setétes árva mécs,</l>
					<l>hogy jobban lássuk a homályt; s az oszlopok</l>
					<l>lila árnya rőt falakra rézsut ingva dől.</l>
					<l>Ah, csúf pillérek, lomha, barbár támaszok,</l>
					<l>egymás fölé rakott kockákból éktelen</l>
					<l>s nincs gömbölyű árny, minden durva, szögletes.</l>
					<l>És az ormótlan kockák rücskös, rút falán</l>
					<l>véres betűkkel ismeretlen ősirás</l>
					<l>oly vastagon, mint vérbemártott ujj nyoma.</l>
					<l>A nagy teremben egymagam bolyongtam én</l>
					<l>végét nem érve. S ím egyszerre egy tetem</l>
					<l>bukott a karjaimba, véres és hideg,</l>
					<l>aludt a vér és összecsapzott rajt a fürt,</l>
					<l>de félelmemnek őt ölelni jól esett.</l>
					<l>Lázas testemnek hűvös teste jól esett.</l>
					<l>S magamhoz szorítottam őt, mint lázbeteg</l>
					<l>hideg márványra nyomja égő homlokát</l>
					<l>s teste jegén hűsítém tikkadt tagjaim.</l>
					<l>S egyszerre lelkem átborzongott kéjesen,</l>
					<l>hogy férjem ez! s hogy ím halottat ölelek</l>
					<l>s hogy élőnél holtat szeretni több talán.</l>
					<l>S csókolni kezdtem; s teste égető jegét</l>
					<l>mohó parazsára szítta szomjas ajakam</l>
					<l>s ujjomra fontam összecsapzott fürteit</l>
					<l>s a sós vért nyaltam nyíllal sebzett homlokán,</l>
					<l>szorítva mint egy őrült, s tán remélve, hogy</l>
					<l>megolvad; ó, ha zord Hádésban van szerelem,</l>
					<l>ilyen lehet, ily őrült! s én óhajtanék</l>
					<l>Hádésba szállni s örökké szeretni ott.</l>
				</lg>
				<p>Kar:</p>
				<lg>
					<l>Ó jaj, királynő, zord Hádésban nincs szerelem,</l>
					<l>nincs csók, királynő, zord Hádésban nincs ölelés,</l>
					<l>csak tengve lengnek ott az árnyak tétova,</l>
					<l>mint puszta képek; lengve tengnek testtelen</l>
					<l>s nem tudják azt, hogy vannak; Léthe bús vizét</l>
					<l>ízlelték ők; s nincsennek többé vágyaik.</l>
				</lg>
				<p>Laodameia:</p>
				<lg>
					<l>Ó lányok, halhatatlan a valódi vágy,</l>
					<l>Léthé álomvizétől az nem alszik el,</l>
					<l>hanem mint drága szesznek gáza ég tovább</l>
					<l>a vágyak gyásza testtelen lélekben is</l>
					<l>s titkon lobog a lélek lengve mint a láng</l>
					<l>s fellobban olykor és legyőzi végzetét.</l>
					<l>Igy hallá férje bús dalát Eurydiké</l>
					<l>holt árnya és kezdett ütemre lengeni</l>
					<l>a lantos Orpheüsz nyomán.</l>
				</lg>
				<p>Kar:</p>
				<lg>
					<l>Úrnőm, nyugodj,</l>
					<l>az isteneknél változatlan áll a sors,</l>
					<l>az alvilágban elcsitul minden merény</l>
					<l>s Kókytosz mellől vissza nem tér senki sem.</l>
				</lg>
				<lg>
					<l>Laodameia: Ó lányok, győzhetetlen a valódi vágy</l>
					<l>s mindent legyőz és mint a végzet, oly kemény:</l>
					<l>gyémánt Vágy s gyémánt Végzet. Minden hős merényt</l>
					<l>a Végzet ellen, sujtanak az istenek</l>
					<l>s a Végzet sujtja még az isteneket is:</l>
					<l>de a Végzettel egyerős a Szerelem</l>
					<l>istenek anyja, istenek közt legidősb</l>
					<l>s olykor a Végzetet lába elé köti</l>
					<l>s szolgája a haláltalan Emlékezés</l>
					<l>legyőzi a Végzet szolgáját a Halált</l>
					<l>s egy percre Végzet és Halál fején kacag</l>
					<l>s miként az öröklét, e perc korláttalan.</l>
				</lg>
				<lg>
					<l>Kar: Királynő, férjed őrült lelke szállt beléd;</l>
					<l>asszonykézzel vasat kivánsz hajlítani.</l>
				</lg>
				<lg>
					<l>Laodameia: Ó, visszahívom, visszavívom holtamat</l>
					<l>egy percre bár, és aztán jöjjön a Halál</l>
					<l>a perceken a szerelem mindenható</l>
					<l>s nincs isten, aki nékem ellenmondana:</l>
					<l>apró hadam, a Kéjek és Percek hada</l>
					<l>kis talpaik alá szegik a vén Időt.</l>
				</lg>
				<p>1. strófa</p>
				<lg>
					<l>Kar: Hol körbe kerül a Styx vize hétszer</l>
					<l>s ugat a kapunál háromfejü eb,</l>
					<l>hova senkise jut soha kétszer:</l>
					<l>a legmesszebb s a legközelebb,</l>
					<l>hol az árnyban az árnyak álmai járnak,</l>
					<l>hol a vágyra a vágyak vágyai várnak,</l>
					<l>ahol álmokról álmodnak az álmok,</l>
					<l>van e létezőbb hely s léttelenebb?</l>
				</lg>
				<lg>
					<l>Mert senkise tér onnan soha vissza,</l>
					<l>csak kívül van kapuján kilincs,</l>
					<l>becsukja a lelkét, ki a Léthét issza</l>
					<l>és ott aki van, annak neve: nincs.</l>
				</lg>
				<lg>
					<l>Behúnyja a lelkét, ki issza a Léthét</l>
					<l>s örökre feledve a létnek a létét,</l>
					<l>a léthei rétnek lakja sötétét</l>
					<l>s létezni a lélek sötéte bilincs.</l>
				</lg>
				<p>1. antistrófa</p>
				<lg>
					<l>Ott semmisem éled és semmise pusztul</l>
					<l>s mert semmisem él, örök ott, ami holt</l>
					<l>és semmise lankad és semmise buzdul</l>
					<l>s mert semmise lesz, örök ott, ami volt,</l>
					<l>nem vetnek, aratnak vetnek örökre,</l>
					<l>nem túrja a földet az emberek ökre</l>
					<l>nem ölt soha zöldet Flóra a rögre</l>
					<l>nem ballag a csillag, nem fogy a hold.</l>
				</lg>
				<lg>
					<l>A vágynak a vágya s a búnak a búja</l>
					<l>elszunnyad az asphodelos-levelen</l>
					<l>nem nyílik az álmok ivor-kapúja</l>
					<l>és nincsen vágy és nincs szerelem,</l>
					<l>ott nem betegíti a vér a csontot,</l>
					<l>és senkisem érez a gondért gondot</l>
					<l>és nem szomuhozza a szomjra a szomjot,</l>
					<l>mert alszik a láz meg a gyász odalenn.</l>
				</lg>
				<p>2. strófa</p>
				<lg>
					<l>Jön az alkony csupa gyászban, lila árnyat vet az oszlop,</l>
					<l>hüvös estnek szele hajtja a fenyőfák feketéjét:</l>
					<l>ez a tenger szele, melynél a hajós félve tekinti</l>
					<l>az ikercsillagok álltát.</l>
				</lg>
				<lg>
					<l>Jön a felhő: valamely mennyei pásztor veri nyáját:</l>
					<l>Nosza hallga Phylakénak dalos ifjai, leányi,</l>
					<l>amig áldoz a királynő, mi maradjunk a sötétben:</l>
					<l>Nosza halkan dudolásszunk.</l>
				</lg>
				<p>2. antistrófa</p>
				<lg>
					<l>Sohse láttam ilyen asszonyt, csoda férjnek csoda nőjét,</l>
					<l>aki nem sír patakokban, nem alél asszonyi módra,</l>
					<l>aki kész volna kiszállni viadalban a Halálnak,</l>
					<l>a hatalmas Szerelemmel.</l>
				</lg>
				<lg>
					<l>Jön az alkony; denevér száll; remegek; rémes az este,</l>
					<l>jön a felhő; valamely mennyei pásztor veri nyáját,</l>
					<l>nosza hallga, Phylakénak dalos ifjai, leányi,</l>
					<l>nosza halkan dudolásszunk.</l>
				</lg>
				<p>Semichorus:</p>
				<lg>
					<l>Artemis követői, szűz</l>
					<l>lányok, zengjük az istennőt:</l>
					<l>ó szűz Artemis, ó szűzek</l>
					<l>istennője, imádunk.</l>
				</lg>
				<lg>
					<l>Létó leánya, kit egykoron</l>
					<l>hűs olajfa alatt anyád</l>
					<l>Zeusz sarjának a földre szült</l>
					<l>Délos szent szigetében,</l>
				</lg>
				<lg>
					<l>erdők asszonya hogy te légy,</l>
					<l>s zöldellő hegyek asszonya,</l>
					<l>s teknős rejtekü völgyeké,</l>
					<l>zengő nagy folyamokkal:</l>
				</lg>
				<lg>
					<l>te segíted az új anyát</l>
					<l>kínja közt; a keresztúton</l>
					<l>te lengsz éjszaka; fényedről</l>
					<l>Holdnak hívnak a földön.</l>
				</lg>
				<lg>
					<l>Lengve hónapos útadon</l>
					<l>mérni a kerek év szakát,</l>
					<l>munkás földmüvelő szerény</l>
					<l>házát gazdagon áldod.</l>
				</lg>
				<lg>
					<l>Könnyítsd kívül az éjszakát,</l>
					<l>bús szívünkben a rettegést</l>
					<l>s gyász egünkre aranyszínű</l>
					<l>fénynek hozd fel a holdat.</l>
				</lg>
				<p>Semichorus:</p>
				<lg>
					<l>Büszke székedben, magas Aphrodite,</l>
					<l>égi hölgy, lesben gyakorolt, ha másszor</l>
					<l>hív imádódnak kegyesen hajoltál</l>
					<l>földi szavára:</l>
					<l>Jöjj, ereszkedjél nagy Olympos hegyről</l>
					<l>s vonva hintódat lebegő galambok</l>
					<l>villogó szárnnyal, tova hagyd atyádnak</l>
					<l>isteni házát.</l>
					<l>Ős habok közül született mosolygó</l>
					<l>istennő, élet kegyes édesanyja,</l>
					<l>élet, édesség, gyönyörűség, jöjj el,</l>
					<l>ó te hatalmas.</l>
					<l>Kedvesebb lantnál, aranyabb aranynál</l>
					<l>bús galambszavad, de ha cseng tavasszal</l>
					<l>isteni és emberi s a vadak csapatja</l>
					<l>hajlik utána.</l>
					<l>Kezd a fényes nap melegebben égni,</l>
					<l>még a szűzi csillagok is remegnek:</l>
					<l>Jöjj, ereszkedjél, magas Aphrodite,</l>
					<l>megjön az éjjel,</l>
					<l>megjön a szent hold, lemegy a bús Pleiás</l>
					<l>s majd az éjdél jár, foly az óra halkan:</l>
					<l>s tört királynőnk zord szerelemmel küzd nagy</l>
					<l>végzetek ellen.</l>
				</lg>
				<p>Epodos</p>
				<p>Kar:</p>
				<lg>
					<l>Remegnek a csillagok, égnek az égen,</l>
					<l>mindennek az úra a zord szerelem:</l>
					<l>de az árnyak a léthei réti sötéten</l>
					<l>alusznak az asphodelos-levelen,</l>
					<l>ott nem betegíti a vér a csontot</l>
					<l>és senkisem érez a gondért gondot</l>
					<l>és nem szomuhozza a szomjra a szomjot,</l>
					<l>mert alszik a láz meg a gyász odalenn.</l>
				</lg>
				<p>Laodameia:</p>
				<lg>
					<l>Ó, rémes este! Soha ennyi denevért</l>
					<l>lomhán sodorni hosszu architrávokon!</l>
					<l>A palotának udvarára rábukik</l>
					<l>Othrys-hegy súlyos árnya. Csüggedek. Be más</l>
					<l>volt hajdanán az ilyen este tavaszon.</l>
					<l>Hős férjem karja eltakarta vállamat</l>
					<l>s lombok megől a nimfa leste csókjaink</l>
					<l>kíváncsi szemmel. - Mostan félve elbuvik</l>
					<l>a nimfa, mint e lányok, kik szüz Artemist</l>
					<l>kérik, hogy hozna holdat félelmükre vagy</l>
					<l>Aphroditét, hogy lenne új vigasztalóm.</l>
					<l>De mit törődik Aphrodite én velem?</l>
					<l>ki eleven szerelmet oltalmaz csupán</l>
					<l>holtaktól retteg. Melyik istent kérjem én</l>
					<l>az égiek vagy alvilágiak közül</l>
					<l>ki az éggel és az alvilággal harcolok,</l>
					<l>élettel és halállal? Csüggedek. Talán</l>
					<l>már itt is járnak mind az árnyak körülem</l>
					<l>denevérszárnyakkal szállnak szerte nesztelen</l>
					<l>s a vérre lesnek, mely az oltár hófehér</l>
					<l>kövén lecseppen és hogy abból nyaljanak</l>
					<l>s a forró vértől percnyi létre keljenek.</l>
					<l>Ha úgy lehetne! Csüggedek. Be más, be más</l>
					<l>volt hajdanán, míg férjem ébren őrizett!</l>
					<l>Haj, gyönge asszony! Melyik istent kérjem én</l>
					<l>az égiek vagy alvilágiak közül</l>
					<l>ki éggel és az alvilággal harcolok;</l>
					<l>élettel és halállal? Téged halavány</l>
					<l>Persephoneia, Hádes nője kérlek én</l>
					<l>ki alvilágból visszajársz az ég alá</l>
					<l>s az ég alól zord alvilágba visszajársz:</l>
					<l>Szerelem vitt el, alvilági zord szerelem,</l>
					<l>szeretet hoz fel és az édes nap heve</l>
					<l>minden tavasszal. Örvend akkor bús anyád</l>
					<l>s kiteríti a föld nagy asztalán áldásait</l>
					<l>a lengő gabnát és husos gyümölcsöket</l>
					<l>s míg fenn vagy őszig, véle örvend mind a föld</l>
					<l>De télen lenn ülsz zord uradnak oldalán</l>
					<l>ivor székedben s nézed ott az árnyakat,</l>
					<l>hogy nyüzsgenek miként rajzáskor fürge méh</l>
					<l>vagy ősszel darvak serge; nézed Ixion</l>
					<l>örök kerekét, nézed fáradt Sisiphos</l>
					<l>munkáit, nézed Tantalosnak kínjait.</l>
					<l>Élet és halál tenéked egyként ismerős</l>
					<l>s életnél és halálnál mélyebb szerelem.</l>
					<l>Kérlek tehát, vasszóval, élet és halál</l>
					<l>és szerelem nevében, szűzi csillagok</l>
					<l>előtt, e rémes éjen, amely holdtalan</l>
					<l>mint honnod éje, árnyak kegyes asszonya,</l>
					<l>ha könyörültél Orpheüsnak bánatán</l>
					<l>s ha szörnyű férjed mindent megtesz kedvedért:</l>
					<l>holtak közé a vágyat egyszer s engemet,</l>
					<l>vagy vágyakhoz a holtat s hozzám elbocsásd</l>
					<l>egy percre s e perc győz az örök végzeten.</l>
					<l>Lásd, rémes éjen áldozok neked sötét</l>
					<l>bárány sötét vérével; még nem berregett</l>
					<l>a zsenge bárány; ugrándozva szerteszét</l>
					<l>tavasz füvén szeplőtelen hizott; neked</l>
					<l>illik fekete állat és fekete vér.</l>
					<l>Magam öntöm néked, éjjel, félelemtelen</l>
					<l>én véres asszony, vérhalállal harcoló</l>
					<l>neked, halálnak asszonya, szerelemért</l>
					<l>s csészébe gyüjtöm. Csillagok! Talán, talán</l>
					<l>már itt is járnak mind az árnyak körülem</l>
					<l>denevérszárnyakkal szállnak szerte nesztelen</l>
					<l>s a vérre lesnek és hogy abból nyaljanak</l>
					<l>hess, néma árnyak! - Ah, az oszlopok között</l>
					<l>rebbennek szerte - oly csodásan zúg a lomb!</l>
					<l>A fű megindul. Milyen felhő kavarog!</l>
					<l>Mily néma szél! A légben láthatatlanul</l>
					<l>szárnyak legyeznek. A halál életre vágy:</l>
					<l>életre, vérre; forró vörös vérre vágy -</l>
					<l>Hess szomjas árnyak! - Mint csoportos madarak,</l>
					<l>úgy nyüzsgenek, vagy mint rajzáskor fürge méh. -</l>
					<l>Ki jő előttem néma oszlopok között</l>
					<l>fekete lomb előtt fehéren? Villog az</l>
					<l>éjben az oszlop, villog az árnyban az árny.</l>
					<l>Mily halvány s mily halott! s sötét seb homlokán.</l>
					<l>Ó mint megváltozott és mégis ugyanaz.</l>
				</lg>
				<lg>
					<l>Jöjj, holt szerelmem árnya, téged várlak én,</l>
					<l>jöjj, ó szerelmem véres árnya, jöjj felém -</l>
					<l>hess szomjas árnyak: mind e vér itt férjemé</l>
					<l>s eremből ontok hozzá hogyha nem elég:</l>
					<l>hess szomjas árnyak! jöszte édes szomjas árny</l>
					<l>közel, közel, közel - hogy félnék tőled én,</l>
					<l>véres, szerelmes asszony, sorssal harcoló?</l>
					<l>Tenyérben felfogom a gőzös sűrü vért</l>
					<l>s forró tenyeremtől lesz még forróbb neked</l>
					<l>és úgy itatlak, mint a kis madárt szokás,</l>
					<l>meleg tenyérből - édes, szomjas, bús madár</l>
					<l>igyál: a vér az élet! Ó szegény milyen</l>
					<l>mohón habzsolja; mint a gyermek a tejet</l>
					<l>szürcsölve halkan; - s átmelegszik vértelen</l>
					<l>árnyteste lassan; látni, mint foly át a vér</l>
					<l>az átlátszó test vékony kékes erein</l>
					<l>s mind sötétebb az ér és színesebb a hús.</l>
					<l>Didergő csontját vér melegje járja át</l>
					<l>s halott szemében élet izzó tüze gyúl</l>
					<l>s ajkát mohón mozgatva issza lázasan</l>
					<l>az élet vérét. - Fel, szerelmem, nézz reám,</l>
					<l>közel, közel - kapcsold szemembe szemedet.</l>
					<l>Be más vagy s mégis régi kedvesem te vagy,</l>
					<l>te vagy, te vagy! - Mért nézel úgy? Csak a halál</l>
					<l>nézhet így az életre! Élünk kedvesem,</l>
					<l>s megint enyém vagy! Élünk, élünk! érted-e?</l>
					<l>Közel, közel! jövel, jövel! Ölelj, ölelj!</l>
					<l>nyomd ajkaimra vértől nedves ajkadat</l>
					<l>(nem félek én a holt ajaktól, hisz tiéd)</l>
					<l>mily cserepes, mily véres! csurg az álladon</l>
					<l>a bárányvér; de vértől csókom mitse fél:</l>
					<l>vértől a csók csak ízesebb, csak pirosabb.</l>
					<l>Hadd csókolom sebed rózsáját homlokodon,</l>
					<l>hadd kóstolom! De mért nem szólsz? Beszélj, beszélj!</l>
					<l>Mondd, fájt a nyíl? Mondd, fáj-e a sötét halál?</l>
					<l>Mondd, bús az élet zord Hádésban? úgy-e bús?</l>
					<l>Szerelmetlen, vágyatlan, létlen, vértelen</l>
					<l>árnyélet, úgy-e bús volt? Látod te, te rossz,</l>
					<l>mért is hagytál el engem? Úgy! de már ne sírj</l>
					<l>hisz élünk, élünk, érted? Szólj! Mért nézel úgy?</l>
					<l>Ne félj! az örök végzetet legyőztem én,</l>
					<l>legyőztem én s a szerelem s a vér s a vágy.</l>
				</lg>
				<p>Protesilaos:</p>
				<lg>
					<l>Három órára.</l>
				</lg>
				<p>Laodameia:</p>
				<lg>
					<l>Ó minő a hangod is:</l>
					<l>Szép férfihangod! - Mindegy, mindegy! Szólj, beszélj</l>
					<l>Beszéld el, Trója földjén hogy temettek el</l>
					<l>ó messze, messze! vittek-é áldozatot,</l>
					<l>tejet, bort, mézet? játékot rendeztek-é?</l>
					<l>Beszélj! - de mégse! Csókolj, csókolj! Ó sokat</l>
					<l>kell még csókolnunk - még sokat csókolhatunk.</l>
				</lg>
				<p>Protesilaos:</p>
				<lg>
					<l>Három óráig.</l>
				</lg>
				<p>Laodameia:</p>
				<lg>
					<l>Nézd, feljött a holdvilág:</l>
					<l>arany kisértet. Most az oszlop mind ezüst</l>
					<l>s Othrys fenyői fémszinekben fénylenek</l>
					<l>menyegzői fáklyák gyanánt. Mily szép az éj!</l>
					<l>Ó jer velem, mint boldog nimfa és szatir</l>
					<l>a lomb alá - még eleget csókolhatunk.</l>
				</lg>
				<p>Protesilaos:</p>
				<lg>
					<l>Három óráig.</l>
				</lg>
				<p>Laodameia:</p>
				<lg>
					<l>És ha három óra is,</l>
					<l>egy öröklétnél minden perce többet ér.</l>
					<l>Ó jer velem! Sohase volt ily éjszakám,</l>
					<l>mert élőnél holtat szeretni több bizony.</l>
					<l>Apró hadam, a Kéjek és Percek hada</l>
					<l>kis talpaik alá szegik a vén Időt</l>
					<l>s e három óra győz az örök végzeten!</l>
					<l>Ki halni nem fél, mindent, mindent merhet az.</l>
					<l>Sohsem szerettelek még így: ó jer velem:</l>
					<l>előttünk élet, vágy és véres szerelem.</l>
				</lg>
				<p>Protesilaos :</p>
				<lg>
					<l>Három órára.</l>
				</lg>
				<p>Laodameia :</p>
				<lg>
					<l>S akkor együtt halhatunk!</l>
				</lg>
				<p>1. strófa</p>
				<p>Fiúk:</p>
				<lg>
					<l>Ki a lombokat és az oszlopokat</l>
					<l>beezüstözöd és a tengereket,</l>
					<l>a haboknak számtalan kacaját,</l>
					<l>erdei források szent fejeit</l>
					<l>és a földet, mindenek anyját</l>
					<l>s a rémeket és a szerelmeket</l>
					<l>üdvözlégy, isteni holdfény.</l>
				</lg>
				<p>Lányok:</p>
				<lg>
					<l>Szörnyű, szörnyű dolgokat élünk,</l>
					<l>szörnyű, szörnyű éjeket érünk</l>
					<l>harcot, harcot végzetek ellen,</l>
					<l>rémes, véres éji szerelmet,</l>
					<l>árnyat a vággyal, lelket a vérrel</l>
					<l>leget a hússal, tűzzel jegeket,</l>
					<l>elevent egyesülni halottal!</l>
				</lg>
				<p>1. antistrófa</p>
				<p>Fiúk:</p>
				<lg>
					<l>A szerelmes nő mindenre merész</l>
					<l>s hatalmas a percen a szerelem,</l>
					<l>de a percek tellnek, az óra fogy</l>
					<l>tün a hosszu vágy, tün a kurta kéj</l>
					<l>bosszus a sors és írigy az isten</l>
					<l>és változatlan a végzet áll</l>
					<l>ki merhet az égiek ellen?</l>
				</lg>
				<lg>
					<l>Lányok: Nincsen, nincsen semmi reménység:</l>
					<l>végzet ellen kelt a királynő</l>
					<l>holt árny vérzi nászkamráját</l>
					<l>rémes, véres bús szerelemmel</l>
					<l>pusztul a háza ős Phylakosnak</l>
					<l>sírjatok értük, széphajfonatu</l>
					<l>fiatal Phylakida-lányok.</l>
				</lg>
				<p>2. strófa</p>
				<p>Fiúk:</p>
				<lg>
					<l>Iszonyú, amit ma láttunk,</l>
					<l>iszonyú, amit ma várunk,</l>
					<l>iszonyoknak éje lesz ez.</l>
				</lg>
				<p>Lányok:</p>
				<lg>
					<l>Szörnyű, szörnyű dolgokat élünk</l>
					<l>szörnyű, szörnyű éjeket érünk</l>
					<l>félek, félek, mit hoz az éj még?</l>
				</lg>
				<p>2. antistrófa</p>
				<lg>
					<l>Fiúk: Akinek szivében egyszer</l>
					<l>gyökeret vert vágyak fája,</l>
					<l>örök átok hajt ki rajta.</l>
				</lg>
				<lg>
					<l>Lányok: Nincsen, nincsen semmi reménység,</l>
					<l>végzet ellen küzd a királynő</l>
					<l>félek, félek, mit hoz az éj még?</l>
				</lg>
				<p>Epodos</p>
				<p>Teljes kar:</p>
				<lg>
					<l>Van egy fa, amely dús lombjai szárnyát</l>
					<l>szívünkben bontja ki éveken át</l>
					<l>és vérünkből kap erőt</l>
					<l>és életünkre teríti árnyát</l>
					<l>és egy fa se hajt nagyobb koronát</l>
					<l>és egy fa se napratörőbb.</l>
					<l>Az ifjú szív ennek melegágy</l>
					<l>s mindegy neki: nap meg éj:</l>
					<l>buján virulnak az ágok;</l>
					<l>mély gyökere maga a vágy,</l>
					<l>hullós virága a kéj,</l>
					<l>sötét gyümölcse az átok</l>
					<l>és gyökere annyira edzett</l>
					<l>s a virágban annyi a méz,</l>
					<l>s a gyümölcsben annyi a méreg,</l>
					<l>hogy akinél kirügyedzett</l>
					<l>a halállal harcra merész</l>
					<l>s nem bánja, ha rágja a féreg</l>
					<l>s nem bánja az égiek átkát</l>
					<l>csak öntözi nappal-éjjel</l>
					<l>csak öntözi este-reggel</l>
					<l>rossz fája sötét virágát</l>
					<l>csak öntözi könnyel-vérrel,</l>
					<l>úgy harcol az istenekkel.</l>
				</lg>
				<p>Semichorus:</p>
				<lg>
					<l>Ó jaj, hallga, mily hang volt ez, milyen szívszorult sikoly?</l>
				</lg>
				<p>Semichorus:</p>
				<lg>
					<l>Sohse hallék ilyen hangot, ilyen tépőt, rémeset.</l>
				</lg>
				<lg>
					<l>Semichorus: Mintha a halálra gyötrött véres Éj sikoltana.</l>
				</lg>
				<lg>
					<l>Semichorus: Megrázkódtak a fenyőfák, bús felhőbe bútt a hold</l>
				</lg>
				<lg>
					<l>Semichorus: Fagyos szél jő, mintha sírból jőne a Halál szele</l>
				</lg>
				<lg>
					<l>Semichorus: Rettegek, didergek, csontom fázik, vérem összefut.</l>
				</lg>
				<lg>
					<l>Kar: Iszonyú, amit ma értünk,</l>
					<l>iszonyú, amit ma várunk,</l>
					<l>iszonyoknak éje lesz ez.</l>
				</lg>
				<lg>
					<l>Iphiklos: Ó jaj, mit láttam! Ó ti vénhedt szemeim</l>
					<l>apadjatok ki! folyj el őrült agyvelő!</l>
					<l>nem láthat ilyet ember sarja büntelen.</l>
				</lg>
				<lg>
					<l>Semichorus: Sejtem közelét a halálnak</l>
					<l>És érzem, valami véget ért.</l>
				</lg>
				<lg>
					<l>Iphiklos: Ó lányok, ifjak, mélyen keseregjetek!</l>
					<l>láttam Halál arcánál rémesb dolgokat:</l>
					<l>királynőtök véresen fekszik holt gyanánt.</l>
				</lg>
				<lg>
					<l>Semichorus: Ó ifjai Thessaliának</l>
					<l>sírhattok honnotokért!</l>
				</lg>
				<lg>
					<l>Iphiklos: Amint berontok, hallva éles sikolyát,</l>
					<l>ő ott feküdt az ágyon - s minden csupa vér</l>
					<l>s férje nevét kiáltva rángott lázasan.</l>
				</lg>
				<lg>
					<l>Semichorus: Hasítsad öltönyöd, arcod</l>
					<l>és tépjed barna hajad.</l>
				</lg>
				<p>Iphiklos:</p>
				<lg>
					<l>És karjai közt - nem tudom, jól láttam-é?</l>
					<l>valamely rémes és alaktalan tömeg</l>
					<l>fogyott, halványult egyre, mint egy véres árny.</l>
				</lg>
				<p>Semichorus:</p>
				<lg>
					<l>Ő megharcolta a harcot</l>
					<l>s elhullt a végzet alatt.</l>
				</lg>
				<p>Iphiklos:</p>
				<lg>
					<l>Ó lányok, ifjak, - nem tudom, elmondjam-é?</l>
					<l>egy alaktalan, rémes, véres, éjes árny</l>
					<l>tűnt lassan el, s az arca fiam arca volt.</l>
				</lg>
				<p>Lányok:</p>
				<lg>
					<l>Vérszínű virággal</l>
					<l>borítsuk el őt</l>
					<l>és tavaszi ággal,</l>
					<l>mely éjszaka nőtt:</l>
					<l>leljen szerelemtől a léthei réti sötéten örök pihenőt.</l>
				</lg>
				<p>Fiúk:</p>
				<lg>
					<l>És szóljon az ének</l>
					<l>és zengjen a lant:</l>
					<l>nyugalom szívének</l>
					<l>örökre alant,</l>
					<l>de dicső legyen itt neve és kora sírja fölött kiviruljon a hant.</l>
				</lg>
				<p>Lányok:</p>
				<lg>
					<l>Nem özvegyi ágyban</l>
					<l>hamvadt tüze el</l>
					<l>nem is árva vágyban</l>
					<l>égett e kebel:</l>
					<l>úgy gyult el a kéj viharában, mint fiatal fa, ha villám égeti fel.</l>
				</lg>
				<p>Fiúk:</p>
				<lg>
					<l>Vérszínü virággal</l>
					<l>borítsuk el őt</l>
					<l>és tavaszi ággal</l>
					<l>mely éjszaka nőtt:</l>
					<l>leljen szerelemtől a léthei réti sötéten örök pihenőt.</l>
				</lg>
				<lg>
					<l>Iphiklos: Ó Phylakosnak ősi háza oda van</l>
					<l>s átok borítja mindörökre bús nevét</l>
					<l>szent borzadással mondja a késő utód.</l>
				</lg>
				<lg>
					<l>Semichorus: Szakítsad öltönyöd, arcod,</l>
					<l>és tépjed kúsza hajad!</l>
				</lg>
				<lg>
					<l>Iphiklos: Ó istenek: miért kellett megérnem ezt?</l>
					<l>Mért nem haltam meg ifjan? gyenge vén szivem</l>
					<l>nem bírhat ennyi átkot, ennyi borzadályt.</l>
				</lg>
				<lg>
					<l>Semichorus: Ő megharcolta a harcot.</l>
					<l>s elhullt a végzet alatt.</l>
				</lg>
			</div>
		</body>
	</text>
</TEI>