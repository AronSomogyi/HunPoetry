<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0305" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Verses napló</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1570</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Verses napló</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Verses napló</head>
				<p>Esztergom, Előhegy, 1932 nyarán.</p>
				<lg>
					<l>Naplót irni... Akkor irtam naplót mikor gyermek voltam</l>
					<l>s napjaim simán gurultak, mint a füznivaló gyöngyök.</l>
					<l>Jaj, egy élet is kevés már, és egy nap is sok nekem!</l>
					<l>Én már csak az órák képét festegetem, mint a piktor,</l>
				</lg>
				<lg>
					<l>aki ugyanazt a tájat reggel, délben, délután és</l>
					<l>este újra s újra festi, fények játékát tanulja;</l>
					<l>én is óráról-órára, ahogy jön és megy a felhő,</l>
					<l>lelki fényeim játékát festegetem újra s újra,</l>
				</lg>
				<lg>
					<l>fények és árnyak játékát amik jönnek és eltünnek,</l>
					<l>de versem mint fénysugár, a távol ürbe viszi őket,</l>
					<l>a jövőbe, mint a fénysugár a táj képét az ürbe,</l>
					<l>ahol él és száll örökké, az Isten szemébe gyülve.</l>
				</lg>
				<p>(Reggeli hat óra)</p>
				<lg>
					<l>Nem zene még, nem zene még ez.</l>
					<l>Mégcsak hangolnak a zenészek.</l>
				</lg>
				<lg>
					<l>Most apad az álmok vize.</l>
					<l>Kenderice. Kenderice.</l>
				</lg>
				<lg>
					<l>Fészek csippen... Rigócska rikkan...</l>
					<l>vagy kakuk zeng föl innen-onnan,</l>
				</lg>
				<lg>
					<l>emberi hangon, mint egy titok,</l>
					<l>amit a morc éj elhallgatott,</l>
				</lg>
				<lg>
					<l>de már nem állja, és kibuggyan</l>
					<l>itt is, ott is, a bokorban.</l>
				</lg>
				<lg>
					<l>Nem zene még ez, nem zene...</l>
					<l>A hajnali óra üt bele.</l>
				</lg>
				<p>(Hét óra)</p>
				<lg>
					<l>S én hallgatom, ködből, mint a vak,</l>
					<l>hogy múlnak a hajnali órák.</l>
					<l>Életem órái múlanak.</l>
				</lg>
				<lg>
					<l>Folyton rövidűlő életem</l>
					<l>órái múlanak zengve.</l>
					<l>Ércesen múlnak ők, öblösen.</l>
				</lg>
				<lg>
					<l>Zengés, de nem zene még ez, nem!</l>
					<l>Azt az órát én meg nem érem...</l>
					<l>Zenétlenül, így kell végeznem...</l>
				</lg>
				<lg>
					<l>Ottkünn tyúk kárál, szarka csörög.</l>
					<l>Ki a vendég akire várjak?</l>
					<l>Az ablakon egy dongó nyöszörög.</l>
				</lg>
				<lg>
					<l>S mily emberi hangon szól a kakukk!</l>
					<l>Mintha önmagát csufolná...</l>
					<l>S a szél is kezdi már: zug, zug, zug...</l>
				</lg>
				<p>(Nyolc és fél kilenc közt)</p>
				<lg>
					<l>Itt a legnagyobb átok a szél.</l>
					<l>Ilyenkor kezdi s csak este ül el.</l>
					<l>...Mit álmodtál, kedvesem?</l>
				</lg>
				<lg>
					<l>Fülemüle is szólhatott az éjjel:</l>
					<l>mi nem hallottuk, mi aludtunk mélyen.</l>
					<l>Mi már hiszen falusiak vagyunk.</l>
				</lg>
				<lg>
					<l>Falusi gond üz minket. Most vakolnak</l>
					<l>a kőmivesek. Villany ég maholnap</l>
					<l>s olaj nem fogja kormozni falunk.</l>
				</lg>
				<lg>
					<l>Fülemülével nem gondol a gazda.</l>
					<l>Terrászokat rakattam sárba-gazba.</l>
					<l>Mint felvigyázó botos babilón</l>
				</lg>
				<lg>
					<l>rabok nyüzsgését, vagy a polinézi</l>
					<l>gyarmatos, néger szolgáit ha nézi,</l>
					<l>ugy állok fönn a lépcsőfordulón</l>
				</lg>
				<lg>
					<l>sárga kalapban. S órahosszat nézem</l>
					<l>a munkát. Pedig sem évem, se pénzem</l>
					<l>kis gyarmatunk álmára nincs elég.</l>
				</lg>
				<lg>
					<l>Játék ez. Sem úr, sem urnál dicsőebb</l>
					<l>munkás nem vagyok. Csak úgy nézem őket,</l>
					<l>ahogy hallgatjuk a fülemülét.</l>
				</lg>
				<p>(Később)</p>
				<lg>
					<l>De nem fülemüle muzsikál, hanem a szél zakatol,</l>
					<l>minthogyha hosszu táviratot kopognának valahol;</l>
					<l>kopog, fürészel, von, csikorog: dróttalan Morse-jelek,</l>
					<l>érthetetlen s végérhetetlen sziszegés a mezők felett</l>
				</lg>
				<lg>
					<l>s dombokon át, idegesítő izenet egy idegen</l>
					<l>vidékről. Valahol lehült a levegő hirtelen</l>
					<l>s mert egyetlen életbe kötve e földön száz távoli táj,</l>
					<l>ami egyik oldalon történt, az a másik tájon is fáj.</l>
				</lg>
				<lg>
					<l>Elbúvok a forró nyárban, egy kis hegyen búvok el én,</l>
					<l>de búhatnék vad preríken, vagy rejtek völgyek ölén:</l>
					<l>a világtól nincs föld elzárva. Rámkopog, megcibál,</l>
					<l>utánam nyujtja hideg kezét egy szomszéd éghatár.</l>
				</lg>
				<p>(Már tízre jár)</p>
				<lg>
					<l>Hozzák a postát, nem a postás,</l>
					<l>mert ide föl se jön a postás,</l>
					<l>hanem a kis cseléd, Mariska:</l>
					<l>piros szatyrával ő a posta.</l>
				</lg>
				<lg>
					<l>Jön és jön. Emelik a lépcsők.</l>
					<l>Hozzák felém hireit és őt.</l>
					<l>Kék, szélesfodru, könnyü szoknya</l>
					<l>száll terraszokról terraszokra.</l>
				</lg>
				<lg>
					<l>Jön, jön, naivul, mint a végzet:</l>
					<l>nem tudja, mit tart a kezében.</l>
					<l>Ugy jön ujsággal és levéllel,</l>
					<l>mint Aeolus lánya a széllel.</l>
				</lg>
				<lg>
					<l>Mindig megdobbanok ha látom.</l>
					<l>Mily szelek fujnak a világon?</l>
					<l>Ing a domb, leng a ház, s nyugalmam</l>
					<l>hajlong mint a levél az ágon.</l>
				</lg>
				<p>(Délelőtt)</p>
				<lg>
					<l>Hajlongj csak ingj remegj te bűnös nyugalom.</l>
					<l>»Mit álmodtál, kedves?« - kérdeztelek elébb.</l>
					<l>Nekem mindig vádló, rossz álmaim vannak:</l>
					<l>nem szégyen-e társa ma a nyugalomnak?</l>
				</lg>
				<lg>
					<l>Veszem a fünyírót s a fanyeső ollót;</l>
					<l>megyek, hol a zsering s vad gaz összetorlott,</l>
					<l>ami, munka hijján, megfojtja a kertet,</l>
					<l>mint a gondolatok hálója a lelket.</l>
				</lg>
				<lg>
					<l>Jó volna irtani, munkában izzadni;</l>
					<l>emberi törvényt a vak bozótnak szabni.</l>
					<l>Ami Istentől van, rendetlen, vad dolog:</l>
					<l>csak azt mondom rendnek, amit én rajzolok.</l>
				</lg>
				<lg>
					<l>Óh gonosz természet! ellenséges világ!</l>
					<l>Szakállas burjánzás, engedetlen csirák!</l>
					<l>Óh irtó mámorom! óh gyilkos gyönyöröm!</l>
					<l>Kemény fonadékát vágom, ölöm, töröm...</l>
				</lg>
				<lg>
					<l>Megdől ollóm előtt a tüskés gyülevész.</l>
					<l>Meginog és poshadt, kusza boglyakba vész.</l>
					<l>Vágom hatalomban, átforrósult hitben:</l>
					<l>a nap ugy néz rám, mint zsarnokra az Isten.</l>
				</lg>
				<lg>
					<l>Kábulok. A szemem lehunyom. Mi haszna?</l>
					<l>Nagyonis sokáig bámult már a gazba.</l>
					<l>S tudom, majd ha este elfujom a lámpát,</l>
					<l>szobám éjében is füvet és torzsát lát.</l>
				</lg>
				<p>(Ebéd után)</p>
				<lg>
					<l>Ebéd után, elpilledve, tompán</l>
					<l>benn ülünk a függönyös verandán.</l>
					<l>Kávé gőzöl, édes-erős illat.</l>
					<l>És a pasziánszot rakja ujjad.</l>
				</lg>
				<lg>
					<l>Csészémbe nézek hol a cukornak</l>
					<l>nyomán apró szökőkutak forrnak;</l>
					<l>s arcom visszanéz, mint bűvös körből</l>
					<l>egy fekete, kerek jóstükörből.</l>
				</lg>
				<lg>
					<l>És a kártyák hullnak az asztalra,</l>
					<l>piros szivek, zöld levelek, sorra,</l>
					<l>mint az ősznek piros és zöld galyja</l>
					<l>hull majd nemsokára az udvarra.</l>
				</lg>
				<lg>
					<l>Óh mondd, hol a tükör, hol a kártya,</l>
					<l>amely megjósolja és beváltja,</l>
					<l>hogy hány nyáron ülünk még mi itten</l>
					<l>ilyen polgárilag és meghitten,</l>
				</lg>
				<lg>
					<l>óciumban ómód elhúzódva</l>
					<l>és remegve hogyha jön a posta?...</l>
					<l>Igy múlanak életem órái:</l>
					<l>kártyaejtő ujjaidra várni,</l>
				</lg>
				<lg>
					<l>mig kislányunk hintáz lenn a kertben:</l>
					<l>eltünik az egyik másodpercben,</l>
					<l>majd fölbukkan ujra, mintha szállna,</l>
					<l>karjait mint szárnyakat kitárva.</l>
				</lg>
				<p>(Fél három)</p>
				<lg>
					<l>Költő vagy, csupa szeretet:</l>
					<l>szereted-e a legyeket?</l>
					<l>A délután oly fülleteg!</l>
					<l>Pihenni próbálsz: nem lehet.</l>
				</lg>
				<lg>
					<l>Olvasni próbálsz: halk, potom</l>
					<l>fátyolszárny csikland orrodon;</l>
					<l>majd hirtelen fülön kotor</l>
					<l>egy rebbenő kis légsodor.</l>
				</lg>
				<lg>
					<l>Ezerszer hessented tovább:</l>
					<l>ezerszer visszaszáll reád,</l>
					<l>mint kinos emlék, pici vád,</l>
					<l>mely nyugtot egy percig se hágy.</l>
				</lg>
				<lg>
					<l>Pici mint kisujj-körmötök</l>
					<l>s eleven mint az ördögök</l>
					<l>s puha mint száraz, puha csöpp,</l>
					<l>mellyel a világ arcbaköp.</l>
				</lg>
				<lg>
					<l>Költő vagy, csupa szeretet:</l>
					<l>szereted-e a legyeket?</l>
					<l>vagy ölnél, ölnél, ezreket,</l>
					<l>hogy megvédd bús kényelmedet?</l>
				</lg>
				<lg>
					<l>Menj ki ahol a szabad ég</l>
					<l>lesz szobád: kisebb nem elég,</l>
					<l>hogy megférj és békibe légy</l>
					<l>a léggyel, és veled a légy!</l>
				</lg>
				<p>(Négy óra felé)</p>
				<lg>
					<l>Zeng, placcsog a szélben a vitorlaponyva.</l>
					<l>A pallér a beton lágy husát paskolja.</l>
					<l>Csüggedt szemmel kérdez az üres délután:</l>
					<l>Mit csinálsz most, gazda? Mögibük állsz ujra</l>
				</lg>
				<lg>
					<l>sután? avagy veszed ujból a fünyírót?</l>
					<l>Nincsen egyéb dolgod? más kert amit munkálj?</l>
					<l>más gaz, mint e szegény füvek, amit gyomlálj?</l>
					<l>Szólogatom magam, mint aki poéta...</l>
				</lg>
				<lg>
					<l>Nyilt irógépemen leüllepszik a por.</l>
					<l>Nem furcsa-e, kedves, igy idehuzódva</l>
					<l>élni (s tán egy kicsit táblabirómódra)</l>
					<l>egy irógéppel, mint tört vitéz egy rokkant</l>
				</lg>
				<lg>
					<l>gépfegyverrel: aki elmaradt egy dombon</l>
					<l>s messze látja hogy a barbár ellenerő</l>
					<l>mindent befon, nincs jog, s a kuszára görbedt</l>
					<l>igazságtalanság fölveri a völgyet -</l>
				</lg>
				<lg>
					<l>óh halálos dudva! hol a szivós indák</l>
					<l>s lombok poshadt árnya alatt az isteni</l>
					<l>igazság beteg lesz s nem bir lélekzeni -</l>
					<l>Az az igazság is, aki bennem lakott,</l>
				</lg>
				<lg>
					<l>így fult ki s hullt ki e kis házba, mely mintha</l>
					<l>nem is tér, de idő távolában ringna</l>
					<l>egy tünt, naiv század hét szilvafája közt...</l>
				</lg>
				<p>(Öttől hatig)</p>
				<lg>
					<l>Ugy érzem, mint aki tisztásra menekül:</l>
					<l>mindenfelé erdők s szörnyek veszik körül;</l>
					<l>küzdött ellenük, de most attól is fél ha</l>
					<l>egy levél a szélben lába elé röpül.</l>
				</lg>
				<lg>
					<l>Nincs erdő köröttem. Állok zöld domb ormán:</l>
					<l>nagy folyó, kis város szeliden néz föl rám;</l>
					<l>s már a szél is megáll, hirtelen elhallgat,</l>
					<l>mint a ventilátor amit lecsavarnak.</l>
				</lg>
				<lg>
					<l>Alig olykor-olykor egy ágyuhang dördül:</l>
					<l>katonagyakorlat moraja a völgybül.</l>
					<l>Folyón innen és tul két kis szomszéd ország</l>
					<l>lapdázza fülembe a jövendő harcát.</l>
				</lg>
				<lg>
					<l>S már a pallér szedi szerszámát s hazatér.</l>
					<l>Messze tütül egy gyár: a munka véget ér.</l>
					<l>De a csóvás bomba egész éjjel dörög</l>
					<l>s a gyanu virraszt az alvó világ fölött.</l>
				</lg>
				<p>(Nyolc óra)</p>
				<lg>
					<l>Nézd: tologatja festett</l>
					<l>kulisszáit az este:</l>
					<l>giccses alkonyat.</l>
					<l>Páthosszal, tragikussan</l>
					<l>szinpadról lecsusszan</l>
					<l>a vén szinész, a nap.</l>
				</lg>
				<lg>
					<l>A házfal rózsaszin már:</l>
					<l>őr diófánk ir rá</l>
					<l>idegen betüket.</l>
					<l>Mint Belshazárnak ódon</l>
					<l>falára mozimódon</l>
					<l>égi vetület.</l>
				</lg>
				<lg>
					<l>Bazilika gömbje</l>
					<l>keresztjét zord ökölbe</l>
					<l>szorítva emeli.</l>
					<l>Zordan nyujtja a Béke</l>
					<l>jelét s baljós égbe,</l>
					<l>mely vérrel hullt teli.</l>
				</lg>
				<lg>
					<l>Vérét fölitatják</l>
					<l>a szürkületi vatták.</l>
					<l>Árnyék elborit.</l>
					<l>Bezárul a diófa,</l>
					<l>leveleivel óva</l>
					<l>magányát s titkait.</l>
				</lg>
				<lg>
					<l>Oszlopba, háztetőbe,</l>
					<l>koppanva, beütődve</l>
					<l>bőregér csap át.</l>
					<l>Gyertya lobban égni,</l>
					<l>s száz pille összevéti</l>
					<l>az életet s halált.</l>
				</lg>
				<lg>
					<l>S száz kandi szemer láng</l>
					<l>pislog egyszerre fel ránk:</l>
					<l>a város villanya.</l>
					<l>Köztük e fölébredt</l>
					<l>csillagos földi égnek</l>
					<l>tejutja a Duna.</l>
				</lg>
				<p>(Kilenc után)</p>
				<lg>
					<l>Kisleányunk nem akar még lefeküdni, elaludni:</l>
					<l>még nem játszott eleget ma, panaszkodik siró szájjal.</l>
					<l>Igy sirunk talán ha majd a Halál akar ágyba dugni:</l>
					<l>mikor már rég megbékéltünk a mindennapi halállal.</l>
				</lg>
				<lg>
					<l>Te fáradtan jössz a kertből, palántáid látogattad,</l>
					<l>mint egy kastély szent urnője völgyi falvak szegény népét:</l>
					<l>tarkakendős pórleányok vettek körül, a virágok.</l>
					<l>Jer, szép várurnőm, halkléptü tollas szerecsen szolgáink</l>
				</lg>
				<lg>
					<l>leeresztették mögöttünk fölvonóhidját az éjnek.</l>
					<l>Jer, kigyul királyi cellánk... kigyul a szerény olaj,</l>
					<l>melynek lángja éppoly könnyen ful koromba mint az élet.</l>
					<l>Nagy, esetlen cigány prücskök ugrálnak ajtónk körül.</l>
				</lg>
				<lg>
					<l>Nemsokára itt is villany ég; a föltépett falakban</l>
					<l>ideges drót várja már az áram lázát, mely a város</l>
					<l>élő hálójába kapcsol. Fényben fognak uszni függő</l>
					<l>kertjeink, s e hegy mely István király óta szomoru.</l>
				</lg>
				<lg>
					<l>Fényt, óh mily rég szomjaz rá bús telepünk! Fényt, és több fényt és</l>
					<l>mindig több fényt! Ne maradjon egy homályos zug a földön!</l>
					<l>Gyuljanak ki planétánknak utjai és rétjei!</l>
					<l>Ragyogjon mint boldog gyarmat fekete puszták között</l>
				</lg>
				<lg>
					<l>s mint egy fényes röpülőgép szelje át a vak eget!</l>
					<l>Fényt, óh tiszta fényt! Ne kelljen pötty kezednek kormos lámpát</l>
					<l>gyujtogatni többet! és ne ácsorogjunk, mint e prücskök,</l>
					<l>búsan, félig nyilt ajtóknál, a fények küszöbjein!</l>
				</lg>
				<lg>
					<l>Fényt és fényt! Már mint a Néró fáklyái, magunk is égnénk,</l>
					<l>csakhogy fény legyen! Nincs lepke szomjasabb, halálosabb</l>
					<l>mint mi e petróleummal világított vak viskóban</l>
					<l>e homályos hegy hullámán - mint ki egy szál deszkán úszna</l>
				</lg>
				<lg>
					<l>a sötét tenger fölött mely minden percben összecsap!</l>
					<l>Vigyázz, jól fogózzunk, édes, el ne ereszd vállamat!</l>
					<l>Messze vad rakéta pattog s az ország bús utján járó</l>
					<l>gépkocsik sugárseprője ablakunkon be-becsap.</l>
				</lg>
			</div>
		</body>
	</text>
</TEI>