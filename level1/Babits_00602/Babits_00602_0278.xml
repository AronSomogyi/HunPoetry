<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Babits_00602_0278" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Új mythológia</title>
				<author>
					<persName>
						<surname>Babits</surname>
						<forename>Mihály</forename>
					</persName>
					<date from="1883" to="1941">1883-1941</date>
					<idno type="VIAF">49221125</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">236</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Új mythológia</title>
					<author>
						<persName>
							<surname>Babits</surname>
							<forename>Mihály</forename>
						</persName>
						<idno type="VIAF">49221125</idno>
					</author>
					<relatedItem type="copyText">
						<bibl>
							<title>Babits Mihály összegyűjtött versei</title>
							<date when="1997-12-03"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00602"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Volekné</surname>
									<surname>Temesi</surname>
									<forename>Zsuzsanna</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kelemen</surname>
									<forename>Márta</forename>
									<forename>Anna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Új mythológia</head>
				<lg>
					<l>Nagy szörny-anyádhoz hiába kiáltasz,</l>
					<l>ki nem érti fájdalom-nyelvedet</l>
					<l>s kivel élned, élned és halnod kell ma.</l>
					<l>Ellene bizsegsz-é a testnek, melyben hús vagy?</l>
					<l>mellyel egy vagy? Tudnád-e nem szeretni?</l>
					<l>harcának gátja lenni, áruló,</l>
					<l>beteg parány, kivágni-való?</l>
					<l>(bár végül jaj mindig a beteg parányoké lesz a szó).</l>
				</lg>
				<lg>
					<l>Nemzeteket láttam, hatalmas szörnyeket, küzdeni, óriás</l>
					<l>testtel, s ez óriás testben mily fájó az emberi átom!</l>
					<l>Taréjuk véresen ing még, levágott farkuk vonaglik</l>
					<l>bús tartományokban, és feszülő, páncélos karjuk</l>
					<l>vergődő kis nemzet-férgeket</l>
					<l>szorít kegyetlen.</l>
				</lg>
				<lg>
					<l>Várj és nézz! Már sok szörny harctere volt ez a föld</l>
					<l>a mesés halgyíkoktól a veszedelmes istenekig</l>
					<l>és a türelmetlen szektákon át, míg ezek eljöttek</l>
					<l>s fölfaltak szektákat és isteneket.</l>
				</lg>
				<lg>
					<l>Ők is meghalnak egyszer. Légy büszke, kis átom,</l>
					<l>legkisebb s legnagyobb! alfa és ómega te,</l>
					<l>minden szörnyek bölcsője s temetője.</l>
					<l>Te bennük vagy, de ők is tebenned, ki szörnyeid</l>
					<l>magadból alkotod s magadért. Széthullanak ők</l>
					<l>de te maradsz, hulláikból építve jövőd</l>
					<l>harcainak új s új fálánkszait.</l>
				</lg>
				<lg>
					<l>Óh tennen halandó hadaid rabja - mert az Ember harcainak</l>
					<l>egynapos hadai csupán e nemzetek - óh lelkes átom,</l>
					<l>ki messzebb látsz a testnél, melynek átoma vagy!</l>
					<l>Tűrj és nézz! Élj és halj ha kell! Pusztulj és maradj!</l>
					<l>Légy hű és légy szabad! Gondolj a madarakra,</l>
					<l>kik hívek a fához, mely fészküket adja,</l>
					<l>s mégis kilátnak, kiszállnak a légi magasba!</l>
					<l>Két hazában otthonosok: polgárai a fáknak</l>
					<l>s együtt örök polgárai mind égnek és szabadságnak.</l>
				</lg>
			</div>
		</body>
	</text>
</TEI>