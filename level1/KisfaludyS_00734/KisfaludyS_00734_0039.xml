<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyS_00734_0039" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SZENT-MIHÁLYHEGYI REMETE.</title>
				<author>
					<persName>
						<surname>Kisfaludy</surname>
						<forename>Sándor</forename>
					</persName>
					<date from="1772" to="1844">1772-1844</date>
					<idno type="VIAF">7437344</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2049</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SZENT-MIHÁLYHEGYI REMETE.</title>
					<author>
						<persName>
							<surname>Kisfaludy</surname>
							<forename>Sándor</forename>
						</persName>
						<idno type="VIAF">7437344</idno>
					</author>
					<relatedItem type="copyText">
						<bibl>
							<title>Kisfaludy Sándor összes költeménye</title>
							<date when="1998-09-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00734"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SZENT-MIHÁLYHEGYI REMETE.</head>
				<p>1823.</p>
				<p>1.</p>
				<lg>
					<l>Szigliget és Keszthely között,</l>
					<l>Bele únván borába,</l>
					<l>Melyet terem, a szőllőhegy</l>
					<l>A Balaton tavába</l>
					<l>Hosszú keskeny nyelvet tolt be;</l>
					<l>Fél gombolyag képében,</l>
					<l>Gömbölyűen domborodott</l>
					<l>Hegyecske áll végében.</l>
					<l>Tetején egy kápolnának</l>
					<l>És remeték lakásának</l>
					<l>Omladéka látszik még; -</l>
					<l>Mohos, mesés régiség.</l>
				</lg>
				<p>2.</p>
				<lg>
					<l>Ennek neve Szent-Mihályhegy.</l>
					<l>A Pethő-ház tagjai</l>
					<l>Lévén korább századokban</l>
					<l>Keszthely birtokossai,</l>
					<l>A kápolnát Pethő Mihály</l>
					<l>Szerzé jámbor elmével,</l>
					<l>És a sátánt tapodónak</l>
					<l>Jelelé szent nevével.</l>
					<l>A világtól menedéke</l>
					<l>Volt néki a csendes béke,</l>
					<l>Mely a sziget-halmon ott</l>
					<l>Ritkán háboríttatott.</l>
				</lg>
				<p>3.</p>
				<lg>
					<l>Sok évek lefolyta után</l>
					<l>Mihály unokáinak</l>
					<l>Egyike, nem örököse</l>
					<l>Őse tulajdoninak,</l>
					<l>Menyhárt: kemény s kevély nemes,</l>
					<l>Másként dísze házának,</l>
					<l>Nemzője két Pethő úrnak,</l>
					<l>S a szép kegyes Lillának,</l>
					<l>E magányt a szerelemnek,</l>
					<l>Szív- és lélek-gyötrelemnek</l>
					<l>Tevé szomor lakjává,</l>
					<l>S végtére - sírhalmává!</l>
				</lg>
				<p>4.</p>
				<lg>
					<l>Erdélyből, hol a hazának</l>
					<l>Vitézkedett harczába’,</l>
					<l>Pethő Menyhárt szerencsésen</l>
					<l>Visszatére várába.</l>
					<l>Megtért vele apródja is,</l>
					<l>Bodor Imre, Pethőnek</l>
					<l>A haláltól megmentője:</l>
					<l>A már-már elveszőnek</l>
					<l>Bodor termett oltalmára,</l>
					<l>Mikor legott dárdájára</l>
					<l>Venné őt egy török kar:</l>
					<l>Bodor által halt a tar.</l>
				</lg>
				<p>5.</p>
				<lg>
					<l>«Imrének, hív apródomnak</l>
					<l>Köszönjétek éltemet!</l>
					<l>(Így szól Menyhárt gyermekihez,)</l>
					<l>Ő tartott meg engemet.</l>
					<l>Megesmerem, Imre, hogy te</l>
					<l>Ajándékod életem;</l>
					<l>Mondsza! e nagy adósságom</l>
					<l>Vissza miként fizetem? -</l>
					<l>Válaszsz számos faluimból,</l>
					<l>Vagy, ha tetszik, pusztáimból!</l>
					<l>Néked adom egyiket:</l>
					<l>Válaszd akármelyiket!»</l>
				</lg>
				<p>6.</p>
				<lg>
					<l>Imre, néki bátorodván,</l>
					<l>Vélvén, hogy a hálának</l>
					<l>Érzésében felolvadt szív</l>
					<l>A kevélység habjának</l>
					<l>Dagályitól nem hajtatik,</l>
					<l>Érdemének s becsének</l>
					<l>Érzésében, - elkapatva</l>
					<l>Lángjaitól szívének,</l>
					<l>Lelkes, tüzes tekintettel,</l>
					<l>Elszánt, bús nagy érezettel,</l>
					<l>Melyet titkolt kebele, -</l>
					<l>Menyhártnak így felele:</l>
				</lg>
				<p>7.</p>
				<lg>
					<l>«Uram! azzal, hogy éltedet</l>
					<l>Haláltól megmentettem,</l>
					<l>Úgy mint nemes és apródod</l>
					<l>Adósságom fizettem.</l>
					<l>Egy pórszolgát illet a bér,</l>
					<l>Ki jót s hasznot bérért tesz;</l>
					<l>A nemes szív jutalmakat</l>
					<l>Másképen ád, máskép vesz:</l>
					<l>Egy falúd nem elég bére,</l>
					<l>Hogy kifolyjon éltem vére;</l>
					<l>De ha már adsz, hát úgy adj,</l>
					<l>Hogy adósom ne maradj.»</l>
				</lg>
				<p>8.</p>
				<lg>
					<l>«Királyomnak sem kívánok</l>
					<l>Én adósa maradni;</l>
					<l>Hát neked, kit meg nem sérthet,</l>
					<l>Jutalmam elfogadni?</l>
					<l>(Igy szól Menyhárt) Csak mondd ki hát,</l>
					<l>Kedved miben tellenék?</l>
					<l>Hogy adósod én maradjak,</l>
					<l>Az hozzám nem illenék.</l>
					<l>Mi lesz elég? - szabd ki magad;</l>
					<l>Pethő semmit meg nem tagad;</l>
					<l>Csak körödből ki ne hágj</l>
					<l>S határodon túl ne vágj!»</l>
				</lg>
				<p>9.</p>
				<lg>
					<l>«Most vagy soha! (kiált Bodor,</l>
					<l>Ki kebelben, agyban ég;)</l>
					<l>Most váljon el: menny vagy pokol,</l>
					<l>Kárhozat vagy üdvesség!</l>
					<l>Nemes vagyok, ámbár szegény,</l>
					<l>Becsületes nemzetem.</l>
					<l>Add én nékem leányodat!</l>
					<l>Rég imádom, szeretem.</l>
					<l>Lilla szívem kívánsága,</l>
					<l>Lilla éltem boldogsága;</l>
					<l>Szívednek ez irgalma</l>
					<l>Legyen tettem jutalma!»</l>
				</lg>
				<p>10.</p>
				<lg>
					<l>Lilla földre szegzi szemét;</l>
					<l>Minden vére szívének</l>
					<l>Fellövelvén arczájába,</l>
					<l>Lángol hava képének;</l>
					<l>De csakhamar visszaszalad</l>
					<l>Oda, honnan jött, vére,</l>
					<l>És sápadó halaványság</l>
					<l>Terjed ijedt testére;</l>
					<l>Mert fergeteg támadását</l>
					<l>S legitt vészes lobbanását</l>
					<l>Sejti atyja képében,</l>
					<l>Ki már dúl-fúl mérgében.</l>
				</lg>
				<p>11.</p>
				<lg>
					<l>Menyhárt úrnak ránczba vonúl</l>
					<l>Az apródnak szavára</l>
					<l>Homloka, mord harag-felleg</l>
					<l>Terjed ábrázatjára;</l>
					<l>Lélekzete bosszút fuvall,</l>
					<l>Vonaglanak kezei;</l>
					<l>S hol Imrére, hol Lillára</l>
					<l>Villámlanak szemei;</l>
					<l>És zordon felzúdulással</l>
					<l>S bosszús neki-mordulással</l>
					<l>Így csattan fel - nézése</l>
					<l>Két élű tőr metszése -:</l>
				</lg>
				<p>12.</p>
				<lg>
					<l>«Hah vakmerő! s hogy megtevéd,</l>
					<l>A mi kötelességed,</l>
					<l>Az házamat meggyalázni</l>
					<l>Bátoríthat most téged?</l>
					<l>Elveszett, merész bolond te!</l>
					<l>Nyelvem majd elharapom.</l>
					<l>Takarodj’! - vagy, ha csúfság ez?</l>
					<l>Hát fejedre rácsapom.</l>
					<l>Kérj s végy sorsod mértékével!</l>
					<l>Vagy elégedj’ meg fényével</l>
					<l>Általam nyert hírednek</l>
					<l>S jelessé lett nevednek!»</l>
				</lg>
				<p>13.</p>
				<lg>
					<l>Leányához fordúl Pethő,</l>
					<l>S káromolja tüzesen,</l>
					<l>Gyanítván, hogy Bodornak ő</l>
					<l>Kezét adná szívesen.</l>
					<l>«Gyalázatos! (úgymond) látom,</l>
					<l>Olvashatom szemedben,</l>
					<l>Mivé lennél, ha nem élnék</l>
					<l>S gát nem volnék kedvedben.</l>
					<l>Tudd meg: Dersfy vágy kezedre,</l>
					<l>Ő méltó a te véredre;</l>
					<l>Én reménynyel bíztattam</l>
					<l>S vőmnek őt elfogadtam.»</l>
				</lg>
				<p>14.</p>
				<lg>
					<l>«Esküszöm én égre, földre!</l>
					<l>Hogy pártámból vagy senki,</l>
					<l>(Igy szól Lilla tökéllettel)</l>
					<l>Vagy csak Bodor veszen ki!</l>
					<l>Portékaként nem hagyom én</l>
					<l>Eladatni szívemet.</l>
					<l>Ha terhedre vagyok, apám,</l>
					<l>Vess klastromba engemet!»</l>
					<l>Dúl-fúl Menyhárt szégyenében;</l>
					<l>Mérget forral kebelében:</l>
					<l>S bosszúját csak az tartja,</l>
					<l>Hogy kezénél nincs kardja.</l>
				</lg>
				<p>15.</p>
				<lg>
					<l>Imre, mintegy elégelvén</l>
					<l>Boldogságát éltének,</l>
					<l>Melyet szerez tökéllete</l>
					<l>Lilla erős lelkének,</l>
					<l>(Mert nagy enyhét leli benne</l>
					<l>A szerelmes érzelem,</l>
					<l>Ha bizonyos, hogy kedvese,</l>
					<l>Ha övé nem, másé sem)</l>
					<l>Haragja megszelídűlve,</l>
					<l>És fájdalma megenyhűlve,</l>
					<l>Imezt mondja Pethőnek,</l>
					<l>A bosszút lehelőnek:</l>
				</lg>
				<p>16.</p>
				<lg>
					<l>«Szűnjön, uram, büszke mérged!</l>
					<l>Én tartám meg éltedet;</l>
					<l>S tán megérdemeltem volna,</l>
					<l>Hogy bal ítéletedet</l>
					<l>Rám tekintve félre tegyed,</l>
					<l>Mely máskép is hiú füst,</l>
					<l>Mert az érdem jó mértéke</l>
					<l>Nem az arany és ezüst:</l>
					<l>Nézd! ha veszni engedélek,</l>
					<l>Kegyelmedért nem kérnélek;</l>
					<l>Hanem Lilla kebelén</l>
					<l>Most mennyemet élném én.</l>
				</lg>
				<p>17.</p>
				<lg>
					<l>De csak tartsd meg faluidat!</l>
					<l>Miattam ne csorbúljon</l>
					<l>Birtokod; se nemzetséged</l>
					<l>Homályba ne borúljon.</l>
					<l>Bocsásd meg, hogy szívem után</l>
					<l>Itélvén meg szívedet,</l>
					<l>Érzelmimmel egyezőnek</l>
					<l>Tarthatám negédedet!</l>
					<l>Élj sokáig és boldogúl!</l>
					<l>S ha életem búmban megfúl:</l>
					<l>Gazdagé a kedv és kény,</l>
					<l>Örülj, hogy nem vagy szegény!</l>
				</lg>
				<p>18.</p>
				<lg>
					<l>Téged, Lilla, kegyes jó szív!</l>
					<l>Áldjon meg én Istenem!</l>
					<l>Oh te! kinek szívét-lelkét</l>
					<l>Megfognom és értenem,</l>
					<l>Kit szeretnem és imádnom</l>
					<l>Sorsomnak volt vonása!</l>
					<l>Atyádnak ércz-keménysége</l>
					<l>Szerelmemnek sírt ása;</l>
					<l>Haljon meg hát! Élj boldogúl!</l>
					<l>Felejts engem! Sírunkon túl</l>
					<l>Lelkünk egymást felleli</l>
					<l>S egymást bátran öleli.»</l>
				</lg>
				<p>19.</p>
				<lg>
					<l>S oda borúl lábaihoz</l>
					<l>A lankadó leánynak,</l>
					<l>És egy néma csókot nyomván</l>
					<l>Kezére a halványnak,</l>
					<l>Kétségb’esve ki- s elrohan,</l>
					<l>Felűl paripájára.</l>
					<l>És elszágúld, épen mikor</l>
					<l>A nap leszáll nyugtára.</l>
					<l>Lilla kínos érzelminek</l>
					<l>Ostromában testvérinek,</l>
					<l>Kik ott állnak fúldokva,</l>
					<l>Ájúlva dűl karjokba.</l>
				</lg>
				<p>20.</p>
				<lg>
					<l>Éjfél után a paripa,</l>
					<l>Mely Imrét elragadta</l>
					<l>Kelet felé, de hová? azt</l>
					<l>Senki meg nem mondhatta, -</l>
					<l>Menyhárt úrnak udvarába</l>
					<l>Meg’ visszatér nyerítve!</l>
					<l>A ló mintegy habos vízbe</l>
					<l>Látszik lenni merítve;</l>
					<l>Forr és gőzölg, mert vére ég;</l>
					<l>Nyereg s minden szerszám rajt még,</l>
					<l>Csak lovagja nem űl rajt’!</l>
					<l>Hajh! s ez okoz legtöbb bajt.</l>
				</lg>
				<p>21.</p>
				<lg>
					<l>«Hová vitte a jó ifjat</l>
					<l>Szívének nagy fájdalma?</l>
					<l>Talán csak a Balatonban</l>
					<l>Van már örök nyugalma!»</l>
					<l>Így tünődött a vár népe,</l>
					<l>A ki Bodort szerette;</l>
					<l>Így még maga Menyhárt úr is,</l>
					<l>Ki most mélyen érzette,</l>
					<l>Hogy éltének megmentője</l>
					<l>S leányának szeretője,</l>
					<l>Ki bár szegény, de nemes,</l>
					<l>Jobb sorsra volt érdemes.</l>
				</lg>
				<p>22.</p>
				<lg>
					<l>Az embernek szerencséje</l>
					<l>Egy percztől függ gyakorta.</l>
					<l>Egy percz amazt égbe kapta,</l>
					<l>Emezt porba tiporta:</l>
					<l>S az örökkévalóságnak</l>
					<l>Hatalmában néha nincs</l>
					<l>Több pillanat már, mely által</l>
					<l>Megtérhet a veszett kincs.</l>
					<l>A sors, mivel Bodor siet,</l>
					<l>S Pethő késik, mely hiányt vet!</l>
					<l>Mely búbánat-örvényt nyit!</l>
					<l>S mily szerencse vész el itt!</l>
				</lg>
				<p>23.</p>
				<lg>
					<l>Száz embert is lóra ültet</l>
					<l>Pethő, hogy kinyomozzák,</l>
					<l>S akárhogyan, éve-halva</l>
					<l>Bodort néki meghozzák.</l>
					<l>Ha él, tehát Isten neki! -</l>
					<l>Lilla légyen jutalma,</l>
					<l>Kit másképen úgyis megöl</l>
					<l>Szíve makacs fájdalma,</l>
					<l>Ha nem, a mit inkább kíván,</l>
					<l>S a mire ő mindent rá szán:</l>
					<l>Temetése pompája</l>
					<l>Legyen kevély hálája.</l>
				</lg>
				<p>24.</p>
				<lg>
					<l>De csak kevés nyomát lelék</l>
					<l>A kétségbe-esettnek;</l>
					<l>Tűrhetetlen fájdalmában</l>
					<l>Balatonba veszettnek</l>
					<l>Gyanította egész világ;</l>
					<l>S nem ok nélkül: mert lova</l>
					<l>Nyoma szerint, Bodor előbb</l>
					<l>Csavarogván tétova,</l>
					<l>A Balaton híg partjában</l>
					<l>Vész folytatás a nyomában;</l>
					<l>S a vizből ki s vissza ott</l>
					<l>Könnyebb lónyom láttatott.</l>
				</lg>
				<p>25.</p>
				<lg>
					<l>Egyik cseléd Szent-Mihályt is</l>
					<l>Szorgosan kinyomozá;</l>
					<l>De onnan is Pethő úrnak</l>
					<l>Ez is csak e hírt hozá:</l>
					<l>«Épen akkor temeté el</l>
					<l>Egy barát a remetét,</l>
					<l>Ki ott ötven évig látta</l>
					<l>A nap nyugtát s keletét.</l>
					<l>A hol előbb beavatott</l>
					<l>Egy tanítványt, s ez lesz most ott</l>
					<l>Remete a szent helyen.</l>
					<l>Négy halász volt még jelen.»</l>
				</lg>
				<p>26.</p>
				<lg>
					<l>Minden újabb hír üresb lőn</l>
					<l>S nagyobb bizonytalanság;</l>
					<l>S Menyhárt úrnak komorsága</l>
					<l>Már a legfőbb pontra hág.</l>
					<l>Szégyenlé önmaga előtt</l>
					<l>Éltének ily váltságát;</l>
					<l>Félt, a világ megátkozza</l>
					<l>Undok hálátlanságát;</l>
					<l>Mert bár nagy volt büszkesége,</l>
					<l>Szint oly nagy volt nemessége;</l>
					<l>S e kettőnek sérelme</l>
					<l>Keblének mord gyötrelme.</l>
				</lg>
				<p>27.</p>
				<lg>
					<l>Mint a tavasz szép virága</l>
					<l>Fogy ékében, éltében,</l>
					<l>Féreg ülvén, rágván, hízván</l>
					<l>Titkon tömött keblében:</l>
					<l>Úgy Menyhártnak szép leánya</l>
					<l>Néma búban hervadoz;</l>
					<l>Boldog, mikor nagy fájdalma</l>
					<l>Néha könyre olvadoz.</l>
					<l>Oda minden reménysége!</l>
					<l>Szívének nagy vesztesége</l>
					<l>Életét kiapasztja,</l>
					<l>S őtet öszvefonnyasztja.</l>
				</lg>
				<p>28.</p>
				<lg>
					<l>Komor szemmel nézi Menyhárt,</l>
					<l>Büszkeségének súlya</l>
					<l>Miként nyomja szép leányát,</l>
					<l>S a bú szegényt mint dúlja;</l>
					<l>S néha úgy felkiált vádja</l>
					<l>Lelkiesméretének,</l>
					<l>Hogy csak alig titkolhatja</l>
					<l>Lágyulását szívének.</l>
					<l>A büszkeség tartóztatja:</l>
					<l>Bodort titkon nyomoztatja</l>
					<l>Mindenütt, mindúntalan,</l>
					<l>De mindenkor hasztalan.</l>
				</lg>
				<p>29.</p>
				<lg>
					<l>«Szűnj meg, apám, őt keresni!</l>
					<l>(Sohajt Lilla) hasztalan!</l>
					<l>A nemes szív énnekem már</l>
					<l>Mindörökre oda van!</l>
					<l>A mit egyszer oly sértőleg</l>
					<l>Tagadhatál meg tőle,</l>
					<l>Ha elvenné, - sokat én sem</l>
					<l>Tarthatnék már felőle.</l>
					<l>Van a szívnek oly érzelme,</l>
					<l>Melynek kedvesb a gyötrelme,</l>
					<l>Mintsem hogy ő koldúljon</l>
					<l>Azért, hogy boldogúljon.»</l>
				</lg>
				<p>30.</p>
				<lg>
					<l>Igy folyának napok, hetek,</l>
					<l>Hónapok és végtére</l>
					<l>Két tél, két nyár; de Bodornak</l>
					<l>Nem kaphattak hírére.</l>
					<l>Lassanként már felejteni</l>
					<l>Kezdték az elveszettet;</l>
					<l>Csak Lilla nem a szív minden</l>
					<l>Ütésével érzettet.</l>
					<l>Csüggő feje és szemei,</l>
					<l>Fogyó, tünő kellemei</l>
					<l>És keserű könnyei</l>
					<l>Mély emléknek jelei.</l>
				</lg>
				<p>31.</p>
				<lg>
					<l>Megjelentek Dersfy s mások.</l>
					<l>Mind nőszők, kik Lillának</l>
					<l>Kezére, vagy tulajdonkép</l>
					<l>Jószágára vágyának;</l>
					<l>De a nagy szív híve maradt</l>
					<l>Bodornak s önmagának,</l>
					<l>S mindenkor csak azt felelte</l>
					<l>Szívét kémlő atyjának:</l>
					<l>«Esküszöm én Istenemre</l>
					<l>És kínlódó kebelemre!</l>
					<l>Hogy pártámból már senki,</l>
					<l>Csak a halál veszen ki.»</l>
				</lg>
				<p>32.</p>
				<lg>
					<l>Eljött az ősz; akkor Dorka,</l>
					<l>Szolgáló az udvarban,</l>
					<l>Rokka mellett ezt beszélé</l>
					<l>Szó- és dologzavarban:</l>
					<l>«Apám régi halász immár</l>
					<l>A Balaton vizében;</l>
					<l>Ő is gyakran visz egy süllőt,</l>
					<l>De csak Isten nevében,</l>
					<l>Szent Mihálynak bús hegyére,</l>
					<l>A remete tűzhelyére.</l>
					<l>Az elhunyt vén remete</l>
					<l>Megköszöné s nevete.</l>
				</lg>
				<p>33.</p>
				<lg>
					<l>A mostani jó szót sem ád,</l>
					<l>Pedig, mondják, fiatal;</l>
					<l>Mintha nem is ennék, innék,</l>
					<l>Sovány s halvány, mint a fal.</l>
					<l>Csak bujdosik; s minden fának</l>
					<l>Jelt metélget kérgébe;</l>
					<l>Minden jelre más imádság</l>
					<l>Juthat, mondják, eszébe.</l>
					<l>Mikor kérdi, mint van az úr?</l>
					<l>Szeme szinte keresztül szúr.</l>
					<l>Ha leányát kérdezi,</l>
					<l>Szemét földre szegezi.</l>
				</lg>
				<p>34.</p>
				<lg>
					<l>Hanem mikor énekének</l>
					<l>Keserves bús hangjai</l>
					<l>Csendes éjjel zengedeznek,</l>
					<l>Haja minden szálai</l>
					<l>Felborzadnak (úgymond apám)</l>
					<l>Annak, a ki hallgatja:</l>
					<l>Hogy az esze majd megbomlik,</l>
					<l>Belsejét úgy szaggatja.</l>
					<l>A nagypéntek keservei</l>
					<l>Lehetnek bús énekei.</l>
					<l>De most, már majd egy hete,</l>
					<l>Elnémult a remete.»</l>
				</lg>
				<p>35.</p>
				<lg>
					<l>«Ő az! ő az!» kiált Lilla,</l>
					<l>Köny forrván fel szemébe,</l>
					<l>Hogy Dorkának e beszéde</l>
					<l>Eljut vala fülébe.</l>
					<l>S mikor épen gondolkodnék,</l>
					<l>Mit tegyen, mit ne tegyen?</l>
					<l>S szeme kínos érezettel</l>
					<l>Csüggne Szent-Mihályhegyen:</l>
					<l>Íme! belép ősz hajával</l>
					<l>Az apát és bús arczával</l>
					<l>Imezt mondja Lillának,</l>
					<l>Kedves tanítványának:</l>
				</lg>
				<p>36.</p>
				<lg>
					<l>«Béke néked, boldogtalan!</l>
					<l>A bút te rég esmervén,</l>
					<l>S én is téged s erős lelked,</l>
					<l>Hozzád bizton szólok én:</l>
					<l>Szent-Mihályon voltam tegnap,</l>
					<l>A kápolnát s remetét</l>
					<l>Látogatni s megtartani</l>
					<l>A betegnek életét:</l>
					<l>(Egy a sorstól eltapodott</l>
					<l>Szív volt az új remete ott!)</l>
					<l>De már halva leltem őt,</l>
					<l>A búban rég sínlődőt!</l>
				</lg>
				<p>37.</p>
				<lg>
					<l>Egy vén tölgy mohos tövében,</l>
					<l>Arczczal erre fordúlva</l>
					<l>Űlve halt meg, feje kínos</l>
					<l>Mellére lekonyúlva.</l>
					<l>Több napokig kelle néki</l>
					<l>Immár halva ülni ott,</l>
					<l>Mert felette néhány holló</l>
					<l>Igen bátran károgott.</l>
					<l>Kedves helyén ásattam sírt,</l>
					<l>Szemem annyit régen nem sírt,</l>
					<l>Mint mikor eltemettem:</l>
					<l>Szántam őt, mert szerettem.»</l>
				</lg>
				<p>38.</p>
				<lg>
					<l>«Ne tartózkodj’ (mond a bús szűz)</l>
					<l>A holtat megnevezni!</l>
					<l>Imre az, a kiről beszélsz!»</l>
					<l>És elkezdvén könnyezni,</l>
					<l>Megerednek síralminak</l>
					<l>Elrekedett árjai.</l>
					<l>Az ősz némán inti, hogy az,</l>
					<l>S tovább ezek szavai:</l>
					<l>«Bele vésvén fakérgekbe,</l>
					<l>S kisohajtván énekekbe</l>
					<l>Szíve kínos érzetét,</l>
					<l>Kilehelte életét!»</l>
				</lg>
				<p>39.</p>
				<lg>
					<l>«Vidd meg e hírt, s mondd apámnak,</l>
					<l>(Úgymond Lilla) ne féljen</l>
					<l>Tovább már, hogy Bodor Imre</l>
					<l>Velem gyűrűt cseréljen!»</l>
					<l>«Vigasztaljon (mond a bús ősz)</l>
					<l>Ama boldogító hit,</l>
					<l>Hogy több öröm lesz jutalmad,</l>
					<l>Mint a mennyit veszthetsz itt,</l>
					<l>Szívének - mintegy fedele, -</l>
					<l>Feküdt keblén e levele.»</l>
					<l>S néki adván Lillának,</l>
					<l>Sírva indul útjának.</l>
				</lg>
				<p>40.</p>
				<lg>
					<l>«Te! szerelmem lángjainak</l>
					<l>Boldogtalan kedvese!</l>
					<l>Keblem fanyar kínjainak</l>
					<l>Tovább ne légy részese.</l>
					<l>A mi bennem élet vala,</l>
					<l>Neked, veled, benned élt;</l>
					<l>De mind ez most oda hala;</l>
					<l>Nézz éltednek vígabb czélt</l>
					<l>Áldjon Isten szerelmedért!</l>
					<l>Egy kínja száz életet ért.</l>
					<l>A föld nyelvén hívedet,</l>
					<l>Nyugtasd meg már lelkedet!»</l>
				</lg>
				<p>41.</p>
				<lg>
					<l>Imrének e levél fekvék</l>
					<l>Már kiégett kebelén,</l>
					<l>Mint egy forgács, mely holt szén már</l>
					<l>Az elaludt tűz helyén.</l>
					<l>«A te szíved elhamvadott!</l>
					<l>Az enyém még most is ég!</l>
					<l>(Sohajt Lilla) de megszán majd</l>
					<l>A földnél jobb s kegyesb ég.</l>
					<l>Jobb az előbb az utóbbnál</l>
					<l>Annak, ki már fogytában áll</l>
					<l>Szívének láng-árjában,</l>
					<l>Élte húnyó hamvában.»</l>
				</lg>
				<p>42.</p>
				<lg>
					<l>Menyhárt úr megtartá szavát:</l>
					<l>A holtat felásatá,</l>
					<l>És hat lovon Szent-Mihályról</l>
					<l>Őt Keszthelyre hozatá.</l>
					<l>S Bodor Imre most számtalan</l>
					<l>Szövétnek gyászlángjában</l>
					<l>Téteték le nagy pompával</l>
					<l>A keszthelyi kriptában.</l>
					<l>Az életét megmentőnek,</l>
					<l>A leányát szeretőnek</l>
					<l>Temetési pompája</l>
					<l>Pethő kevély hálája.</l>
				</lg>
				<p>43.</p>
				<lg>
					<l>Az ablakról nézte Lilla</l>
					<l>A temetés pompáját;</l>
					<l>Szemét odameresztette,</l>
					<l>El sem vonván arczáját.</l>
					<l>Eltünvén az szeme elől,</l>
					<l>Miben mintegy kedve telt,</l>
					<l>A bús legott ágynak esett,</l>
					<l>Melyből soha fel nem kelt.</l>
					<l>Azt üzente ő atyjának:</l>
					<l>Tartsa nyiltan a kriptának</l>
					<l>Ajtaját még számára,</l>
					<l>Bele száll nem sokára.</l>
				</lg>
				<p>44.</p>
				<lg>
					<l>S úgy lőn: el sem felejté még</l>
					<l>A nép a történetet,</l>
					<l>Hogy megújúlt az, s Lilla is</l>
					<l>Imre mellé tétetett. -</l>
					<l>Komor bánat ülé holtig</l>
					<l>Menyhárt büszke arczáját:</l>
					<l>Mosolygásra öröm soha</l>
					<l>Nem vonítá el száját. -</l>
					<l>S kik még élve lángolának,</l>
					<l>S elszakasztva kínlódának,</l>
					<l>Egymás mellett fekszenek,</l>
					<l>Mikor már nem érzenek.</l>
				</lg>
			</div>
		</body>
	</text>
</TEI>