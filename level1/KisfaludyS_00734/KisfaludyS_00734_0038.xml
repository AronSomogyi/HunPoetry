<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyS_00734_0038" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DOBOZY MIHÁLY ÉS HITVESE.</title>
				<author>
					<persName>
						<surname>Kisfaludy</surname>
						<forename>Sándor</forename>
					</persName>
					<date from="1772" to="1844">1772-1844</date>
					<idno type="VIAF">7437344</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1187</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DOBOZY MIHÁLY ÉS HITVESE.</title>
					<author>
						<persName>
							<surname>Kisfaludy</surname>
							<forename>Sándor</forename>
						</persName>
						<idno type="VIAF">7437344</idno>
					</author>
					<relatedItem type="copyText">
						<bibl>
							<title>Kisfaludy Sándor összes költeménye</title>
							<date when="1998-09-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00734"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DOBOZY MIHÁLY ÉS HITVESE.</head>
				<p>1822.</p>
				<p>1.</p>
				<lg>
					<l>Gyermek-királyt s oly hadvezért,</l>
					<l>Ki erején felűl mer,</l>
					<l>Ád az Isten haragjában</l>
					<l>A nemzetnek, kit megver;</l>
					<l>Így volt akkor, hogy Mohácsnál</l>
					<l>Lajos király elveszett,</l>
					<l>És a magyar a töröknek</l>
					<l>Másfél százig rabja lett.</l>
					<l>Rettenetes emlékezet!</l>
					<l>Te Várnával foghatsz kezet!</l>
					<l>Csakhogy akkor még örök</l>
					<l>Nem lett nálunk a török.</l>
				</lg>
				<p>2.</p>
				<lg>
					<l>Mohács! Mohács! te hazámnak</l>
					<l>Legsiralmasb vérhelye!</l>
					<l>Nemzetem nagy temetője!</l>
					<l>Gyomrod mennyit elnyele! -</l>
					<l>Szabadságát, boldogságát</l>
					<l>És nemzeti életét,</l>
					<l>Sőt nevét is a magyarnak,</l>
					<l>Mely most kicsiny és setét! -</l>
					<l>Ott tiprá, hajh! a sorskerék</l>
					<l>Porba egy nagy, dicső s derék</l>
					<l>Nemzet testét és fejét,</l>
					<l>Hatalmát és erejét!</l>
				</lg>
				<p>3.</p>
				<lg>
					<l>Tízszer annyi volt a török,</l>
					<l>Mint a magyar; s diadalt</l>
					<l>Csak úgy nyert, hogy megújítván</l>
					<l>Többször is a viadalt,</l>
					<l>A magyarnak vitézsége</l>
					<l>Végtére kifáradott</l>
					<l>S vagy meghalt, vagy Lajos este</l>
					<l>Után széjjelszakadott.</l>
					<l>Hajh! s most Buda s Mátyás vára</l>
					<l>A győzőnek kaput tára!</l>
					<l>S a királyi székben ott</l>
					<l>Törvényt török kény szabott.</l>
				</lg>
				<p>4.</p>
				<lg>
					<l>Az oszmánnak telhetetlen</l>
					<l>Szomja, magyart vért szívni,</l>
					<l>S Hunniának minden kincsét</l>
					<l>A félholdnak megvívni,</l>
					<l>Csapatonként eregette</l>
					<l>Budáról ki bajnokit,</l>
					<l>A nemzetet öldökölni,</l>
					<l>S felprédálni birtokit,</l>
					<l>A magyarok csoportokban,</l>
					<l>Falúkban és városokban,</l>
					<l>Itt-ott öszvegyűlének,</l>
					<l>Hogy bátrabbak lennének.</l>
				</lg>
				<p>5.</p>
				<lg>
					<l>Egy ily csoport Maróthon volt!</l>
					<l>Félelmek és remények</l>
					<l>Között vártak ott szerencsét -</l>
					<l>Zápolyától - szegények!</l>
					<l>Ezek között Dobozy úr</l>
					<l>És csuda szép hitvese,</l>
					<l>Visszamenni jószágára</l>
					<l>Hírt és időt ott lese.</l>
					<l>Mohácsnál jól vitézkedett;</l>
					<l>Élte ott megmenekedett;</l>
					<l>De, hajh! veszett volna bár!</l>
					<l>Mert ő rá itt több rossz vár.</l>
				</lg>
				<p>6.</p>
				<lg>
					<l>Alig nyugvék meg a török</l>
					<l>Buda körül, egy csapat</l>
					<l>Vér és zsákmány után járván,</l>
					<l>Véletlen Maróthra hat;</l>
					<l>S megsejtvén az ott lappangó</l>
					<l>Magyarokat s kincseket,</l>
					<l>Sovár tűzzel rajtok ütve</l>
					<l>Bekeríti ezeket;</l>
					<l>És Maróthot ostromolván,</l>
					<l>S a makacsot káromolván,</l>
					<l>Életével biztatja,</l>
					<l>Ki még magát megadja.</l>
				</lg>
				<p>7.</p>
				<lg>
					<l>De a magyar, őseinek</l>
					<l>Követvén itt is nyomát,</l>
					<l>Két egész nap veri vissza</l>
					<l>A pogánynak ostromát.</l>
					<l>A megszorúlt magyarok közt</l>
					<l>Vezér Mihály úr vala;</l>
					<l>A szerelem és vitézség</l>
					<l>Csudákat tőn általa.</l>
					<l>Férjeiknek segédjeik</l>
					<l>Az ő lelkes hitveseik,</l>
					<l>Azon bús elszánással,</l>
					<l>Hogy ott vesznek egymással.</l>
				</lg>
				<p>8.</p>
				<lg>
					<l>A kis magyar bajnok-csoport</l>
					<l>Így törvén a viadalt,</l>
					<l>Valóban megérdemelte</l>
					<l>Megvívni a diadalt;</l>
					<l>De a magyar nemzettestet</l>
					<l>Verő sorsnak csapása</l>
					<l>Minden tagnak egyenként is</l>
					<l>Halálos elzúzása.</l>
					<l>A sors ellen nincs oltalom,</l>
					<l>Sem előtte nincs irgalom;</l>
					<l>Dörgő mérges forgása</l>
					<l>Jónak, rossznak romlása.</l>
				</lg>
				<p>9.</p>
				<lg>
					<l>A nagy vezér füleibe</l>
					<l>E harcz hamar eljutott;</l>
					<l>S harmad napra két annyi lőn</l>
					<l>Az ostromló török ott.</l>
					<l>S mintha Mohács híre veszne,</l>
					<l>Ha itt is nem győznének,</l>
					<l>Habzó, dühös indúlattal</l>
					<l>Végső harczot kezdének.</l>
					<l>Ellentállni e viharnak</l>
					<l>Lehetlen már a magyarnak;</l>
					<l>S ki hol s miként rést talált,</l>
					<l>Ott kerülé a halált.</l>
				</lg>
				<p>10.</p>
				<lg>
					<l>Mihály úr is felveti hát</l>
					<l>Magát paripájára,</l>
					<l>S feleségét háta megé</l>
					<l>Veszi lova farára:</l>
					<l>«Hazámnak itt halálommal</l>
					<l>Semmi hasznot nem teszek;</l>
					<l>S mintsem - török fertője légy, -</l>
					<l>Inkább veled elveszek.</l>
					<l>Öleld által derekamat</l>
					<l>Oly szorosan, hogy magamat,</l>
					<l>Akármiként mozgassam,</l>
					<l>Véled egynek tarthassam.»</l>
				</lg>
				<p>11.</p>
				<lg>
					<l>Így Dobozy - bús, haragos,</l>
					<l>És keserves hangzattal.</l>
					<l>A hölgy némán úgy cselekszik,</l>
					<l>Remeg, s halvány, mint a fal.</l>
					<l>A bajnok most sarkantyút ád</l>
					<l>Terhelt paripájának; -</l>
					<l>Hol van, a ki jó szerencsét</l>
					<l>Nem kívánna útjának? -</l>
					<l>Vágtat a ló; s a mint szalad,</l>
					<l>A fa s bokor hamar halad, -</l>
					<l>Vágtat elég tüzesen;</l>
					<l>De hajh! mégis terhesen.</l>
				</lg>
				<p>12.</p>
				<lg>
					<l>Ott vannak, kik nem nézhetik,</l>
					<l>Hogy fejét és életét</l>
					<l>Egy magyar is elvihesse;</l>
					<l>S menekedő menetét</l>
					<l>A futónak elvághatni,</l>
					<l>Sok száz török lóra kap.</l>
					<l>Egy magyarra itt-ott immár</l>
					<l>Húsz-harmincz is reá csap.</l>
					<l>Mihály után legtöbb ered;</l>
					<l>Őt levágni száz kar mered; -</l>
					<l>Jaj! ha győzik futással, -</l>
					<l>Ő két kínos halált hal.</l>
				</lg>
				<p>13.</p>
				<lg>
					<l>Mint mikor a nemes szarvas,</l>
					<l>Melynek máskor porába</l>
					<l>Sem jutott a kutya-sereg,</l>
					<l>Mely kergeté nyomába’,</l>
					<l>Most, mivel már élő borjat</l>
					<l>Hordoz dagadt hasában,</l>
					<l>Terhe igen késlelteti</l>
					<l>Iparkodó futtában;</l>
					<l>S akármiként törekedik,</l>
					<l>Aligha megmenekedik: -</l>
					<l>Félek, félek, nemes pár!</l>
					<l>Nem messze lesz a határ! -</l>
				</lg>
				<p>14.</p>
				<lg>
					<l>Dobozynak lova vágtat;</l>
					<l>Fejér rongyként szakadoz</l>
					<l>A hab róla; orra lyukja</l>
					<l>Arasznyira nyíladoz.</l>
					<l>Terhe alatt mély nyomot vág</l>
					<l>A földszínen vas lába;</l>
					<l>Nagy hortyokkal fúv és nyög most, -</l>
					<l>Szakadoz már párába;</l>
					<l>S távolról, hajh! már hallható,</l>
					<l>S közelítni gyanítható</l>
					<l>A töröknek robajja,</l>
					<l>Vért szomjúzó zsivajja!</l>
				</lg>
				<p>15.</p>
				<lg>
					<l>A szép hölgynek hosszú haja</l>
					<l>Tekercséből bomolva</l>
					<l>S egész szőke pompájában</l>
					<l>Szét és hosszat omolva,</l>
					<l>Egy patyolat-palást gyanánt</l>
					<l>Leng s úszik a szellőben; -</l>
					<l>A ló, - mintha csüggedezne</l>
					<l>Ez által is erőben.</l>
					<l>Mihály lovát sarkantyúzza,</l>
					<l>S homlokát mord ránczba húzza,</l>
					<l>Sejti, hogy két embersúly</l>
					<l>Egy lóterhet felyűlmúl.</l>
				</lg>
				<p>16.</p>
				<lg>
					<l>«Állj meg, Mihály! (mond a bús hölgy)</l>
					<l>Legitt elér a pogány;</l>
					<l>Kettőnk alatt kidűl a ló, -</l>
					<l>Nézd: már véres habot hány.</l>
					<l>Tartsd meg magad a hazának, -</l>
					<l>Hagyj itt veszni engemet! -</l>
					<l>De - hogy tiéd maradhassak, -</l>
					<l>Üsd itt által szívemet! -</l>
					<l>Magad könnyen elébb állhatsz</l>
					<l>És hazádnak még szolgálhatsz.</l>
					<l>Öld meg feleségedet! -</l>
					<l>Üsd szívembe késedet!» -</l>
				</lg>
				<p>17.</p>
				<lg>
					<l>Némán visszanéz Dobozy;</l>
					<l>Vérzik a szív keblében:</l>
					<l>«Menjünk! menjünk! míg csak lehet!</l>
					<l>(Így felel bús mérgében.)</l>
					<l>Ölelj meg még szorosabban!</l>
					<l>Nem hagylak én tégedet;</l>
					<l>Együtt éltünk, - együtt haljunk!</l>
					<l>Megmentem én testedet.»</l>
					<l>Itt fogát elcsikorítja</l>
					<l>S lovát újra megszorítja,</l>
					<l>Hanem ez - csak lépve jár,</l>
					<l>Mert párája rövid már.</l>
				</lg>
				<p>18.</p>
				<lg>
					<l>Megáll tehát Dobozy úr,</l>
					<l>S leszáll fáradt lováról,</l>
					<l>S hitvesét is leöleli</l>
					<l>A keserves párnáról;</l>
					<l>Átölelve tartja őtet,</l>
					<l>Szorongatja magához,</l>
					<l>S néma, s hosszú csókok között</l>
					<l>Szívja ajkát ajkához.</l>
					<l>A szép asszony csüggedve áll, -</l>
					<l>Egy haldokló liliomszál.</l>
					<l>A ló, közel hozzájok,</l>
					<l>Bús szemeket vet rájok.</l>
				</lg>
				<p>19.</p>
				<lg>
					<l>Közelítnek a törökök</l>
					<l>Vérszomjokban zajogva,</l>
					<l>S magyarvéres markaikban</l>
					<l>Kard és dárda villogva.</l>
					<l>«Egek! hát csak nincs irgalom!»</l>
					<l>Mond Dobozy könnyezve;</l>
					<l>Megöleli feleségét,</l>
					<l>S mély borzadást érezve</l>
					<l>Megcsókolja - utólszor őt, -</l>
					<l>S a csók alatt a remegőt</l>
					<l>Szívbe döfi vasával,</l>
					<l>És megfojtja - csókjával.</l>
				</lg>
				<p>20.</p>
				<lg>
					<l>«Boldogtalan föld szülöttje!</l>
					<l>Kín magadnak s férjednek!</l>
					<l>Betöltöttem kívánságát</l>
					<l>Nemes, szép, szűz lelkednek.</l>
					<l>Várj! - csak néhány pillanatig,</l>
					<l>S legitt nálad leszek én.»</l>
					<l>Ezt zokogja, mentéjével</l>
					<l>A megöltet befedvén.</l>
					<l>S most iszonyú keservében,</l>
					<l>Vért és bosszút leheltében,</l>
					<l>Alig várja, ölhessen</l>
					<l>S kedvesénél lehessen.</l>
				</lg>
				<p>21.</p>
				<lg>
					<l>S mint mikor a hím oroszlány</l>
					<l>Nemző gerjedelmében,</l>
					<l>Megfosztatván mord nőjétől,</l>
					<l>Dúl, fúl s ordít mérgében;</l>
					<l>A fát rágja, tépi s töri</l>
					<l>Mérget habzó fogával,</l>
					<l>S körmével a földet vájja,</l>
					<l>És csapkodja farkával;</l>
					<l>S ropog, harsog a rengeteg,</l>
					<l>Így dúlván azt a szörnyeteg;</l>
					<l>S csapjon bár rá tíz tigris,</l>
					<l>Dühe megküzd tízzel is;</l>
				</lg>
				<p>22.</p>
				<lg>
					<l>Úgy Dobozy: a fájdalom</l>
					<l>Mordonkodván keblében.</l>
					<l>S a lobogó harag s méreg</l>
					<l>Égetvén őt elmében,</l>
					<l>Csak hazáját sajnálván még</l>
					<l>Igaz magyar szívében,</l>
					<l>De életét elátkozván</l>
					<l>Boldogsága vesztében,</l>
					<l>Ádáz, bosszús jobb markával</l>
					<l>Kardot forgat, és baljával</l>
					<l>Súlyos, görcsös buzogányt.</l>
					<l>Így várja be a pogányt.</l>
				</lg>
				<p>23.</p>
				<lg>
					<l>Ott teremnek a törökök;</l>
					<l>S neki - az egy magyarnak!</l>
					<l>De a bajnok visszacsapja</l>
					<l>Első hevét a tarnak;</l>
					<l>S viaskodván, vagdalkozván,</l>
					<l>Karja soknak sebet vág,</l>
					<l>S négy törököt vág előbb le,</l>
					<l>Mintsem győz a sokaság.</l>
					<l>De végre, hajh! egy dárdának</l>
					<l>Hegye úgy fut a nyakának,</l>
					<l>Hogy vérere megfakad</l>
					<l>S lélekzete megszakad.</l>
				</lg>
				<p>24.</p>
				<lg>
					<l>A lankadó bajnok lerogy,</l>
					<l>Nem bírván már karjával,</l>
					<l>S kedvesének testét fedi</l>
					<l>Halálban is magával.</l>
					<l>A vitéznek öröm azért</l>
					<l>Végső percze éltének,</l>
					<l>Hogy így vegyűl vére s teste</l>
					<l>Szerettével szívének.</l>
					<l>Agyon szúrva lova is ott, -</l>
					<l>(Mivel egy tart agyon rugott,</l>
					<l>A ki kezét rátette,)</l>
					<l>Dobozynak mellette. - -</l>
				</lg>
				<p>25.</p>
				<lg>
					<l>Ezer ilyen történetek</l>
					<l>Dúlták Árpád nemzetét,</l>
					<l>Valamikor tagjainak</l>
					<l>Visszás felekezetét</l>
					<l>Meghasonlott szív és lélek</l>
					<l>Jobbra-balra szaggatta;</l>
					<l>Eljött hol egy, hol más szomszéd,</l>
					<l>És azt nyakon ragadta. -</l>
					<l>A fő és test fogjon kezet;</l>
					<l>Egy értelem, egy érezet</l>
					<l>Lelkesítsen tégedet, -</l>
					<l>S ne féltsd, magyar, éltedet.</l>
				</lg>
			</div>
		</body>
	</text>
</TEI>