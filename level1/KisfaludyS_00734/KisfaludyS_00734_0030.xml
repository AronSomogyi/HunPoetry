<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyS_00734_0030" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSOBÁNCZ.</title>
				<author>
					<persName>
						<surname>Kisfaludy</surname>
						<forename>Sándor</forename>
					</persName>
					<date from="1772" to="1844">1772-1844</date>
					<idno type="VIAF">7437344</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1528</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSOBÁNCZ.</title>
					<author>
						<persName>
							<surname>Kisfaludy</surname>
							<forename>Sándor</forename>
						</persName>
						<idno type="VIAF">7437344</idno>
					</author>
					<relatedItem type="copyText">
						<bibl>
							<title>Kisfaludy Sándor összes költeménye</title>
							<date when="1998-09-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00734"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSOBÁNCZ.</head>
				<p>Il crudo Amore Si pasce ben, ma non si sazia mai 
                    Di lagrime, e dolore.</p>
				<p>Guarini.</p>
				<lg>
					<l>Ülj mellém a kandallóhoz,</l>
					<l>Fel van szítva melege;</l>
					<l>Csobáncz-várról, édes-kedves,</l>
					<l>Im! halljad, egy agg rege: -</l>
					<l>Múlt szüretkor Badacsonyon</l>
					<l>Ezt Múzsámtól vettem én</l>
					<l>Egykor, midőn magam bolygék</l>
					<l>A hegy szirtes tetején.</l>
				</lg>
				<lg>
					<l>Sok történt ott, a mióta</l>
					<l>E pompás hegy földjébe</l>
					<l>Szőlő s gyümölcs ültetődvén</l>
					<l>A vadonnak helyébe,</l>
					<l>Esztendőnként sok úri nép</l>
					<l>Gyűl oda a szüretre: -</l>
					<l>László s Rózsa szerelmek is</l>
					<l>Ott kelt e bús esetre.</l>
				</lg>
				<p>1.</p>
				<lg>
					<l>«Szép, jó s vitéz volt a kedves,</l>
					<l>Nemcsak Vasban, Szalában</l>
					<l>Volt legelső, - nem volt mása</l>
					<l>Mátyás birodalmában;</l>
					<l>Termetének annyi éke</l>
					<l>Nem volt minden kelleme;</l>
					<l>Bő értéke, híres neme</l>
					<l>Nem volt minden érdeme:</l>
				</lg>
				<p>2.</p>
				<lg>
					<l>Fellengező, erős lélek,</l>
					<l>Éles, mély tűz-értelem,</l>
					<l>Nemes, bátor, igaz, nagy szív,</l>
					<l>Lángoló hív szerelem</l>
					<l>Voltak azon tulajdoni,</l>
					<l>Melyek őtet szememben</l>
					<l>Egyetlenné s - örökössé</l>
					<l>Tevék az én szívemben.</l>
				</lg>
				<p>3.</p>
				<lg>
					<l>Itt ült velem legutólszor,</l>
					<l>Engem általölelvén, -</l>
					<l>Hű szerelme szerelmemnek</l>
					<l>Teljesen megfelelvén.</l>
					<l>Szüret vala itt akkor is:</l>
					<l>A Balaton háborgott,</l>
					<l>Zúgott a hegy a nagy szélben,</l>
					<l>Hajh! és szívünk csikorgott!» -</l>
				</lg>
				<p>4.</p>
				<lg>
					<l>«Isten hozzád, Rózsa lelkem!</l>
					<l>Megyek, úgy mond, Budára;</l>
					<l>S kikeletre Bátoryval</l>
					<l>Onnan török nyakára.</l>
					<l>Teli, hallom, vitézekkel</l>
					<l>Immár Mátyás udvara,</l>
					<l>S én ne mennék? - A ki nem megy,</l>
					<l>Nem nemes, nem - magyar a’.</l>
				</lg>
				<p>5.</p>
				<lg>
					<l>Ha az Isten szerencsét ád,</l>
					<l>Visszahozom szívemet,</l>
					<l>S borostyánnal koszorúzva</l>
					<l>Viszlek haza, hölgyemet.</l>
					<l>Szigligetben fogunk élni,</l>
					<l>Szerelmünkben boldogok,</l>
					<l>Hol fészkünkből kirepűlni</l>
					<l>Egy könnyen majd nem fogok.</l>
				</lg>
				<p>6.</p>
				<lg>
					<l>De ha az Úr oly sorsot vet,</l>
					<l>Hogy Szentgyörgyi egy fia</l>
					<l>Vérét ontsa - érted foly az,</l>
					<l>Édes haza, Hunnia! -</l>
					<l>Akkor Rózsám, Gyulafy-faj,</l>
					<l>Kesergvén a mátkáért,</l>
					<l>Vígasztaljon e gondolat:</l>
					<l>Szép halni a hazáért!»</l>
				</lg>
				<p>7.</p>
				<lg>
					<l>«Imígy szólott, súlyos kardját</l>
					<l>Oldalára övedzvén;</l>
					<l>Megdermedve, zúzott szívvel,</l>
					<l>Magam’ kívül valék én:</l>
					<l>S elszakadott kebelemtől! -</l>
					<l>S elment a vad törökre! -</l>
					<l>De fúlánkja szerelmének</l>
					<l>Benn e szívben örökre! -</l>
				</lg>
				<p>8.</p>
				<lg>
					<l>Oda van ő! - felgyilkolva</l>
					<l>Örömei éltemnek;</l>
					<l>E nagy világ semmit többé</l>
					<l>Nem adhat már szívemnek! -</l>
					<l>Oda van ő! - utána, haj!</l>
					<l>Haszontalan sohajtok;</l>
					<l>Oda van ő! - legyek én is!</l>
					<l>Egyebet nem ohajtok.»</l>
				</lg>
				<p>9.</p>
				<lg>
					<l>Badacsonnak szüretjében,</l>
					<l>A hegy felső felében,</l>
					<l>Hol nehezen fogamzik már</l>
					<l>Szőlő a szirt keblében;</l>
					<l>Alatta egy vén diónak,</l>
					<l>Senkitől sem láttatván,</l>
					<l>Egy legördült ormon űlve,</l>
					<l>Csak rigóktól hallatván,</l>
				</lg>
				<p>10.</p>
				<lg>
					<l>Imígy zengé, elmerűlve</l>
					<l>Tengerében kínjának,</l>
					<l>Szíve gyászos történetét</l>
					<l>Egyedűl csak magának,</l>
					<l>Szegény Rózsa, - Balatonra</l>
					<l>Meresztvén le szemeit,</l>
					<l>S fuldokolva nyeldegelvén</l>
					<l>Sűrűn omló könnyeit.</l>
				</lg>
				<p>11.</p>
				<lg>
					<l>A szép Rózsa! Gyulafynak</l>
					<l>Dicsőséges leánya,</l>
					<l>S a ki őtet csak ismérte,</l>
					<l>Minden férfi bálványa:</l>
					<l>A milyen szép és kellemes,</l>
					<l>Oly felséges, kegyes, jó,</l>
					<l>Dunán s Tiszán innen és túl</l>
					<l>Nem volt hozzá hasonló.</l>
				</lg>
				<p>12.</p>
				<lg>
					<l>Bő, víg s népes volt Badacson</l>
					<l>Az akkori szüretben:</l>
					<l>Mozgott, hangzott az egész hegy</l>
					<l>Fenn és alatt, kinn és benn.</l>
					<l>Urai és asszonysági</l>
					<l>Veszprim-, Somogy-, Szalának,</l>
					<l>Ifjai és leányai</l>
					<l>Mindnyájan ott valának.</l>
				</lg>
				<p>13.</p>
				<lg>
					<l>Durrogtanak a mozsarak,</l>
					<l>Hogy a bérczek ropogtak,</l>
					<l>Kongtak a még üres hordók,</l>
					<l>Az ostorok pattogtak;</l>
					<l>Harsogtak a tárogatók,</l>
					<l>A hegedűk zengének,</l>
					<l>Szólt a duda, tapsolt a táncz,</l>
					<l>S a sarkantyúk pengének.</l>
				</lg>
				<p>14.</p>
				<lg>
					<l>De mind erre a bús Rózsa</l>
					<l>Örömre nem gerjede;</l>
					<l>Mint a féreg-marta rózsa</l>
					<l>Lankada és csüggede:</l>
					<l>Se nem látott, se nem hallott</l>
					<l>Keservénél egyebet;</l>
					<l>Se nem érzett, se nem tudott</l>
					<l>Keservénél egyebet.</l>
				</lg>
				<p>15.</p>
				<lg>
					<l>Mert Lászlója, ki Mátyásnak</l>
					<l>Diadalmas hadával</l>
					<l>Dicsőséget ment aratni</l>
					<l>Pogány-földön kardjával</l>
					<l>S Mátyás halál-seregében</l>
					<l>Harczolt Kenyér-Mezején</l>
					<l>Sebet s utóbb halált nyere</l>
					<l>Azon nyárnak elején.</l>
				</lg>
				<p>16.</p>
				<lg>
					<l>Épen, midőn kalangyákban</l>
					<l>Feküdt még a gabona,</l>
					<l>Akkor jöve a táborból</l>
					<l>Csobánczra egy katona:</l>
					<l>«Szentgyörgyitől jövök, úgy mond,</l>
					<l>Az ő árva szolgája,</l>
					<l>Hol van Rózsa, - a kisasszony, -</l>
					<l>Szegény uram mátkája?</l>
				</lg>
				<p>17.</p>
				<lg>
					<l>Oh kisasszony! kegyelmednek</l>
					<l>Szomorú hírt hozok én:</l>
					<l>László úrfi, kedves uram,</l>
					<l>Meghalt Kenyér-Mezején!</l>
					<l>Farkas előbb oda lett már,</l>
					<l>Kit innen vitt magával;</l>
					<l>Farkas után én gondoltam</l>
					<l>Sárkány paripájával.»</l>
				</lg>
				<p>18.</p>
				<lg>
					<l>«Meg kell halnom, - eredj, mondá,</l>
					<l>Ledűlve egy dúlt sánczra,</l>
					<l>Mikor s mint lett halálomat</l>
					<l>Vidd mátkámnak Csobánczra,</l>
					<l>Emlékezzék meg énrólam,</l>
					<l>Az ő holtig hívéről; -</l>
					<l>De miattam le ne mondjon</l>
					<l>Az életnek kedvéről.</l>
				</lg>
				<p>19.</p>
				<lg>
					<l>Legkedvesebb barátomat</l>
					<l>Válaszsza ő férjének,</l>
					<l>Boldogítsa Varjas Andrást</l>
					<l>Szerelmével szívének!» -</l>
					<l>«Imígy szólott, írni akart,</l>
					<l>De jobb keze nem vala! -</l>
					<l>S ugyanaz nap, pünkösd kedden,</l>
					<l>S ugyan ottan - meghala!»</l>
				</lg>
				<p>20.</p>
				<lg>
					<l>Ily fenével kínzá Rózsát</l>
					<l>E katona-jövevény; -</l>
					<l>Óh iszonyú rút csalárdság!</l>
					<l>Pokol-fonta szövevény! -</l>
					<l>Az egész hír költemény volt;</l>
					<l>Varjas András koholta,</l>
					<l>S Orbán deák, a ki Rózsát</l>
					<l>Ezen hírrel gyilkolta.</l>
				</lg>
				<p>21.</p>
				<lg>
					<l>Varjasnak már rég fájt foga</l>
					<l>Csobánczra és kincsére,</l>
					<l>S fejét soká törte abban,</l>
					<l>Mint ejthetné kezére;</l>
					<l>Ezer tőrt és lépet vetett,</l>
					<l>Hogy megfogja madarát;</l>
					<l>De bármit tett, nem volt haszna, -</l>
					<l>S csikorgatta agyarát.</l>
				</lg>
				<p>22.</p>
				<lg>
					<l>Hogy Szentgyörgyi táborba ment, -</l>
					<l>Hah! mint örült annak ez;</l>
					<l>Remélvén, hogy a csatákban</l>
					<l>Vagy Szentgyörgyi oda vesz,</l>
					<l>Vagy hogy Rózsa elfelejti</l>
					<l>Távollévő mátkáját,</l>
					<l>S utóbb mégis néki adja</l>
					<l>Szűzessége pártáját.</l>
				</lg>
				<p>23.</p>
				<lg>
					<l>De élt a’ még, megtartá őt</l>
					<l>Az igazat védő ég;</l>
					<l>S élt keblében hív szerelme, -</l>
					<l>Sőt azóta nőtt az még.</l>
					<l>S lefizetvén hazájának</l>
					<l>A tartozott oltalmat,</l>
					<l>Jönni készült, mátkájától</l>
					<l>Megkérni a jutalmat.</l>
				</lg>
				<p>24.</p>
				<lg>
					<l>Se Rózsa nem felejté el,</l>
					<l>A mit igért hívének;</l>
					<l>S távolléte kétszerezte</l>
					<l>Lángját égő szívének.</l>
					<l>Kosarat nyert, a ki kérte:</l>
					<l>Halápy és Hagymásy,</l>
					<l>Török, Pethő, Kanizsay,</l>
					<l>Poky, Érsek s Szilvásy.</l>
				</lg>
				<p>25.</p>
				<lg>
					<l>Úgy cselekszik a távollét</l>
					<l>A szerető szívekkel,</l>
					<l>Valamint a szél fuvalma</l>
					<l>A lángoló tüzekkel:</l>
					<l>Ha csak kicsiny s gyenge a láng,</l>
					<l>A szél mindjárt elfojtja;</l>
					<l>De ha immár elharapózott,</l>
					<l>Azt még inkább felbojtja.</l>
				</lg>
				<p>26.</p>
				<lg>
					<l>Imígy látván füstbe menni</l>
					<l>Varjas minden reményét,</l>
					<l>Megcsengette körmöczikkel</l>
					<l>Jól megtöltött erszényét:</l>
					<l>«Orbán! (úgy mond ez ördöghez)</l>
					<l>Jutalomúl ezt veszed,</l>
					<l>Hogyha nékem te Csobánczot</l>
					<l>És Rózsát megszerezed.</l>
				</lg>
				<p>27.</p>
				<lg>
					<l>Dárday, hogy ő húgait</l>
					<l>A jószágból kitudád,</l>
					<l>Mely az ő nagyanyjoké volt,</l>
					<l>Nemde kétszáz sárgát ád? -</l>
					<l>Ebben itt két annyi vagyon: -</l>
					<l>Sajátod az órában,</l>
					<l>Melyben Varjas lefekteti</l>
					<l>Rózsát nyoszolyájában.»</l>
				</lg>
				<p>28.</p>
				<lg>
					<l>S poharak közt így végzének:</l>
					<l>Közösűlés ne legyen</l>
					<l>A mátkák közt, - tudósítást</l>
					<l>Egy a mástól ne vegyen;</l>
					<l>S utóbb László elvesztéről</l>
					<l>Bizonyos hír terjedjen,</l>
					<l>Úgy hogy erről kételkedni</l>
					<l>Akárki is feledjen.</l>
				</lg>
				<p>29.</p>
				<lg>
					<l>S úgy lett. - Orbán, a sátánfi,</l>
					<l>A dolgot jól intézte;</l>
					<l>Hogy Rózsát, mint elnyert konczot,</l>
					<l>Varjas immár úgy nézte.</l>
					<l>Varjasnak egy czimborása,</l>
					<l>Ki Lászlóról halált írt</l>
					<l>A táborból, hitelessé</l>
					<l>Tevé ama költött hírt.</l>
				</lg>
				<p>30.</p>
				<lg>
					<l>Holtnak tartá László úrfit</l>
					<l>Rózsa s minden atyafi;</l>
					<l>Megkönnyezé derék vejét</l>
					<l>Még maga is Gyulafy.</l>
					<l>Sőt Tihanyban requiem is</l>
					<l>Tartatott már érette.</l>
					<l>Ott volt Varjas és deákja,</l>
					<l>A két ördög, - s nevette.</l>
				</lg>
				<p>31.</p>
				<lg>
					<l>De ezáltal dolgát Varjas</l>
					<l>Nemcsak jobbá nem tette;</l>
					<l>Hanem minden reménységét</l>
					<l>Egyszerre elvesztette.</l>
					<l>S kétségb’esvén, hogy valaha</l>
					<l>Megfoghatná madarát,</l>
					<l>Dúlt, fúlt, ivott, káromkodott</l>
					<l>S csikorgatta agyarát.</l>
				</lg>
				<p>32.</p>
				<lg>
					<l>Oh, de Csobáncz bezzeg hangzott</l>
					<l>Rózsa szíve jajától;</l>
					<l>Lászlót! Lászlót! kért ő szegény</l>
					<l>A vár minden falától.</l>
					<l>Mérték nélkül volt keserve,</l>
					<l>Haját, keblét szakgatta;</l>
					<l>Földhöz sujtott reményeit</l>
					<l>Éjjel-nappal siratta.</l>
				</lg>
				<p>33.</p>
				<lg>
					<l>Látván ezt az ősz Gyulafy,</l>
					<l>Vígasztalta, kérlelte,</l>
					<l>Dorgálta is gerliczéjét,</l>
					<l>Óh! mert igen szívelte. -</l>
					<l>De a lelkét vesztett szívnek</l>
					<l>E föld már nem adott írt.</l>
					<l>Vajh! mért kellett elhinnie</l>
					<l>Ama gyilkos hamis hírt!</l>
				</lg>
				<p>34.</p>
				<lg>
					<l>Mint őszszel a liliomszál,</l>
					<l>Szemlátomást hervadott;</l>
					<l>Tüze elhúnyt, lelke alélt,</l>
					<l>Már könnye is apadott.</l>
					<l>Ez utolsó szüret után</l>
					<l>Már csak alig élhete;</l>
					<l>Pedig László Budán volt már -</l>
					<l>S kedveséhez siete.</l>
				</lg>
				<p>35.</p>
				<lg>
					<l>Budán volt már a király is</l>
					<l>Az országnak nagyjával,</l>
					<l>S diadalmit innepelte,</l>
					<l>Bajnokinak javával.</l>
					<l>A múlatság- s vígasságnak</l>
					<l>Budán nem volt szünete;</l>
					<l>De Lászlót ez nem ingerlé -</l>
					<l>Kedveséhez siete.</l>
				</lg>
				<p>36.</p>
				<lg>
					<l>Mert hogy rég nem hallá hírét,</l>
					<l>Se nem vette levelét</l>
					<l>Mindég szívelt mátkájának, -</l>
					<l>Borzogatta kebelét.</l>
					<l>Tarsolyában sok gyöngy vala</l>
					<l>Rózsájának számára;</l>
					<l>Örűlt, midőn elképzelé,</l>
					<l>Mint illik majd nyakára.</l>
				</lg>
				<p>37.</p>
				<lg>
					<l>Nagy-Vázsonyig Kinizsyvel</l>
					<l>És többekkel útazott,</l>
					<l>De késztetvén Csobáncz felé,</l>
					<l>Nem veszteglett soká ott.</l>
					<l>Napnyúgotkor indúlt onnan</l>
					<l>Lovászával magával,</l>
					<l>Farkassal, ki minden sorsot</l>
					<l>Együtt viselt urával.</l>
				</lg>
				<p>38.</p>
				<lg>
					<l>Késő őszben volt ez a nap:</l>
					<l>Már mindenütt elkele</l>
					<l>Márton lúdja; a Bakonynak</l>
					<l>Már lehullott levele.</l>
					<l>Hideg szél fújt éjszak felől, -</l>
					<l>Repűlt a ló serénye;</l>
					<l>De kedvezve világított</l>
					<l>A már telő hold fénye.</l>
				</lg>
				<p>39.</p>
				<lg>
					<l>«Rózsa! Rózsa! közel vagyok, -</l>
					<l>Hahogy hívem maradtál,</l>
					<l>S megtartottad, a mit nékem</l>
					<l>Badacsonyon fogadtál? -</l>
					<l>Szigligetben fogunk élni,</l>
					<l>Szerelmünkben boldogok;</l>
					<l>Hol fészkünkből kirepűlni</l>
					<l>Egy könnyen már nem fogok.»</l>
				</lg>
				<p>40.</p>
				<lg>
					<l>Ezt gondolá s több effélét</l>
					<l>László úrfi magába’,</l>
					<l>S nyargalt-nyargalt, hogy szikrát hányt</l>
					<l>A száguldó ló lába.</l>
					<l>Estve későn volt az immár,</l>
					<l>Hogy kiért a tisztára, -</l>
					<l>Felpillantott, és ráismert</l>
					<l>Csobáncz-várnak fokára.</l>
				</lg>
				<p>41.</p>
				<lg>
					<l>Itt megtoppant paripája</l>
					<l>És egy nagyot horkantott;</l>
					<l>Mert épen egy nyúl az úton</l>
					<l>Ott keresztül illantott.</l>
					<l>De sarkantyút adván László</l>
					<l>Ágaskodó lovának, -</l>
					<l>Most még annál sebesebben</l>
					<l>Nyargalt Csobáncz várának.</l>
				</lg>
				<p>42.</p>
				<lg>
					<l>Tovább jutván, a sziklák közt</l>
					<l>Ott egy bagoly huhogott;</l>
					<l>Borzadozott Szentgyörgyi ott,</l>
					<l>S bátor szíve dobogott:</l>
					<l>Mert tudta még dajkájától,</l>
					<l>Hogy semmi jót nem jelent,</l>
					<l>A mit most hall s imént látott;</l>
					<l>De a bajnok - tovább ment.</l>
				</lg>
				<p>43.</p>
				<lg>
					<l>Továbbá hogy oda jutott</l>
					<l>A hegy gyöpös aljába,</l>
					<l>A honnan felkanyarodik</l>
					<l>Az út Csobáncz várába:</l>
					<l>Szomorúan hallott kongni</l>
					<l>A várban egy harangot: -</l>
					<l>«Mit jelent ez!» - Az erős szél</l>
					<l>El-elkapta a hangot.</l>
				</lg>
				<p>44.</p>
				<lg>
					<l>«Úrfi, lassan! (monda Farkas,)</l>
					<l>Én itt nem jót érezek! -</l>
					<l>Torba megyünk, - a faluban</l>
					<l>Valakit megkérdezek.»</l>
					<l>S egy paraszt jött épen szemközt,</l>
					<l>S László imily kérdést tőn:</l>
					<l>«Földi! minek szól e harang?»</l>
					<l>Válasz erre, jaj! - ez lőn:</l>
				</lg>
				<p>45.</p>
				<lg>
					<l>«Dicsértessék az Úr Isten!</l>
					<l>Kisasszonyunk vívódik</l>
					<l>Tegnap óta a halállal -</l>
					<l>Mondják, szörnyen kínlódik!</l>
					<l>Bár az Isten megtartaná!</l>
					<l>Mert igen szép s igen jó;</l>
					<l>Régen beteg: - lelkéért ez</l>
					<l>A harmadik harangszó.»</l>
				</lg>
				<p>46.</p>
				<lg>
					<l>S mintha ezer kardot döftek</l>
					<l>Volna László szívébe,</l>
					<l>Elbődűle, - minden vére</l>
					<l>Visszaszaladt keblébe;</l>
					<l>S mint a nyíl a várban termett,</l>
					<l>Lova eldűlt alatta:</l>
					<l>De hajh! Rózsát László elől -</l>
					<l>A halál elragadta.</l>
				</lg>
			</div>
		</body>
	</text>
</TEI>