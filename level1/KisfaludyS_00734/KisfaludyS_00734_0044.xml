<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyS_00734_0044" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VIOLA ÉS PIPACS VAGY HAMIS BARÁT.</title>
				<author>
					<persName>
						<surname>Kisfaludy</surname>
						<forename>Sándor</forename>
					</persName>
					<date from="1772" to="1844">1772-1844</date>
					<idno type="VIAF">7437344</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">815</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VIOLA ÉS PIPACS VAGY HAMIS BARÁT.</title>
					<author>
						<persName>
							<surname>Kisfaludy</surname>
							<forename>Sándor</forename>
						</persName>
						<idno type="VIAF">7437344</idno>
					</author>
					<relatedItem type="copyText">
						<bibl>
							<title>Kisfaludy Sándor összes költeménye</title>
							<date when="1998-09-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00734"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VIOLA ÉS PIPACS VAGY HAMIS BARÁT.</head>
				<p>1838.</p>
				<p>ELSŐ ÉNEK.</p>
				<p>1.</p>
				<lg>
					<l>Hamis barát! legrosszabb rossz,</l>
					<l>A földön, hol ember él:</l>
					<l>Nyomaiban vétek, átok,</l>
					<l>Veszély s gyakran halál kél,</l>
					<l>Hajdankorból az agg rege</l>
					<l>Mond erről egy esetet.</l>
					<l>Az Ármánynak büntetése</l>
					<l>Itt vak sors nem lehetett.</l>
				</lg>
				<p>2.</p>
				<lg>
					<l>A Bakonynak vadonjában,</l>
					<l>Hol visszhangok felelnek,</l>
					<l>Egy szirtes bércz tetejében,</l>
					<l>Hol a sasok fészkelnek,</l>
					<l>Felleng ég s föld között egy vár,</l>
					<l>Uralva sok jobbágytól, -</l>
					<l>Látogatva vitézektől,</l>
					<l>Áhítva sok szívvágytól.</l>
				</lg>
				<p>3.</p>
				<lg>
					<l>A vár ura Ráthold Ipoly -</l>
					<l>Egykor bátor és erős</l>
					<l>A keresztért viselt harczban,</l>
					<l>Most már éltes, béna hős.</l>
					<l>Pogány kardok- és dárdáktól</l>
					<l>Megvagdalva, szúrdalva</l>
					<l>Tért ő vissza, s él itt, ezért</l>
					<l>Most is bosszút forralva.</l>
				</lg>
				<p>4.</p>
				<lg>
					<l>Életének egyetlenegy</l>
					<l>Öröme, szép leánya,</l>
					<l>A violaszemű Kinga, -</l>
					<l>Sok nősző vágy iránya.</l>
					<l>Valójának szembe tünő</l>
					<l>Kellemei s bájai</l>
					<l>Csak nem régen fejlének ki</l>
					<l>S lőnek szívek lángjai.</l>
				</lg>
				<p>5.</p>
				<lg>
					<l>A szűz titkos magányban nőtt,</l>
					<l>Mint erdei ibolya,</l>
					<l>S szeme s szelídsége után</l>
					<l>Neve is lőn Viola.</l>
					<l>Csudatévő Máriákhoz</l>
					<l>A hivő nép tömege</l>
					<l>Foly csak úgy, mint Violához</l>
					<l>Nősző urak serege.</l>
				</lg>
				<p>6.</p>
				<lg>
					<l>A várba fel, a várból le</l>
					<l>Forrton forrván a vendég,</l>
					<l>Hódolatok töménjétől</l>
					<l>Ráthold vára folyvást ég;</l>
					<l>S ha Viola szemérmének</l>
					<l>Némán pirúl rózsája,</l>
					<l>A hős apa szemvillogva</l>
					<l>Imezt dörgi hozzája:</l>
				</lg>
				<p>7.</p>
				<lg>
					<l>«A vad pogány martaléka</l>
					<l>Levék, a mint látjátok!</l>
					<l>S mint a szent föld nyomoréka</l>
					<l>Szólok hát most hozzátok:</l>
					<l>Leányomat nőűl venni,</l>
					<l>Látom, soknak szándéka?</l>
					<l>De senki ne legyen hiú,</l>
					<l>Csalfa remény játéka:</l>
				</lg>
				<p>8.</p>
				<lg>
					<l>Mert esküszöm égre, földre, -</l>
					<l>S ég s föld örök Urára,</l>
					<l>Jehovára és fijára</l>
					<l>S kínos keresztfájára!</l>
					<l>Az nyeri el leányomat</l>
					<l>S vele minden kincsemet,</l>
					<l>Ki a pogány szerecsenen</l>
					<l>Vérig boszúl engemet.</l>
				</lg>
				<p>9.</p>
				<lg>
					<l>Ki legtöbb szent ereklyét hoz,</l>
					<l>Sebem mérgét fojtani,</l>
					<l>S legtöbb pogányvért onta ki,</l>
					<l>Boszúm szomját oltani;</l>
					<l>Az nyerendi leányomat</l>
					<l>S lakand Ráthold várában</l>
					<l>S leszen ura birtokinak</l>
					<l>Szép Viola karjában.»</l>
				</lg>
				<p>10.</p>
				<lg>
					<l>Mihelyt imígy nyilatkozék</l>
					<l>Ráthold dörgő szavával,</l>
					<l>Felhagyának az urfiak</l>
					<l>A tömjénnel s myrhával.</l>
					<l>S a mily népes, zajos a vár</l>
					<l>Ráthold zordon szaváig,</l>
					<l>Szint’ oly csendes, magányos most,</l>
					<l>Puszta s komor sokáig.</l>
				</lg>
				<p>11.</p>
				<lg>
					<l>A nőszők letakarodván</l>
					<l>A várból és köréből,</l>
					<l>Egy fülelő visszhang hallja</l>
					<l>S kicsacsogja szirtéből,</l>
					<l>A mit ez s az beszél vala</l>
					<l>Reményt vesztett mérgében,</l>
					<l>Látván, nem jut Violához</l>
					<l>Szíve kicsinységében.</l>
				</lg>
				<p>12.</p>
				<lg>
					<l>«Nem kell! (úgymond egyik róka)</l>
					<l>Sem oly gazdag, sem oly szép,</l>
					<l>Hogy mondhatnám: hozzá képest</l>
					<l>Minden más nő csak cserép.»</l>
					<l>«A feltétel (mond egy másik)</l>
					<l>Oly fellengő s képtelen;</l>
					<l>Hogy, a ki ezt elfogadja,</l>
					<l>Ha nem bolond, - esztelen.»</l>
				</lg>
				<p>13.</p>
				<lg>
					<l>«Ha egy király tenné ezt fel</l>
					<l>Csudaszép leányáért</l>
					<l>S vele járó országáért</l>
					<l>S gyémánt koronájáért;</l>
					<l>(Mond kaczagva egy harmadik)</l>
					<l>Nem csudálnám; de így hát</l>
					<l>Csak tartsa meg a béna vén</l>
					<l>Mind várát, mind leányát.»</l>
				</lg>
				<p>14.</p>
				<lg>
					<l>«Haha! (kiált egy negyedik),</l>
					<l>Ész legyen itt tartalék:</l>
					<l>Leányért még nem lesz testem</l>
					<l>Kard és dárda martalék.»</l>
					<l>«De én bizony! (mond egy vidor)</l>
					<l>Vért ontok majd érette, -</l>
					<l>Buda vérét - bús torkomba -</l>
					<l>Hol száz hölgy él helyette.»</l>
				</lg>
				<p>15.</p>
				<lg>
					<l>«Hallgassatok! (szól egy bölcsebb)</l>
					<l>Violának nagy ára</l>
					<l>Kever epét kebletekben,</l>
					<l>Kívánságtok daczára.</l>
					<l>Szálljatok, jobb, magatokba:</l>
					<l>S Violát ne sértsétek</l>
					<l>Azért, hogy fennállásában</l>
					<l>Kezét fel nem érétek.»</l>
				</lg>
				<p>16.</p>
				<lg>
					<l>Kettő a hős, kit nem rettent</l>
					<l>Ráthold vér- s harczfeltéte;</l>
					<l>Sőt keblében erős szándék,</l>
					<l>A feltétben részvéte.</l>
					<l>Egyik Béla, - Csák nemzetség,</l>
					<l>Zabolcs vezér véréből;</l>
					<l>Másik Vida, Guthkelednek</l>
					<l>Külföld adta neméből.</l>
				</lg>
				<p>17.</p>
				<lg>
					<l>«Elfogadom feltételed</l>
					<l>Szép Viola kezéért;</l>
					<l>(Mond Csák tűzzel) s megyek értte</l>
					<l>S néked ontni pogány vért.»</l>
					<l>«Megyek én is, (úgymond Keled)</l>
					<l>S mindenről, mit teendek,</l>
					<l>Napsugárnál világítóbb</l>
					<l>Bizonyítványt veendek.»</l>
				</lg>
				<p>18.</p>
				<lg>
					<l>«Istentől függ (sohajtja Csák)</l>
					<l>Jó s balsorsa tettemnek;</l>
					<l>S ha ott veszek, csak Viola</l>
					<l>Lesz bánatja keblemnek.»</l>
					<l>«Ha megfelel a szerencse</l>
					<l>Kívánatom lángjának,</l>
					<l>(Mond Keled) hát én nyerem el</l>
					<l>Kezét szép Violának.</l>
				</lg>
				<p>19.</p>
				<lg>
					<l>Csák barátom veszni készűl.</l>
					<l>Talán előérzet ez? -</l>
					<l>Engem erős remény bíztat;</l>
					<l>Vagy - talán csak bajnok-szesz</l>
					<l>Megosztok én barátommal</l>
					<l>A világon minden jót;</l>
					<l>Csak téged nem, szép Viola</l>
					<l>És a kora koporsót.»</l>
				</lg>
				<p>20.</p>
				<lg>
					<l>«Nem kivánom fejtegetni</l>
					<l>Kebleteknek érzelmét.</l>
					<l>Mert megfogtam s mélyen érzem</l>
					<l>Szavatoknak értelmét.</l>
					<l>(Mond Viola szemlángolva)</l>
					<l>Apám adja kezemet;</l>
					<l>Azé lesz az, - kinek adja; -</l>
					<l>Bírja vagy nem, szívemet.</l>
				</lg>
				<p>21.</p>
				<lg>
					<l>Keled! te jó szerencsédet</l>
					<l>Bizonyosnak tartod már? -</l>
					<l>Legyen úgy, mint megérdemled,</l>
					<l>Fájjon is az másnak bár! -</l>
					<l>Csák! mellednek bús hangzatja</l>
					<l>Most is rezg még keblemben;</l>
					<l>Néked azért azt kívánom,</l>
					<l>A mit - érzek szívemben.</l>
				</lg>
				<p>22.</p>
				<lg>
					<l>Legyen úgy, mint érdemeljük</l>
					<l>Istenünknek irgalmát:</l>
					<l>Vegye jó s rossz, mint keresi,</l>
					<l>Tette méltó jutalmát!»</l>
					<l>«Én eskümtől el nem állok,</l>
					<l>Szívek riadjanak bár,</l>
					<l>(Morog Ráthold) bosszúlómra</l>
					<l>Fejdelmi szerencse vár.»</l>
				</lg>
				<p>23.</p>
				<lg>
					<l>S megy a két hős, kevés magyar</l>
					<l>Bajnok társaságában,</l>
					<l>A csak nem rég magyar földön</l>
					<l>Járt kereszthad nyomában,</l>
					<l>Melyet - bár rossz nevet szerzett</l>
					<l>Néki Péter remete;</l>
					<l>Most Bouillon Godfréd herczeg</l>
					<l>Rendben s díszszel vezete.</l>
				</lg>
				<p>24.</p>
				<lg>
					<l>Egy év jár el. Semmi híre</l>
					<l>Sem Csáknak, sem Kelednek.</l>
					<l>A szent harczból visszatérők</l>
					<l>Öntettökkel kérkednek.</l>
					<l>Egyetlen egy hír jön onnan,</l>
					<l>Mely a próbát kiállja:</l>
					<l>Az, hogy Godfréd fővezér lőn</l>
					<l>Jeruzsálem királya. -</l>
				</lg>
				<p>25.</p>
				<lg>
					<l>Ráthold vára néma s csendes,</l>
					<l>Mint egy kőből rakott sír.</l>
					<l>Ráthold morog néha, látván,</l>
					<l>Hogy Viola gyakran sír.</l>
					<l>Néha jön csak egy vén bajnok,</l>
					<l>Látogatni vén Ipolyt,</l>
					<l>Kivel hajdan ifjusága</l>
					<l>Bú s öröm közt együtt folyt.</l>
				</lg>
				<p>MÁSODIK ÉNEK.</p>
				<p>1.</p>
				<lg>
					<l>«Dörgve forg a malomkerék;</l>
					<l>Zúg, locsog gyöngy patakom.</l>
					<l>Akkor is, hajh! zúgott, dörgött,</l>
					<l>Hogy megzörrent ablakom; -</l>
					<l>S én kijöttem; - s elbucsúzánk! -</l>
					<l>S rá kötém zöld szalagom.</l>
					<l>Ajkam csókot terem s nevel; -</l>
					<l>Ha megjön, mind rá rakom.»</l>
				</lg>
				<p>2.</p>
				<lg>
					<l>Imígy dudol molnár Margit,</l>
					<l>Egy piros, szép, dajna lány,</l>
					<l>Rengő keble, pipacs arcza,</l>
					<l>S ajka szinte szikrát hány.</l>
					<l>Kupor, az ő szeretője,</l>
					<l>Csák daliás dárdása.</l>
					<l>Ég benn’ a vágy, hogy a vártat</l>
					<l>Barna szeme már lássa.</l>
				</lg>
				<p>3.</p>
				<lg>
					<l>Dudol Pipacs (csak ez neve)</l>
					<l>Egy tölgy dombor tövében,</l>
					<l>S naponként várt mátkájának</l>
					<l>Kendőt szeg ott ültében.</l>
					<l>«Ha Keled megjöhetett már,</l>
					<l>(Okoskodik magában)</l>
					<l>Mért nem Csák is?» - Megretten itt,</l>
					<l>S a szó elfúl torkában.</l>
				</lg>
				<p>4.</p>
				<lg>
					<l>Mert közel hall háta megett</l>
					<l>A sürűben zörrenést,</l>
					<l>Lódobogást és prüszszögést,</l>
					<l>Vas és fegyvercsörrenést.</l>
					<l>Felszökik, elfut, s beoson</l>
					<l>Atyjához a malomba.</l>
					<l>A molnár, egy bátor férfi,</l>
					<l>Előrohan ott nyomba’.</l>
				</lg>
				<p>5.</p>
				<lg>
					<l>S előrobban három lovag</l>
					<l>Harczot viselt alakban,</l>
					<l>Vérttel, karddal és dárdával,</l>
					<l>Pánczélban és sisakban.</l>
					<l>Kik lehetnek? - nem tudhatni:</l>
					<l>Mert vasrostély fedezi</l>
					<l>Arczaikat. - A legfényesb</l>
					<l>Harsány szóval kérdezi:</l>
				</lg>
				<p>6.</p>
				<lg>
					<l>«Földi! mondsza: mi zaj zúg le</l>
					<l>Ipoly úrnak várából?</l>
					<l>Mit hirdetnek az érczkürtök? -</l>
					<l>Mit értsünk e lármából? -</l>
					<l>Tor-e az fenn? - vagy menyekző?</l>
					<l>Máskor csendesb volt e vár.</l>
					<l>Él-e Ráthold? és leánya -</l>
					<l>Tán kontyot is váltott már? -»</l>
				</lg>
				<p>7.</p>
				<lg>
					<l>«Él még Ráthold, - s leánya is</l>
					<l>(Így válaszol a molnár.)</l>
					<l>És ez épen most vált kontyot -</l>
					<l>Bánatjában sírva bár:</l>
					<l>Mert, kit jobban szeret vala,</l>
					<l>Csák a harczban elesett;</l>
					<l>S így nyertes a szerencsésebb,</l>
					<l>De gyűlöltebb Keled lett.»</l>
				</lg>
				<p>8.</p>
				<lg>
					<l>«Fel a várba! (mond a lovag,</l>
					<l>Kit tarthatni elsőnek)</l>
					<l>Tán kifogunk viszályain</l>
					<l>A sorsnak és időnek! -»</l>
					<l>S felvágtatnak. De az egyik</l>
					<l>Tartóztatja lovát még,</l>
					<l>Látván, atyja háta megett</l>
					<l>Dajna Pipacs miként ég.</l>
				</lg>
				<p>9.</p>
				<lg>
					<l>«Jó napot, szép Pipacs húgom!</l>
					<l>Ne bújj el, mert hiába:</l>
					<l>Arczod (úgy mond) úgy piroslik,</l>
					<l>Mint pipacs a búzába’.»</l>
					<l>«Jó napot hát! (mond a leány)</l>
					<l>Ha már el nem búhatok.</l>
					<l>Egyet kérdek? - de felelj rá!»</l>
					<l>«Ám! (mond ez) ha tudhatok.»</l>
				</lg>
				<p>10.</p>
				<lg>
					<l>«A hol jártál, hallottad-e</l>
					<l>Nevét, hírét - Kupornak?</l>
					<l>(Kérd a leány). Jó vitéznek</l>
					<l>Tartánk őt itt s bátornak.»</l>
					<l>«Hallám bizony (ez a válasz)</l>
					<l>A harczban fogolylyá lőn;</l>
					<l>S a kereszttagadó pogány</l>
					<l>Már hat feleséget vőn.»</l>
				</lg>
				<p>11.</p>
				<lg>
					<l>Pipacs, liliommá válva,</l>
					<l>Kiáltja bús mérgébe’:</l>
					<l>«Isten nyila sujtson bele</l>
					<l>És hat feleségébe!»</l>
					<l>S míg Pipacs tüzes szemében</l>
					<l>Méreg cseppek forrának,</l>
					<l>Nyílként szágúld el a lovag</l>
					<l>Utána két társának. -</l>
				</lg>
				<p>12.</p>
				<lg>
					<l>Ráthold vára mozog, zajog,</l>
					<l>Forr az elegy vendégtől.</l>
					<l>A nászsereg most tér vissza</l>
					<l>A hetedik szentségtől,</l>
					<l>Melybe Violát s Keledet</l>
					<l>Gyárfás apát igtatá,</l>
					<l>S a menyasszony pártáját, hajh!</l>
					<l>Keservesen síratá.</l>
				</lg>
				<p>13.</p>
				<lg>
					<l>A három hős oda robban</l>
					<l>Ekkor dühös léptekkel,</l>
					<l>S a násznépet megállítja</l>
					<l>Fenyegető kezekkel.</l>
					<l>«Megállj, apát, (kiált egyik)</l>
					<l>Szentségedet vedd vissza!</l>
					<l>Mert különben egyikünknek</l>
					<l>Vérét ma itt föld iszsza.</l>
				</lg>
				<p>14.</p>
				<lg>
					<l>E szentség itt csalárdságon</l>
					<l>Vétken, s bűnön alapúlt.</l>
					<l>Veszszen! ki a frigy-szekrényhez</l>
					<l>Vétkes, gyilkos kézzel nyúlt.»</l>
					<l>A nősereg réműltében</l>
					<l>Majdnem kővé meredve</l>
					<l>Némán áll ott; - s az urak is</l>
					<l>Mind megvannak lepetve.</l>
				</lg>
				<p>15.</p>
				<lg>
					<l>«Az egyháznak tiszte itten</l>
					<l>Egyedűl megszentelés.</l>
					<l>A kötelet ketté vágni,</l>
					<l>Hatalmamban nincs már kés.</l>
					<l>(Így szól Gyárfás.) A kötésért</l>
					<l>Feleljen, ki szerzette.</l>
					<l>Hivatalom, megkérve rá,</l>
					<l>Csak megörökítette.»</l>
				</lg>
				<p>16.</p>
				<lg>
					<l>«Ha így van, (mond tovább a hős)</l>
					<l>Hát Ráthold, jó nevedet</l>
					<l>Meggyaláztad: mert megszegted</l>
					<l>Vitéz esküvésedet.</l>
					<l>Mert nem adtad leányodat</l>
					<l>Annak, a ki éretted</l>
					<l>S leányodért vérét ontá;</l>
					<l>S így lelkedet vesztetted.»</l>
				</lg>
				<p>17.</p>
				<lg>
					<l>«Ki mondja ezt? (kiált Ráthold)</l>
					<l>Keled vitéz tettei</l>
					<l>Hitelesen bizonyítvák,</l>
					<l>Csak gyávák irígyei.</l>
					<l>A tudhatná, ha élne még</l>
					<l>Csák, szerettem jó ifjú! -</l>
					<l>Jeruzsálem mellett veszett;</l>
					<l>S veszte nékem örök bú!»</l>
				</lg>
				<p>18.</p>
				<lg>
					<l>«Én mondom s bebizonyítom:</l>
					<l>(Kiált a hős méreggel)</l>
					<l>Mind hazugság, a mit Keled</l>
					<l>Véled hitet vala el.</l>
					<l>A harcz túl volt a tengeren;</l>
					<l>Keled innen maradott;</l>
					<l>S görög nőkkel kéjet töltve</l>
					<l>Ő Byzánczban vígadott.</l>
				</lg>
				<p>19.</p>
				<lg>
					<l>(S elő rántván kebeléből</l>
					<l>Egy bőrre írt levelet,</l>
					<l>Nagy pecséttel.) Hivend ennek</l>
					<l>(Ugy mond) nyugot és kelet.</l>
					<l>Ki ezt írta, Godfréd, most már</l>
					<l>Jeruzsálem királya.</l>
					<l>Írja Kálmán királyunknak,</l>
					<l>S a hőst neki ajánlja.</l>
				</lg>
				<p>20.</p>
				<lg>
					<l>Olvasd, apát! - halljad Keled! -</l>
					<l>És szégyeneld magadat.</l>
					<l>Vond ki magad becsűlettel! -</l>
					<l>Vedd s add vissza szavadat.»</l>
					<l>«Egyetlenegy magyar harczolt</l>
					<l>Mellettem a keresztért,</l>
					<l>(Olvas Gyárfás) Csák a neve;</l>
					<l>S maga egész dandárt ért.»</l>
				</lg>
				<p>21.</p>
				<lg>
					<l>«Elég eddig bizonyságnak.</l>
					<l>A többi mind dicséret.</l>
					<l>(Mond a hős.) Most kérdlek, Ráthold:</l>
					<l>Mi bal lelkiisméret</l>
					<l>Szerzé ezen bal szentséget? -</l>
					<l>Apa! téged mentelek.</l>
					<l>De a szentség semmisűljön! -</l>
					<l>Vagy - rosszúl ismertelek.»</l>
				</lg>
				<p>22.</p>
				<lg>
					<l>«Ki vagy? (kiált bosszús Ráthold)</l>
					<l>Ki mer vonni kérdésre</l>
					<l>Engem, szabad nemest s apát? -</l>
					<l>S mi gondod e kötésre?»</l>
					<l>A hős itt a sisakrostélyt</l>
					<l>Tüzesen felcsattantja,</l>
					<l>S eddig rejtett nevét s titkát</l>
					<l>Most büszkén kipattantja.</l>
				</lg>
				<p>23.</p>
				<lg>
					<l>«Én Csák vagyok!» E jelenet</l>
					<l>Úgy lesújtá Violát,</l>
					<l>Hogy félhalva összeroskad</l>
					<l>S nem érez, nem hall, nem lát.</l>
					<l>Ingerűlést és borzadást</l>
					<l>Okoz a nem várt eset</l>
					<l>A násznép közt. S mind azt hiszi:</l>
					<l>Csáké a jó kereset.</l>
				</lg>
				<p>24.</p>
				<lg>
					<l>Ősz Rátholdot erősb lélek</l>
					<l>Menti csak szélütéstől,</l>
					<l>Vesztét látván leányának</l>
					<l>A vak koczka-vetéstől.</l>
					<l>Össze-vissza kavarg, zavarg</l>
					<l>Keblében és agyában</l>
					<l>Öröm s bánat, harag s bosszú; -</l>
					<l>S borzad némán áltában.</l>
				</lg>
				<p>25.</p>
				<lg>
					<l>«Isten hozott, Csák (mond Keled,</l>
					<l>Ki feszelgve áll vala)</l>
					<l>Örülök, hogy oly nagy vitézt</l>
					<l>A szent föld be nem fala.</l>
					<l>Érkezhettél volna előbb, -</l>
					<l>Szerencsémről is talán</l>
					<l>Képes valék lemondani -</l>
					<l>Még mátkámnak oldalán.</l>
				</lg>
				<p>26.</p>
				<lg>
					<l>És te mégis gyalázattal</l>
					<l>Mocskolnád személyemet,</l>
					<l>Ha igazság s Ráthold kegye</l>
					<l>Nem védenék ügyemet.</l>
					<l>Byzánczban megbetegedtem</l>
					<l>S harczba később jutottam;</l>
					<l>S így pályámat a keresztért</l>
					<l>Más hadtesttel futottam.</l>
				</lg>
				<p>27.</p>
				<lg>
					<l>Bizonyságim több vezérek:</l>
					<l>Gottschálk s Péter Remete.</l>
					<l>Bizonyítná Tur barátom,</l>
					<l>Kit Byzáncz eltemete,</l>
					<l>Ha lelke megjelenhetvén</l>
					<l>Szót szólhatna mellettem.</l>
					<l>Bajtársom volt. Visszajövet</l>
					<l>Byzánczban elvesztettem.»</l>
				</lg>
				<p>28.</p>
				<lg>
					<l>«Te, Tur lelkét szólítod fel?</l>
					<l>(Mond a másik sisakos,</l>
					<l>Vérvörös toll lobogóval)</l>
					<l>Hah! vakmerő alakos! -</l>
					<l>Tur lelke szól hát belőlem:</l>
					<l>Hazugság volt minden szó,</l>
					<l>Melyet itt most monda Keled,</l>
					<l>A ravasz, csalárd kígyó.</l>
				</lg>
				<l>29.</l>
				<lg>
					<l>Míg Csák a szent földön harczolt</l>
					<l>Ráthold bosszús kedvéért,</l>
					<l>S vérét, éltét tékozolta</l>
					<l>Szép Viola kezéért;</l>
					<l>Addig Keled - feddé bár Tur -</l>
					<l>Ott mulatott Byzánczban</l>
					<l>Vidám urak s hölgyek között,</l>
					<l>Öröm-nyügben s kéj-lánczban.</l>
				</lg>
				<p>30.</p>
				<lg>
					<l>Befejezve lévén a harcz,</l>
					<l>Melyben Keled részt nem vett,</l>
					<l>Hogy tanú ne éljen arról,</l>
					<l>Mit Keled tett és nem tett;</l>
					<l>Keled Turnak, barátjának,</l>
					<l>Minek méltán tartatott,</l>
					<l>Görög czimborása által</l>
					<l>Gyilkos mérget adatott.</l>
				</lg>
				<p>31.</p>
				<lg>
					<l>Azért, apát! melyet kötél,</l>
					<l>Szakaszd el a kötelet:</l>
					<l>Mert különben Turnak lelke</l>
					<l>Ennek nyomba véget vet.»</l>
					<l>«Ily kötelet, fonta légyen</l>
					<l>Bár emberi gyarlóság,</l>
					<l>Ha szentelve, (mond az apát)</l>
					<l>Ketté csak a halál vág.»</l>
				</lg>
				<p>32.</p>
				<lg>
					<l>«Haha! (mond Keled kaczagva)</l>
					<l>Mit mond erre a lélek? -</l>
					<l>Jobb, visszamegy, a honnan jött,</l>
					<l>Lélektől még nem félek.»</l>
					<l>«Nyalka bűnös! térj magadba!</l>
					<l>Mert, ha meglátsz, szörnyet halsz,</l>
					<l>(Mond a lélek) s földön többé</l>
					<l>Senkit nem ölsz és nem csalsz.»</l>
				</lg>
				<p>33.</p>
				<lg>
					<l>«Hol egy kakas? (kiált Keled)</l>
					<l>Hogy itt kukorékoljon,</l>
					<l>És a gúnyos, bosszús lélek</l>
					<l>A pokolba omoljon? -»</l>
					<l>«Reszkess, gyilkos!» mond a lélek,</l>
					<l>S fegyvereit elveti,</l>
					<l>S felütvén a sisakrostélyt,</l>
					<l>Arczát előtünteti.</l>
				</lg>
				<p>34.</p>
				<lg>
					<l>Elszörnyedve pillant Keled</l>
					<l>Turnak képe- s szemébe;</l>
					<l>De mielőtt eszmélhetne, -</l>
					<l>Tőr merűlt már szívébe:</l>
					<l>«Mérged adta halálomért</l>
					<l>Tőröm döfte halálod’.</l>
					<l>A bosszúló sors személyét</l>
					<l>(Mond Tur) bennem találod.</l>
				</lg>
				<p>35.</p>
				<lg>
					<l>Ama görög halálomat</l>
					<l>Lelkére nem vehette,</l>
					<l>S a mérget egy ebnek adván,</l>
					<l>Éltemet megmentette.</l>
					<l>Keled akkor haza illant.</l>
					<l>Én - kenyérért dolgoztam,</l>
					<l>Míg - már végső inségemben</l>
					<l>Csákkal nem találkoztam.</l>
				</lg>
				<p>36.</p>
				<lg>
					<l>Bosszújának áldozatúl</l>
					<l>Kijelelve valának</l>
					<l>Csák s Ráthold is, mint olyanok,</l>
					<l>Kik útjában állának.</l>
					<l>S Violát is, neme díszét</l>
					<l>S czímerét, nem személye,</l>
					<l>Csak értéke s magas faja</l>
					<l>Kedvelteték meg véle.</l>
				</lg>
				<p>37.</p>
				<lg>
					<l>Mind ezt maga vallá nékem</l>
					<l>Egykor önön nyelvével;</l>
					<l>S azért akart a világból</l>
					<l>Kiveszteni mérgével.</l>
					<l>Ha éltemben gyarlóságból</l>
					<l>Néha talán vétettem;</l>
					<l>Le van róva: mert hazánkat</l>
					<l>Nagy átkától mentettem.»</l>
				</lg>
				<p>38.</p>
				<lg>
					<l>Kevés, ki ezt hallja s érti, -</l>
					<l>Meglepetés, ámúlás</l>
					<l>Zsibbasztván a férfiakat,</l>
					<l>És a nőket ájúlás.</l>
					<l>Lassan, lassan kifejlődvén</l>
					<l>A történet mivolta,</l>
					<l>Minden jobb szív, sőt Ráthold is</l>
					<l>Nyilván Csákot pártolta. -</l>
				</lg>
				<p>39.</p>
				<lg>
					<l>Ama lovag, ki Pipacsot</l>
					<l>Megríkatá hírével,</l>
					<l>Ott terem most a malomban</l>
					<l>Villám sebességével.</l>
					<l>Ott ül Pipacs a tölgy alatt,</l>
					<l>S arczát karinczájával</l>
					<l>Törölgetve, küzd keblének</l>
					<l>Hullámhányó bajával.</l>
				</lg>
				<p>40.</p>
				<lg>
					<l>«Pipacs húgom! (mond a lovag;</l>
					<l>Bár Pipacs nem is néz rá, -</l>
					<l>És sisakját földre veti,)</l>
					<l>Kupor - nem lett pogánynyá;</l>
					<l>Sem hat feleséget nem vőn.»</l>
					<l>Pipacs ekkor rá tekint.</l>
					<l>Sikolt: mert kit előtte lát,</l>
					<l>Kupor, ki mosolygva int.</l>
				</lg>
				<p>41.</p>
				<lg>
					<l>«Pipacs, lelkem! (kiált Kupor)</l>
					<l>Csak próbára tettelek;</l>
					<l>De csak azért, hogy éltemnek</l>
					<l>Keresztjévé tegyelek.</l>
					<l>Egy igen nagy keresztet hát</l>
					<l>S hat nőt veszek magadban,</l>
					<l>Vajha soha ne támadjon</l>
					<l>Pogányharcz a házhadban! -»</l>
				</lg>
				<p>42.</p>
				<lg>
					<l>S nem sokára Ráthold vára</l>
					<l>Vidám fordulatot vőn:</l>
					<l>Hős Csák nője szép Viola,</l>
					<l>S Kuporé tűz Pipacs lőn.</l>
					<l>Keled fattyú maradéki</l>
					<l>Zsiványokká lettenek</l>
					<l>S a Bakonyban századokig</l>
					<l>Rablásokból éltenek.</l>
				</lg>
			</div>
		</body>
	</text>
</TEI>