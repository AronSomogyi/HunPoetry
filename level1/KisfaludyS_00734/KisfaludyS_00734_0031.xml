<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="KisfaludyS_00734_0031" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TÁTIKA.</title>
				<author>
					<persName>
						<surname>Kisfaludy</surname>
						<forename>Sándor</forename>
					</persName>
					<date from="1772" to="1844">1772-1844</date>
					<idno type="VIAF">7437344</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">5233</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TÁTIKA.</title>
					<author>
						<persName>
							<surname>Kisfaludy</surname>
							<forename>Sándor</forename>
						</persName>
						<idno type="VIAF">7437344</idno>
					</author>
					<relatedItem type="copyText">
						<bibl>
							<title>Kisfaludy Sándor összes költeménye</title>
							<date when="1998-09-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00734"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TÁTIKA.</head>
				<p>Come il gelo a le piante, ai fior l’arsura,
                    La grandine a le spiche, ai semi il verme,
                    La reti ai cervi ed agli augelli il visco,
                    Cosi nemico a l’huomo fu sempre Amore.
                    E chi foco chiamollo, intese molto
                    La sua natura perfida, e malvagia.</p>
				<p>Guarini.</p>
				<lg>
					<l>Négy fal közé zárt a télnek</l>
					<l>Szele, hava, hidege:</l>
					<l>Kedvelt, tisztelt barátom, Nagy!</l>
					<l>Im! halljad, egy agg rege:</l>
					<l>Tátika - - most csak omladék,</l>
					<l>S vércse-lakta váráról,</l>
					<l>S két fiatal magyar szívnek</l>
					<l>Szerencsétlen sorsáról.</l>
				</lg>
				<lg>
					<l>Héj barátom! akkor is volt,</l>
					<l>Valamint most, rossz ember,</l>
					<l>Embertársa lehelletét</l>
					<l>Irigylő és dúló szer;</l>
					<l>Ember, kinek szíve okol,</l>
					<l>Nyelve éles, tüzes kés,</l>
					<l>Vére méreg, lelke ördög,</l>
					<l>Mindenütt túr, ás és vés;</l>
				</lg>
				<lg>
					<l>Ki mérgével felzavarja</l>
					<l>A boldogság forrásit</l>
					<l>A vad átkokká változtatja</l>
					<l>A jó Isten áldásit:</l>
					<l>Maszlagokká a rózsákat</l>
					<l>Igy teszi a mérges pók;</l>
					<l>Halállá az édes álmat</l>
					<l>Igy teszik a skorpiók.</l>
				</lg>
				<p>Első ének.</p>
				<p>1.</p>
				<lg>
					<l>Késő ősz volt, Márton napja,</l>
					<l>Egy szomorú őszi nap;</l>
					<l>Hamvas felhők között bujkált</l>
					<l>A melegét vesztett nap:</l>
					<l>Szomorú volt a természet,</l>
					<l>Barna a letarolt föld;</l>
					<l>Csak a mezőn volt remény-szín,</l>
					<l>Csak a vetés volt még zöld.</l>
				</lg>
				<p>2.</p>
				<lg>
					<l>A Bakonynak rengetege, -</l>
					<l>Tenger erdő s végtelen,</l>
					<l>Komor barna hullámokban</l>
					<l>Fekvék helyén dísztelen:</l>
					<l>Az ősz száraz lehellete</l>
					<l>Megfosztotta a fákat</l>
					<l>A levéltől, s eledeltől</l>
					<l>A ménest és gulyákat.</l>
				</lg>
				<p>3.</p>
				<lg>
					<l>Tátika, mint egy korona</l>
					<l>Feltéve a tetőre,</l>
					<l>Büszkén állott s nézett alá</l>
					<l>A földre és időre:</l>
					<l>Változott ez évek óta</l>
					<l>Körülötte, alatta;</l>
					<l>De a várnak nem árthatott,</l>
					<l>A tatár sem bánthatta.</l>
				</lg>
				<p>4.</p>
				<lg>
					<l>Szánthó Gáspárnak özvegye volt,</l>
					<l>Ki a várban parancsolt,</l>
					<l>S Hermán deák, a ki abban</l>
					<l>Ügyész, gazda - minden volt;</l>
					<l>Czudar Judith, a szép özvegy,</l>
					<l>Ezen nap nem volt otthon;</l>
					<l>Deákjával Hagymásynál</l>
					<l>Vígadozott Szent-Gróthon.</l>
				</lg>
				<p>5.</p>
				<lg>
					<l>Vendégség volt Hagymásynál,</l>
					<l>Kinek nagy volt értéke;</l>
					<l>Öszvegyűle ekkor nála</l>
					<l>Szala egész vidéke.</l>
					<l>Oda méne az özvegy is,</l>
					<l>Azt gondolván magába’,</l>
					<l>Hogy megkerít tán valakit</l>
					<l>Megúnt özvegy ágyába.</l>
				</lg>
				<p>6.</p>
				<lg>
					<l>Manczi volt csak maga otthon,</l>
					<l>Gáspár lelkes magzatja,</l>
					<l>Első kedves felesége</l>
					<l>Képe, szíve, rajzatja;</l>
					<l>Remekje a természetnek,</l>
					<l>Szíve-, lelke- s testében,</l>
					<l>S örököse jó atyjának</l>
					<l>Jószáginak felében.</l>
				</lg>
				<p>7.</p>
				<lg>
					<l>Mert vala még egy öcscse is,</l>
					<l>Fia mostohájának,</l>
					<l>Ki másik fél-örököse</l>
					<l>Vala Gáspár javának;</l>
					<l>Hajh! de egy mákszemmel sem bírt</l>
					<l>Magyar emberségéből,</l>
					<l>Korcs volt, szóval: az anyjának</l>
					<l>Hermánt öleléséből.</l>
				</lg>
				<p>8.</p>
				<lg>
					<l>A szép Manczi volt csak otthon, -</l>
					<l>S fekete gyász éltében</l>
					<l>Ablakára könyökölve,</l>
					<l>Feje a jobb kezében,</l>
					<l>Szem-meredve néz vala le</l>
					<l>A világba s időbe,</l>
					<l>A múltba és jövendőbe:</l>
					<l>És a jelenlevőbe:</l>
				</lg>
				<p>9.</p>
				<lg>
					<l>A sors dúló fergetege</l>
					<l>Legmérgesebb dühébe’</l>
					<l>Ment el virág-élte felett</l>
					<l>S mordúl csapott szívébe:</l>
					<l>Mint a féreg a bimbóban,</l>
					<l>Úgy ült s rágott keblében</l>
					<l>Két szomorú emlékezet -</l>
					<l>S hervadt virág-évében:</l>
				</lg>
				<p>10.</p>
				<lg>
					<l>Valóban bal történetek!</l>
					<l>Egyike is nyomhatta</l>
					<l>Annyira, hogy gyenge szíve</l>
					<l>Elszakúljon alatta;</l>
					<l>Együtt pedig ily esetek</l>
					<l>Oly terhek a szíveken,</l>
					<l>Hogy sem az ész, sem az idő</l>
					<l>Nem segíthet ezeken:</l>
				</lg>
				<p>11.</p>
				<lg>
					<l>Épen ma két esztendeje,</l>
					<l>Hogy a dicső öreget,</l>
					<l>Ki éltében gyakran vive</l>
					<l>A törökre sereget,</l>
					<l>Édes atyját, anyja mellé</l>
					<l>Letevék a kriptába;</l>
					<l>S ő itt maradt, - a halálnál</l>
					<l>Rosszabb sorsnak markába’.</l>
				</lg>
				<p>12.</p>
				<lg>
					<l>Borzadozva látta most is,</l>
					<l>- Hogy rángatta idegét -</l>
					<l>Szürke s fejér barátoknak</l>
					<l>És papoknak seregét;</l>
					<l>Borzadozva hallá zengni</l>
					<l>Búcsúztató énekét,</l>
					<l>És zokogni a sziveket,</l>
					<l>Ifjakét és vénekét.</l>
				</lg>
				<p>13.</p>
				<lg>
					<l>«Mért, óh mért, óh édes nemzőm!»</l>
					<l>(Igy sohajtott magába’)</l>
					<l>«Mért nem vittél el magaddal</l>
					<l>A nyúgalom karjába! -</l>
					<l>Mért nem vittél el magaddal</l>
					<l>E veszélyes szélvészből,</l>
					<l>Hol, ha rá kél, nem jön segéd,</l>
					<l>Sem szívből, hajh, sem észből!</l>
				</lg>
				<p>14.</p>
				<lg>
					<l>A nyomorúlt emberi szív,</l>
					<l>Ki mindenre megindúl,</l>
					<l>Csak, ha egyszer verni megszűnt -</l>
					<l>A mély setét síron túl,</l>
					<l>Ott nyugszik meg, - ott nem érez,</l>
					<l>Ott nem gyűlöl, nem szeret: -</l>
					<l>Jöjj, óh halál, jöjj kaszáddal,</l>
					<l>Mely mindennek véget vet!»</l>
				</lg>
				<p>15.</p>
				<lg>
					<l>S épen ma két esztendeje,</l>
					<l>Hogy a sírnak felette,</l>
					<l>Mely atyját és jó napjait</l>
					<l>Örök éjbe temette,</l>
					<l>Egy rózsa-szín remény-virág</l>
					<l>Látszott nyílni szívének,</l>
					<l>Mely egy egész édent igért</l>
					<l>Hátralévő éltének.</l>
				</lg>
				<p>16.</p>
				<lg>
					<l>Tudniillik: Rezy Sándort, -</l>
					<l>A ki gyermekkorában</l>
					<l>Játszó társa vala néki,</l>
					<l>Kedvelt szomszédságában, -</l>
					<l>Ott látta meg legelőször</l>
					<l>Már legénynyé váltában,</l>
					<l>A halotti vendégek közt, -</l>
					<l>Édes atyja torában.</l>
				</lg>
				<p>17.</p>
				<lg>
					<l>Rezy Bálint fia volt ez,</l>
					<l>Egyetlenegy magzatja,</l>
					<l>És e híres nemzetségnek</l>
					<l>Legutolsó fajzatja.</l>
					<l>Szánthó s Rezy jó szomszédok</l>
					<l>S jó barátok voltanak,</l>
					<l>Mind a kettő nagy hazafi, -</l>
					<l>Egymás után haltanak.</l>
				</lg>
				<p>18.</p>
				<lg>
					<l>Sándor úrfi akkor jött meg</l>
					<l>A töröknek nyakáról;</l>
					<l>Egész Buda róla szólott</l>
					<l>És nyert borostyánjáról:</l>
					<l>Galambosnál volt ő egyik,</l>
					<l>Ki a török markából</l>
					<l>Zsigmond királyt megmentette</l>
					<l>Szégyen-halál torkából.</l>
				</lg>
				<p>19.</p>
				<lg>
					<l>És azóta Zsigmond király</l>
					<l>Becsülte őt s szerette,</l>
					<l>S mint élete megmentőjét</l>
					<l>Kegyelmekkel illette.</l>
					<l>Látta őt a királyné is,</l>
					<l>Ama híres Borbála,</l>
					<l>S szeme benne egy Apollót</l>
					<l>S egy Herkulest talála.</l>
				</lg>
				<p>20.</p>
				<lg>
					<l>Szép asszony volt a királyné,</l>
					<l>De gonosz és fajtalan;</l>
					<l>Teste kényit töltögetni, -</l>
					<l>Ez volt dolga úntalan.</l>
					<l>Vajh! mért kellett ez ifjúra</l>
					<l>Buja szemét vetnie!</l>
					<l>Vajh! mért kellett ez ifjúnak</l>
					<l>Buja szembe tűnnie!</l>
				</lg>
				<p>21.</p>
				<lg>
					<l>Valamikor még a pokol</l>
					<l>Egy férfiat megfogott,</l>
					<l>Egy szép, elmés, buja asszony,</l>
					<l>S nem ördög volt eszköz ott:</l>
					<l>Mert befonja hálójába</l>
					<l>A fiatal szíveket</l>
					<l>A bujaság, ha kellemes,</l>
					<l>Mint a pók a legyeket.</l>
				</lg>
				<p>22.</p>
				<lg>
					<l>Az ily asszony (mért van ilyen!)</l>
					<l>A legnagyobb szörnyeteg:</l>
					<l>Medvék között, hol legsürűbb,</l>
					<l>Legvadabb a rengeteg,</l>
					<l>Nem veszthetsz oly drága kincset,</l>
					<l>Mint a melyet ez kicsal,</l>
					<l>Óh férfi-sziv, életedből</l>
					<l>Szédítő bűbájival!</l>
				</lg>
				<p>23.</p>
				<lg>
					<l>Sándor s Manczi, gyermekek még,</l>
					<l>Már egymáshoz hajlának,</l>
					<l>S gyermekszívek érzeményi</l>
					<l>Szépen öszvehangzának.</l>
					<l>Szerették már akkor egymást,</l>
					<l>Minekelőtt kifejlett</l>
					<l>Valóságok a bimbóból,</l>
					<l>S az legény, - ez leány lett.</l>
				</lg>
				<p>24.</p>
				<lg>
					<l>De meglátván mostan egymást</l>
					<l>Az életnek nyíltában,</l>
					<l>A szív s lélek viráginak</l>
					<l>Fejledező korában:</l>
					<l>Midőn a szív kívánati</l>
					<l>Az ifjúság keblében</l>
					<l>Ébredeznek, gyúladoznak</l>
					<l>A szerelem évében: -</l>
				</lg>
				<p>25.</p>
				<lg>
					<l>Látván Sándor a szép szűzet</l>
					<l>Pompájában testének,</l>
					<l>Lelke szelíd felségében,</l>
					<l>S jóságában szívének;</l>
					<l>Látván Manczi a szép legényt</l>
					<l>Magyar lelkességében,</l>
					<l>A jó embert, deli vitézt</l>
					<l>Erejében, tüzében:</l>
				</lg>
				<p>26.</p>
				<lg>
					<l>Világos lőn lelkeikben,</l>
					<l>S keblek mélyen érzette,</l>
					<l>Hogy a két szív, két valóság</l>
					<l>Egymást igen szerette:</l>
					<l>S minden a nagy természetben</l>
					<l>Fennen hangzá nékiek,</l>
					<l>Hogy egymással öszveillők,</l>
					<l>S egy párrá kell lenniek.</l>
				</lg>
				<p>27.</p>
				<lg>
					<l>S Gáspár hideg tetemének,</l>
					<l>És sírjának felette,</l>
					<l>Zokogva még, a két jó szív</l>
					<l>Már egymást eljegyzette:</l>
					<l>Ezen élet tengerében</l>
					<l>Öszvefogva evezni:</l>
					<l>A sors mérgét és kegyelmét</l>
					<l>Ketté osztva érezni.</l>
				</lg>
				<p>28.</p>
				<lg>
					<l>A boldogúlt két öreg is,</l>
					<l>Hogy szívek még dobogott,</l>
					<l>És az arany billikomban</l>
					<l>Ó somlai csillogott,</l>
					<l>Öszveülvén s öszvehordván</l>
					<l>Harczaik egy rakásra, -</l>
					<l>Könny gördűlve agg szemekből,</l>
					<l>Igy köszöntek egymásra:</l>
				</lg>
				<p>29.</p>
				<lg>
					<l>«Adja Isten, hogy a magyart</l>
					<l>A fél világ uralja! -</l>
					<l>S vérrel szerzett szabadsága</l>
					<l>Soha kárát ne vallja!</l>
					<l>Adja Isten, barátságunk</l>
					<l>Halálunkig állhasson, -</l>
					<l>S reménynyel tölt gyermekinkből</l>
					<l>Egy boldog pár válhasson!»</l>
				</lg>
				<p>30.</p>
				<lg>
					<l>De Sándor, kit Borbálának</l>
					<l>Vétkes unszolására</l>
					<l>Zsigmond király magához hítt, -</l>
					<l>Önnön gyalázatjára, -</l>
					<l>Sándor, kinek a dicsőség,</l>
					<l>Tábor és harcz kedves lett,</l>
					<l>Kis időre (mint reménylé)</l>
					<l>Kedvesétől búcsút vett.</l>
				</lg>
				<p>31.</p>
				<lg>
					<l>Sándor! Sándor! mit miveltél?</l>
					<l>Ide hagytad mátkádat!</l>
					<l>Jaj jaj néked! - nem ismérted</l>
					<l>Kígyót rejtő pályádat!</l>
					<l>Elment, hajh! és midőn a szűz</l>
					<l>Várva várta ölébe,</l>
					<l>Sándor helyett egy levélben</l>
					<l>E mennykő jött kezébe:</l>
				</lg>
				<p>32.</p>
				<lg>
					<l>«Vannak olyan perczenetek</l>
					<l>Az embernek éltében,</l>
					<l>A melyekben setét lészen</l>
					<l>Fejében és szívében;</l>
					<l>S a múlt idő örömei</l>
					<l>Mind a földhez sujtatnak,</l>
					<l>S a jövendő reményei</l>
					<l>Mind a porba tipratnak:</l>
				</lg>
				<p>33.</p>
				<lg>
					<l>Hogy átkozza születését,</l>
					<l>Átkozza az életet; -</l>
					<l>Néha maga, néha a sors</l>
					<l>Hozza a balesetet! -</l>
					<l>Vannak ilyen perczenetek!</l>
					<l>Boldog, a kit kedvelvén</l>
					<l>Az ég, megment ilyenektől:</l>
					<l>Boldogtalan vagyok én!</l>
				</lg>
				<p>34.</p>
				<lg>
					<l>Alig valék még kezdetén</l>
					<l>Veszedelmes pályámnak,</l>
					<l>S egy szörnyeteg, királynéja</l>
					<l>Hajh! szánandó hazámnak,</l>
					<l>Tőrt vetett ki, milyent eddig</l>
					<l>Ártatlan nem ismértem,</l>
					<l>S fogva valék, elkábúlt én,</l>
					<l>Mire magamhoz tértem!</l>
				</lg>
				<p>35.</p>
				<lg>
					<l>Nem volt benne irgalmasság</l>
					<l>A vad istentelenben;</l>
					<l>Úgy tett vélem, együgyűvel,</l>
					<l>Mint a kígyó édenben!</l>
					<l>Buja vérré varázsolta</l>
					<l>Szűzességét keblemnek,</l>
					<l>S elütötte életemről</l>
					<l>Idvességét szívemnek!</l>
				</lg>
				<p>36.</p>
				<lg>
					<l>Virtus! virtus! imádtalak,</l>
					<l>A mióta érzettem,</l>
					<l>Hogy mennyei rokonság vagy,</l>
					<l>S ösvényedet követtem;</l>
					<l>Nem szántszándék, nem természet: -</l>
					<l>Sorsom ragadt magával,</l>
					<l>Kivül belől ostromolván,</l>
					<l>Elrántott bal karjával.</l>
				</lg>
				<p>37.</p>
				<lg>
					<l>Akár tudnám jó szívednek</l>
					<l>Még megnyerni kegyelmét;</l>
					<l>Akár soha sem bocsátnád</l>
					<l>Szíved szörnyű sérelmét; -</l>
					<l>Igy is, úgy is szerencsétlen,</l>
					<l>Visszaadom szavadat:</l>
					<l>Add egy másnak, érdemesbnek,</l>
					<l>Malaszttal tölt magadat!</l>
				</lg>
				<p>38.</p>
				<lg>
					<l>Akkor, ha majd látni fogod</l>
					<l>Egy szerencsésb öléből,</l>
					<l>Ki szívedre méltóbb vala,</l>
					<l>Boldogságod kebléből:</l>
					<l>Mily hóhérom lesz a vétek,</l>
					<l>Melyet, hajh, elkövettem!</l>
					<l>Hogy, nyomorúlt! bár vétettem,</l>
					<l>Mégis híven szerettem; -</l>
				</lg>
				<p>39.</p>
				<lg>
					<l>Ha hallani s látni fogod,</l>
					<l>Vétkem kínos bánatja</l>
					<l>Keblem miként gyötri, marja,</l>
					<l>Furdalja és szaggatja;</l>
					<l>Elmém minden gondolatja,</l>
					<l>Minden csepp vér eremben</l>
					<l>Mint lesz ostor, gyilkos, ördög</l>
					<l>Szerencsétlen éltemben; -</l>
				</lg>
				<p>40.</p>
				<lg>
					<l>Miként nem fog melegítni</l>
					<l>Semmi remény sugára;</l>
					<l>Miként nem lesz kebelemben</l>
					<l>A pokolnak határa: -</l>
					<l>Akkor, óh megbántott angyal!</l>
					<l>Ha így leszek feldúlva,</l>
					<l>Szánj meg akkor és bocsáss meg!</l>
					<l>Meg lészsz rajtam boszúlva.</l>
				</lg>
				<p>41.</p>
				<lg>
					<l>Ha szívem majd kínjaiban</l>
					<l>Vérzik, habzik, csikorog;</l>
					<l>De, hogy sorsát megérdemlé,</l>
					<l>A bűnös még sem morog; -</l>
					<l>Ha életem gyökerei</l>
					<l>Mind el lesznek már éve:</l>
					<l>De bűs lelkem csontházából</l>
					<l>Még sem lesz még kivéve; -</l>
				</lg>
				<p>42.</p>
				<lg>
					<l>Ha a halált imádom majd,</l>
					<l>Hogy szánjon meg s vigyen el; -</l>
					<l>De nem szán meg, de nem visz el,</l>
					<l>S minden hajnal élve lel:</l>
					<l>Akkor, óh megbántott angyal!</l>
					<l>Ha így leszek feldúlva, -</l>
					<l>Szánj meg akkor, kárhozottat!</l>
					<l>Meg lészsz rajtam boszúlva.»</l>
				</lg>
				<p>43.</p>
				<lg>
					<l>Ki először a szerelmet</l>
					<l>Tűznek, lángnak nevezte,</l>
					<l>Veszedelmes természetét</l>
					<l>Jól ismérte, érezte,</l>
					<l>A szív legszebb állapotja</l>
					<l>Szűzessége, hívsége;</l>
					<l>E mulandó emberlétnek</l>
					<l>Ez mennyei vérsége.</l>
				</lg>
				<p>44.</p>
				<lg>
					<l>De semmi sincs hatalmában</l>
					<l>Az embernek egészen;</l>
					<l>Idő, hely és környűlállás</l>
					<l>Könnyen fordítást tészen;</l>
					<l>A felhő, mely reggelenként</l>
					<l>Szép bíborral van festve,</l>
					<l>Benn rejti már a villámot,</l>
					<l>Mely öldököl majd estve.</l>
				</lg>
				<p>45.</p>
				<lg>
					<l>A szerelem kezében van</l>
					<l>Sorsunk kulcsa e földön,</l>
					<l>S véle mennyet vagy poklot nyit -</l>
					<l>Kinek milyen sorsa lőn:</l>
					<l>Az idvesség kelyhét tartja</l>
					<l>S nyújtja nekünk jobbjával,</l>
					<l>Mérget nyújt és kárhozatot</l>
					<l>Veszedelmes baljával.</l>
				</lg>
				<p>46.</p>
				<lg>
					<l>A bujaság poharában</l>
					<l>A felső hab édes méz,</l>
					<l>S ennél fogva ingerelvén,</l>
					<l>Hozzá kap az ember-kéz.</l>
					<l>De, hajh! édes csak habja volt,</l>
					<l>Már keserű az ital,</l>
					<l>És sepreje epe s méreg, -</l>
					<l>Melytől a szív kínt s jajt vall.</l>
				</lg>
				<p>47.</p>
				<lg>
					<l>Szörnyű csapás volt ez Manczi</l>
					<l>Érzékeny szűz szívének,</l>
					<l>Mint a villám, szörnyen csapott</l>
					<l>Gyökerébe éltének.</l>
					<l>E két súlyos csapás mellé</l>
					<l>Több bajok is jövének:</l>
					<l>Az özvegy és egész háza</l>
					<l>Szegény ellen törének.</l>
				</lg>
				<p>48.</p>
				<lg>
					<l>A rossz asszony irígylette</l>
					<l>A szűznek sok kellemét,</l>
					<l>Dicsőített hírét, nevét,</l>
					<l>Virtusát és érdemét:</l>
					<l>Irígylette az atyjáról</l>
					<l>Rá maradott értékét,</l>
					<l>S becsületét rágalmazva</l>
					<l>Járta Szala vidékét.</l>
				</lg>
				<p>49.</p>
				<lg>
					<l>Látván, milyen bálványa ez</l>
					<l>Minden férfi szívének;</l>
					<l>Mint szeretik őt az ifjak,</l>
					<l>Mint tisztelik a vének!</l>
					<l>S mennél inkább kisebbíti,</l>
					<l>Annál nagyobb nevében, -</l>
					<l>Dúlt, fúlt s epét s mérget forralt</l>
					<l>Hyénai mellében.</l>
				</lg>
				<p>50.</p>
				<lg>
					<l>Hermán deák, a cseh pribék,</l>
					<l>Az özvegyhez kötözte</l>
					<l>Ravasz róka-indúlatit,</l>
					<l>S Manczit szint’ úgy üldözte;</l>
					<l>Sőt ha mérget látott forrni</l>
					<l>Asszonyának szívében,</l>
					<l>Ő még jobban keverte azt</l>
					<l>Egy reménynek fejében.</l>
				</lg>
				<p>51.</p>
				<lg>
					<l>S a dolog már annyira kelt,</l>
					<l>Hogy Szánthónak leánya,</l>
					<l>A szép, jó és gazdag Manczi,</l>
					<l>Ezer szívnek bálványa;</l>
					<l>Kiért anny’an vetélkedtek</l>
					<l>A szittyai hazában,</l>
					<l>Szinte immár szolgáló lett</l>
					<l>Önnönmaga házában.</l>
				</lg>
				<p>52.</p>
				<lg>
					<l>Valóban bal történetek</l>
					<l>Egy angyalnak éltében!</l>
					<l>Ablakára könyökölve,</l>
					<l>Feje a jobb kezében,</l>
					<l>Szem-meredve néz vala le</l>
					<l>A világba s időbe,</l>
					<l>A múltba és jövendőbe,</l>
					<l>És a jelenlévőbe:</l>
				</lg>
				<p>53.</p>
				<lg>
					<l>Setét köddel, könnyesővel</l>
					<l>Szívét mordúl vonta bé</l>
					<l>A szerelem fergetege,</l>
					<l>S napfényt nem várt már többé.</l>
					<l>Szerelmének rózsanapja,</l>
					<l>Melynek az ő hajnala</l>
					<l>Annyi szépet s jót igére, -</l>
					<l>Örökre leszáll vala.</l>
				</lg>
				<p>54.</p>
				<lg>
					<l>Oda lett az örömfészek,</l>
					<l>Melyet képző fejében</l>
					<l>A jövendő pókhálóján,</l>
					<l>Hajh! de a sors mérgében,</l>
					<l>Ezer édes reményekből</l>
					<l>Rakott vala szívének, -</l>
					<l>És az élet terhére volt</l>
					<l>Lelkének és testének.</l>
				</lg>
				<p>55.</p>
				<lg>
					<l>Ezen élet szélvésziben</l>
					<l>Egyedűl, elhagyatva</l>
					<l>Érzé magát, és nyúgalmát</l>
					<l>Fenékből felforgatva;</l>
					<l>S lelke minden tehetségi</l>
					<l>S erei megakadtak,</l>
					<l>S élte minden fonalai</l>
					<l>Fájva ketté szakadtak,</l>
				</lg>
				<p>56.</p>
				<lg>
					<l>A szív első szerelmében</l>
					<l>Ily rútúl megcsalódni;</l>
					<l>A szív első lángjainak</l>
					<l>Imígy visszacsapódni;</l>
					<l>S ezen visszacsapott lángnak</l>
					<l>El nem tudni oltódni, -</l>
					<l>Ily sorssal, egy gyenge szűznek,</l>
					<l>Kín lehetett vívódni.</l>
				</lg>
				<p>57.</p>
				<lg>
					<l>Imígy hervad keservében,</l>
					<l>Mert a sors letiporta,</l>
					<l>Ostromolva ezer felől,</l>
					<l>A szűz virtus gyakorta;</l>
					<l>Könnyekben és fájdalmakban</l>
					<l>Húzza vonja életét:</l>
					<l>Bú-köd fedi minden napja</l>
					<l>Keletét és esetét; -</l>
				</lg>
				<p>58.</p>
				<lg>
					<l>Midőn nyílván és kevélyen</l>
					<l>Tömjénekkel füstölve,</l>
					<l>A gonoszság és bujaság</l>
					<l>Jónak, szűznek kürtölve,</l>
					<l>Örömektől környűlvéve</l>
					<l>Jár s űl egész éltében, -</l>
					<l>S a virtust még kaczagja is</l>
					<l>A szerencse ölében.</l>
				</lg>
				<p>59.</p>
				<lg>
					<l>Sokat szenvedt szegény Manczi,</l>
					<l>Szegény Sándor még többet:</l>
					<l>Mert, sorsát megérdemleni,</l>
					<l>Az inségbe nagy súlyt vet.</l>
					<l>A virtusnak tűz-próbája</l>
					<l>A szív meggyúlt szerelme.</l>
					<l>Az az erős, kinek ebben</l>
					<l>Nem történik sérelme.</l>
				</lg>
				<p>60.</p>
				<lg>
					<l>Rezy Sándor, ki csak nem rég,</l>
					<l>Még ártatlan korában</l>
					<l>Törökdúló oroszlán volt</l>
					<l>A vérengző csatában;</l>
					<l>Kinek tüzes tekintete</l>
					<l>A sorssal bajt-víhatni</l>
					<l>Látszott, s erős ércz-termete</l>
					<l>Éveket kiállhatni;</l>
				</lg>
				<p>61.</p>
				<lg>
					<l>Megestén eliszonyodva,</l>
					<l>Kiforgatva magából,</l>
					<l>Mint az ebtől üldözött vad,</l>
					<l>Haza szökött Budából;</l>
					<l>S kerűlvén a napvilágot,</l>
					<l>Vagy megvonúlt várában,</l>
					<l>Vagy Káinként bujdos vala</l>
					<l>A Bakonynak vadjában.</l>
				</lg>
				<p>62.</p>
				<lg>
					<l>A hol ember soha sem járt,</l>
					<l>A mély setét völgyekben,</l>
					<l>Hol a tölgyek vén odvában</l>
					<l>És a kőszirt-üregben</l>
					<l>Görhes baglyok s denevérek</l>
					<l>Laktak s éhhel vesztenek,</l>
					<l>És a sovány moha közűl</l>
					<l>Száraz gyíkok néztenek;</l>
				</lg>
				<p>63.</p>
				<lg>
					<l>Ottan járt ő, mint a lélek,</l>
					<l>Csak csont és bőr az ifjú,</l>
					<l>Ki izmos volt, mint Herkules,</l>
					<l>De kit megett már a bú,</l>
					<l>Ha a vadász meglátta őt,</l>
					<l>Keresztet hányt magára</l>
					<l>S hajborzadva fordúlt vissza</l>
					<l>S nézett a hív kutyára.</l>
				</lg>
				<p>64.</p>
				<lg>
					<l>Ott csapongott - a múlt idő</l>
					<l>És jövendő fejében;</l>
					<l>A gyötrelem s törödelem</l>
					<l>Vétkét bánó szívében.</l>
					<l>Tövisektől megszaggatva</l>
					<l>Vérébe’ és fagyába’,</l>
					<l>Éjfél után tére vissza</l>
					<l>Gyakran néma várába.</l>
				</lg>
				<p>65.</p>
				<lg>
					<l>Haszontalan szedegette</l>
					<l>Elmúlt öröm-napjait,</l>
					<l>Hogy szívében elaltatná</l>
					<l>A jelenlét kínjait:</l>
					<l>Az iszonyú külömbséget</l>
					<l>Annál inkább sínlette,</l>
					<l>Bal sorsának dühösségét</l>
					<l>Annál inkább érzette.</l>
				</lg>
				<p>66.</p>
				<lg>
					<l>Sokszor, ha egy völgy öléből</l>
					<l>Tátikára tekintett,</l>
					<l>Ez a roppant szép természet</l>
					<l>Előtte kőhalom lett:</l>
					<l>Mely súlyosan mellén feküdt</l>
					<l>S nyomta, zúzta terhével,</l>
					<l>S Manczi fenn űlt dicsőségben,</l>
					<l>Kit elvesztett vétkével.</l>
				</lg>
				<p>67.</p>
				<lg>
					<l>S a múlt évből a száz meg száz</l>
					<l>Bizonytalan szép remény,</l>
					<l>Most mind annyi valóságos,</l>
					<l>Gyilkos, dühös érzemény.</l>
					<l>Fájdalmas, meg nem nyerhetni</l>
					<l>A szerelmet gyakorta;</l>
					<l>De szerelmét elveszteni,</l>
					<l>Fájdalmasabb százszorta.</l>
				</lg>
				<p>68.</p>
				<lg>
					<l>A Rezi vár pusztán állott,</l>
					<l>Mint egy üres sasfészek:</l>
					<l>A szomszédság ifjainak</l>
					<l>Régen nem volt már részek</l>
					<l>A bujdosó birtokosnak</l>
					<l>Magyar barátságában; -</l>
					<l>Pusztán állott a Bakonyban,</l>
					<l>Mint a lélek urában.</l>
				</lg>
				<p>69.</p>
				<lg>
					<l>Ki, ha néhol barátságot</l>
					<l>Vagy szerelmet sejt vala,</l>
					<l>Futott, futott, mint a vad fut,</l>
					<l>S csikorgott bal oldala.</l>
					<l>Szíve ezer kínja között</l>
					<l>Legmérgesben az fája,</l>
					<l>Hogy vétkéért ily sors méltán</l>
					<l>Következett reája.</l>
				</lg>
				<p>70.</p>
				<lg>
					<l>Végtelen éj volt előtte -</l>
					<l>Utána is végtelen;</l>
					<l>Csak vétke volt, mint egy mord váz,</l>
					<l>Jelenése szűntelen.</l>
					<l>Azt vélte, hogy tőle borzadt</l>
					<l>A bagoly, ha huhogott, -</l>
					<l>Azt vélte, hogy őt vádolta</l>
					<l>A varjú, ha károgott.</l>
				</lg>
				<p>71.</p>
				<lg>
					<l>Gyakran egész éjszakákat</l>
					<l>Átcsapongott, kerengett, -</l>
					<l>S Tátikánál lelvén magát, -</l>
					<l>Ott a kövön fetrengett:</l>
					<l>A mennyország kapuinál,</l>
					<l>Hogy az néki zárva lett,</l>
					<l>Bánatában dühösködve -</l>
					<l>Lucifer így fetrengett.</l>
				</lg>
				<p>72.</p>
				<lg>
					<l>A szerelmet, ifjúságot,</l>
					<l>Minden kedvet, kényt s reményt,</l>
					<l>A szerencsét, boldogságot,</l>
					<l>S minden öröm-érzeményt,</l>
					<l>Kiforgatva és feldúlva -</l>
					<l>Hajótörést szenvedve</l>
					<l>Látta élte tengerében, -</l>
					<l>És el vala szörnyedve.</l>
				</lg>
				<p>73.</p>
				<lg>
					<l>Szem-meredve tekintett le</l>
					<l>Ínsége örvényébe,</l>
					<l>Mint egy volkán hajborzasztó</l>
					<l>Kiégett üregébe. -</l>
					<l>Ha egy imily pillanatban,</l>
					<l>A szívbe, mely így érez,</l>
					<l>Egy valaki kését döfi, -</l>
					<l>A gyilkos jóltévő lesz.</l>
				</lg>
				<p>74.</p>
				<lg>
					<l>Ilyen ínség volt élete, -</l>
					<l>S jobb szerette gyötrelmét</l>
					<l>Mégis, mint a gondolatot,</l>
					<l>Hogy elverje szerelmét.</l>
					<l>Csak elvesztett boldogsága</l>
					<l>Édes emlékezete</l>
					<l>Tartá benne még a lelket,</l>
					<l>Csak e’ volt még élete.</l>
				</lg>
				<p>Második ének</p>
				<p>1.</p>
				<lg>
					<l>Későn estve tértek vissza</l>
					<l>Az özvegy és deákja:</l>
					<l>«Hah!» (elkezdi amaz, s magát</l>
					<l>A karszékbe levágja)</l>
					<l>«Haszontalan mesterkedem,</l>
					<l>Haszontalan vetem ki</l>
					<l>Mindenfelé horgaimat, -</l>
					<l>Nem harapja meg senki.</l>
				</lg>
				<p>2.</p>
				<lg>
					<l>Fel sem veszi a menyecskét</l>
					<l>Sem öreg, sem fiatal,</l>
					<l>Sem boldog, sem boldogtalan,</l>
					<l>Sem a főrend, sem az al;</l>
					<l>Minden ő utánna indúl,</l>
					<l>Mintha vinnék ördögök, -</l>
					<l>Minden szív csak ő rá czéloz,</l>
					<l>Magok is a vén dögök.</l>
				</lg>
				<p>3.</p>
				<lg>
					<l>Minden csak őt udvarolja,</l>
					<l>Mint egy Tündér Ilonát;</l>
					<l>Minden szem csak rajta legel,</l>
					<l>Szépet, jót csak rajta lát.</l>
					<l>Nála nélkűl, mint az árnyék,</l>
					<l>Senki, semmi vagyok én;</l>
					<l>Ő ragyogó, sugárzó nap, -</l>
					<l>Én csak félre vetett szén.</l>
				</lg>
				<p>4.</p>
				<lg>
					<l>Ha felvesz is, ha megtisztel</l>
					<l>S megbecsűl is valaki, -</l>
					<l>Hogy nem értem, hanem érte</l>
					<l>Történt, - nyilván adja ki:</l>
					<l>Hogy a méreg szinte megesz</l>
					<l>Néha bosszúságomban; -</l>
					<l>E teremtés, látom, gát lesz</l>
					<l>Minden boldogságomban.»</l>
				</lg>
				<p>5.</p>
				<lg>
					<l>«Bosszankodtam» (úgymond Hermán)</l>
					<l>«Én is minap Sümegen,</l>
					<l>Hogy a püspök végig menvén</l>
					<l>A nagy vendégseregen,</l>
					<l>Azt mondotta: «Csorba a szám,</l>
					<l>Nincs itt keresztleányom,</l>
					<l>Szánthó Manczi, kit szegényt tán</l>
					<l>A mostoha anya nyom?</l>
				</lg>
				<p>6.</p>
				<lg>
					<l>Az atya jó barátom volt,</l>
					<l>Közelvaló atyafi;</l>
					<l>Jó ember volt, derék vitéz</l>
					<l>És oly buzgó hazafi,</l>
					<l>Hogy - csak olyant kell kivánni,</l>
					<l>De nem tudom, ha látsz-e</l>
					<l>Sokat ilyent, Magyarország?</l>
					<l>Requiescat in pace!»</l>
				</lg>
				<p>7.</p>
				<lg>
					<l>Úgy tajtékzott a gyűlölség</l>
					<l>A hyéna szájából;</l>
					<l>S így bojtotta azt e róka</l>
					<l>Álnok, csalfa agyából.</l>
					<l>S egy iszonyú vér-gondolat</l>
					<l>Támadt annak fejében;</l>
					<l>Megrázta őt, - tovább mégis</l>
					<l>Béfogadta szívében:</l>
				</lg>
				<p>8.</p>
				<lg>
					<l>«Hermán!» (így szól a pribékhez)</l>
					<l>«Szívem régen tiéd már;</l>
					<l>Fiam, tudod, általad él,</l>
					<l>Szánthó nevét hordja bár.</l>
					<l>Halljad, Hermán! éltünk folytát</l>
					<l>Régen öszvekevertük;</l>
					<l>Ha ki nagy gát volt folytában, -</l>
					<l>Azt elmostuk, sepertük.</l>
				</lg>
				<p>9.</p>
				<lg>
					<l>De egy nagy gát, legnagyobb még,</l>
					<l>Ha helyt állhat ellenünk,</l>
					<l>A magasról, hol most megyünk,</l>
					<l>Rútúl alácseppenünk:</l>
					<l>S a pompásan járt folyamból</l>
					<l>Csak egy bűzhödt mocsár lesz,</l>
					<l>Melyet minden meleg sárrá,</l>
					<l>S minden hideg jéggé tesz.</l>
				</lg>
				<p>10.</p>
				<lg>
					<l>Halljad, deák! - úrrá teszlek, -</l>
					<l>Úrrá teszlek, cseh poronty;</l>
					<l>Kezem tiéd - s neved legyen</l>
					<l>A fejemen viselt konty;</l>
					<l>De Manczinak - el kell veszni,</l>
					<l>Hanem, deák, - okos légy!</l>
					<l>Menjen az a koporsóba, -</l>
					<l>S te vélem oltárhoz mégy!»</l>
				</lg>
				<p>11.</p>
				<lg>
					<l>Kapott ezen a rőt pribék:</l>
					<l>Nagy láz vala nékie</l>
					<l>Úrrá lenni, s nem, mint eddig,</l>
					<l>Úrnak titkon lennie:</l>
					<l>Noha oltár helyett néki,</l>
					<l>Kit csömörig megúnt volt</l>
					<l>A bűnökbe merűlt asszony,</l>
					<l>Szintúgy koporsót gondolt.</l>
				</lg>
				<p>12.</p>
				<lg>
					<l>Ily kígyókat nevelél te,</l>
					<l>Jámbor Gáspár, kebledben!</l>
					<l>Nem volt elég, hogy megloptak,</l>
					<l>Megtéptek már éltedben;</l>
					<l>Hogy a tiltott gyümölcsből is</l>
					<l>Lakozának kertedben, -</l>
					<l>Megferdeni kívántak még</l>
					<l>Fenmaradott véredben!</l>
				</lg>
				<p>13.</p>
				<lg>
					<l>Temérdek bűn megtorlott már</l>
					<l>A rőt kalóz Ielkében;</l>
					<l>E nagyot még hozzá adni -</l>
					<l>Viszket egész testében;</l>
					<l>Annál inkább, minthogy őtet</l>
					<l>Nagy remények biztatták,</l>
					<l>S éltét fénynyel környűlvéve</l>
					<l>S felemelve mutatták.</l>
				</lg>
				<p>14.</p>
				<lg>
					<l>Mind e mellett, ha forgatta,</l>
					<l>Feje rútúl szédelgett:</l>
					<l>Mert a dolog halálba járt, -</l>
					<l>S félszeg szíve émelygett;</l>
					<l>S tudván, hogy a gonosz Macza</l>
					<l>Állhatatlan és hamis,</l>
					<l>Úgy tökéllé, hogy mindenben</l>
					<l>Része legyen annak is.</l>
				</lg>
				<p>15.</p>
				<lg>
					<l>Manczi tehát halált mikor,</l>
					<l>Miképen és hol vegyen,</l>
					<l>Hogy halála csudálatos</l>
					<l>És hihető is legyen,</l>
					<l>Törte, marta gonosz fejét,</l>
					<l>Hogy az szinte dorombolt,</l>
					<l>Mindaddig, hogy megőrlötte, -</l>
					<l>És a végzés ím ez volt:</l>
				</lg>
				<p>16.</p>
				<lg>
					<l>Rozália kápolnája</l>
					<l>Legyen vesztének helye;</l>
					<l>És ideje a jövendő</l>
					<l>Karácsonnak éjjele;</l>
					<l>Gyilkosa a holt Lázárnak,</l>
					<l>Ki ott vala remete,</l>
					<l>Járó lelke, kit ember már</l>
					<l>Kérdőre nem vehete.</l>
				</lg>
				<p>17.</p>
				<lg>
					<l>A kápolna Tátikától</l>
					<l>Hét parittya-dobásra,</l>
					<l>Egy meredek szirten állott,</l>
					<l>S egy mély örvény-nyílásra</l>
					<l>Úgy dűlledt ki, hogy féltette,</l>
					<l>Ki alúl feltekintett,</l>
					<l>Hogy legottan leroppanhat,</l>
					<l>Ha egy kis szél legyintett.</l>
				</lg>
				<p>18.</p>
				<lg>
					<l>Jobb felől, a mélység felé,</l>
					<l>Egy nagy mester kezével</l>
					<l>Kőből vágott kereszt állott</l>
					<l>Idvezítőnk testével.</l>
					<l>Bal felől, mély alázatban</l>
					<l>Egy gömbölyű szikla-bolt,</l>
					<l>Az ott termett szirtből vágva,</l>
					<l>Remeteház s lakás volt.</l>
				</lg>
				<p>19.</p>
				<lg>
					<l>Szánthó Balázs felesége,</l>
					<l>Szegény Gáspár szülője,</l>
					<l>Döbröntei Rozália</l>
					<l>Volt mind ennek szerzője.</l>
					<l>És azóta Lázár volt ott</l>
					<l>A harmadik remete,</l>
					<l>Kit a vidék szentnek tartott,</l>
					<l>Jámbor is volt élete.</l>
				</lg>
				<p>20.</p>
				<lg>
					<l>De egyszerre, Mindszent napján,</l>
					<l>(Majd elért egy század-kort)</l>
					<l>Az ő vadon hajlékában</l>
					<l>Halva lelték a jámbort.</l>
					<l>Sokan ugyan azt regélték,</l>
					<l>Hogy, halála után már,</l>
					<l>Imitt-amott mégis látnák,</l>
					<l>S hogy többnyire éjjel jár.</l>
				</lg>
				<p>21.</p>
				<lg>
					<l>S midőn a hír, szájról szájra,</l>
					<l>S mindig nőttön-nőttében,</l>
					<l>Körűljárta az egész tájt,</l>
					<l>Utóbb egy váz képében</l>
					<l>Áll vala meg, - tudniillik:</l>
					<l>Lázár ugyan meghalt már,</l>
					<l>De a lelke éjjelenként</l>
					<l>Sohajtva és nyögve jár.</l>
				</lg>
				<p>22.</p>
				<lg>
					<l>A vár népe annyit tudott</l>
					<l>Utóbb már a lélekről,</l>
					<l>Hogy a vidék meggyőződött</l>
					<l>Minden jelenésekről.</l>
					<l>Mihelyt szürkült, borzadozva</l>
					<l>Járt kiki a Bakonyban;</l>
					<l>Ha megrözzent a falevél,</l>
					<l>Megdöbbene, - hogy ott van.</l>
				</lg>
				<p>23.</p>
				<lg>
					<l>Szívdobogva térítette,</l>
					<l>Tartván nyakon kapástól,</l>
					<l>Juhász, gulyás a marháját</l>
					<l>A remete-lakástól.</l>
					<l>A kápolna, melyet eddig</l>
					<l>Feles nép megkeresett,</l>
					<l>Most már minden tisztelettől</l>
					<l>Teljességgel elesett.</l>
				</lg>
				<p>24.</p>
				<lg>
					<l>Ezen regét csak az özvegy</l>
					<l>És a deák kaczagták,</l>
					<l>Minthogy ők ezt, okok lévén,</l>
					<l>Önnönmagok faragták.</l>
					<l>Kaczaghatták, - mert jól tudták:</l>
					<l>A remete már nem él;</l>
					<l>Nem élhet, mert - ők ölték meg, -</l>
					<l>Akárki hol s mit beszél.</l>
				</lg>
				<p>25</p>
				<lg>
					<l>Tudniillik: ez a Lázár</l>
					<l>Úri nemből származott,</l>
					<l>Tudós, bölcs és jámbor vala</l>
					<l>S titkon sok jót okozott.</l>
					<l>Tanácsosa volt Gáspárnak</l>
					<l>Mindennémű dolgában;</l>
					<l>S a köznépnek orvoslója</l>
					<l>Lelki, testi bajában.</l>
				</lg>
				<p>26.</p>
				<lg>
					<l>Imígy jutván sok titokhoz,</l>
					<l>Sok veszélyt elhárított;</l>
					<l>S jóra intvén a jóltévő,</l>
					<l>Sok rosszat megjobbított.</l>
					<l>Manczi sokat vala véle</l>
					<l>Kisebb s nagyobb korában;</l>
					<l>Szíve s lelke oly angyali</l>
					<l>Ott lett társaságában.</l>
				</lg>
				<p>27.</p>
				<lg>
					<l>Tövis lett hát e jámbor is</l>
					<l>A két gonosz szemében;</l>
					<l>Mert, ha akart, gát lehetett</l>
					<l>Vétkes éltek mentében:</l>
					<l>S minthogy titkon, homályosan</l>
					<l>Tőle meg is intettek,</l>
					<l>Azt vélték, hogy mindent tud ő,</l>
					<l>A miket elkövettek.</l>
				</lg>
				<p>28.</p>
				<lg>
					<l>«Félre hát ez apostollal!</l>
					<l>Ott, a hol több bűnös van»</l>
					<l>Mond az asszony, «ott jobbítson,</l>
					<l>Ott gyógyítson - pokolban.»</l>
					<l>S Pongrácz, az ő czimborások,</l>
					<l>Ki hajdú volt a várba’,</l>
					<l>Egykor hátúl egy mirígy nyílt</l>
					<l>Lőtt a jámbor Lázárba.</l>
				</lg>
				<p>29.</p>
				<lg>
					<l>Pongrácznak kell vala Manczit,</l>
					<l>(Így vala kidolgozva)</l>
					<l>Haj! Manczit is a világból</l>
					<l>Kiveszteni orozva:</l>
					<l>De különös színnel s móddal,</l>
					<l>És ámító formával,</l>
					<l>Ha szolgál a környűlállás,</l>
					<l>És, úgy szólván, csudával.</l>
				</lg>
				<p>30.</p>
				<lg>
					<l>Karácsonnak éjjelében</l>
					<l>Kelle vala nékie</l>
					<l>A kereszthez borult szűzet,</l>
					<l>(Mert így kell majd lennie)</l>
					<l>Lázár lelke alakjában</l>
					<l>Halálig ijesztnie,</l>
					<l>S a szűzet a szikla-fokról</l>
					<l>A mélységbe vetnie.</l>
				</lg>
				<p>31.</p>
				<lg>
					<l>Manczinak ez idő alatt</l>
					<l>Jobb nap látszott derűlni:</l>
					<l>Mostohája gyűlölsége</l>
					<l>Látszván kicsinyt enyhülni:</l>
					<l>Mert, hogy utóbb ne lehessen</l>
					<l>Néki gyanúba esni,</l>
					<l>Szebben kezde vele bánni</l>
					<l>S kedvét látszott keresni.</l>
				</lg>
				<p>32.</p>
				<lg>
					<l>S magából mintegy kiverdve,</l>
					<l>(Hermán úntig nevette)</l>
					<l>A megtértet, a Magdolnát</l>
					<l>Hihetésig színlette.</l>
					<l>Szegény Manczi! ki nem örűlt</l>
					<l>Semminek már a földön,</l>
					<l>Mostohája eránt mégis</l>
					<l>Érzékeny és szíves lőn.</l>
				</lg>
				<p>33.</p>
				<lg>
					<l>Imígy nyalja a bárányka</l>
					<l>Mind a kezet, mind a kést,</l>
					<l>Mely majd mindjárt torkon metszi</l>
					<l>Az ártatlan teremtést! -</l>
					<l>Igy csókolja a galambfi</l>
					<l>Mind a kezet, mind a kést,</l>
					<l>Mely majd mindjárt nyakban metszi</l>
					<l>Az ártatlan teremtést!</l>
				</lg>
				<p>34.</p>
				<lg>
					<l>Közelgetett már karácson -</l>
					<l>Ádám s Éva ünnepe. -</l>
					<l>Haj! kiket a csalárd kígyó</l>
					<l>Oly álnokúl meglepe! -</l>
					<l>Felderűlt már: - szép téli nap;</l>
					<l>S az nap alig szürkűlt még,</l>
					<l>Hogy már felkelt a teli hold;</l>
					<l>Száraz fagy volt, - kemény jég.</l>
				</lg>
				<p>35.</p>
				<lg>
					<l>Ekkor, mintha a gondolat</l>
					<l>Akkor jönne eszébe,</l>
					<l>Igy kezdé a gonosz asszony</l>
					<l>Az ablakon néztébe’:</l>
					<l>«Be gyönyörű karácson ez! -</l>
					<l>Napnak, éjnek a szépe!</l>
					<l>A föld a szép holdvilágban</l>
					<l>Betlehemnek a képe!»</l>
				</lg>
				<p>36.</p>
				<lg>
					<l>«Menjünk» tovább így folytatja,</l>
					<l>«El a fejér kereszthez</l>
					<l>Az éjféli mise előtt;</l>
					<l>Holdvilág van, - út jó lesz.</l>
					<l>Töltsük inkább imádsággal</l>
					<l>S idvességes szándékkal</l>
					<l>Az öröm-éjt, mintsem gyarló</l>
					<l>És hívságos játékkal.</l>
				</lg>
				<p>37.</p>
				<lg>
					<l>Háláljuk meg születését</l>
					<l>Az Isten- és embernek,</l>
					<l>S könyörögjünk: őrizzen meg</l>
					<l>E veszélyes tengernek</l>
					<l>Kárhozatos örvényitől</l>
					<l>Szent és erős kezével;</l>
					<l>S vétkeinket bocsássa meg</l>
					<l>Irgalmával, kegyével!</l>
				</lg>
				<p>38.</p>
				<lg>
					<l>Egyszersmind a lélek-mesét,</l>
					<l>Ezen csupa költeményt,</l>
					<l>S a köznépet ijesztgető</l>
					<l>Csintalan agy-leleményt</l>
					<l>Fojtsuk el ott-lételünkkel:</l>
					<l>Igy majd visszaszerezzük</l>
					<l>A szép s szent hely tiszteletét,</l>
					<l>S lelki hasznát érezzük.</l>
				</lg>
				<p>39.</p>
				<lg>
					<l>Könyörögjünk az Istennek</l>
					<l>Boldogúlt úr lelkéért!</l>
					<l>Esedezzünk Isten előtt</l>
					<l>Lelke idvességéért</l>
					<l>Imádkozzunk mind a hárman:</l>
					<l>Hermán a jóltévőért,</l>
					<l>Az asszony a kedves férjért,</l>
					<l>A gyermek a nemzőért!»</l>
				</lg>
				<p>40.</p>
				<lg>
					<l>«Menjünk, menjünk!» mondá Manczi</l>
					<l>És egy mélyet sohajtott;</l>
					<l>Elmenni a szent kereszthez</l>
					<l>Immár régen ohajtott:</l>
					<l>Egykor sok szép órát töltött</l>
					<l>A bölcs Lázár boltjában,</l>
					<l>Gyermek-szíve barátjával -</l>
					<l>Élete jobb sorsában.</l>
				</lg>
				<p>41.</p>
				<lg>
					<l>Pongrácznak ott kelle vala</l>
					<l>Előbb immár lennie,</l>
					<l>Mint léleknek megjelenni, -</l>
					<l>S mind a többit tennie.</l>
					<l>A legelső kakas-szóra</l>
					<l>Ki is lopta magát már,</l>
					<l>S remetévé átváltozott,</l>
					<l>Mihelyt hátúl volt a vár.</l>
				</lg>
				<p>42.</p>
				<lg>
					<l>S ballag, ballag, - s a mint ballag</l>
					<l>A csavargó ösvényen,</l>
					<l>Mely nagy fákkal volt béfedve,</l>
					<l>S most megfagyva keményen, -</l>
					<l>Megrobbana feje felett, -</l>
					<l>Megdöbben a lelkében</l>
					<l>Vétket vivő félszeg ördög,</l>
					<l>S borzad egész testében:</l>
				</lg>
				<p>43.</p>
				<lg>
					<l>Egy nagy bükknek lombjain űlt</l>
					<l>Varjúsereg reppent fel,</l>
					<l>A mint Pongrácz, az ál-lélek,</l>
					<l>Alatta megy vala el.</l>
					<l>Kísérője a gonosznak</l>
					<l>A rossz lelkiisméret,</l>
					<l>S minden kicsiny zörrenésnél</l>
					<l>Szívébe jégcsapot vet.</l>
				</lg>
				<p>44.</p>
				<lg>
					<l>Gondolkodva ballag tovább,</l>
					<l>Mert maga is nagyolja</l>
					<l>A bűnt, melyet elkövetend, -</l>
					<l>Mégis - magát eltolja,</l>
					<l>S ballag ballag, - s a mint ballag</l>
					<l>Épen egy völgy öblében</l>
					<l>Nagy zörgést hall a sűrűben, -</l>
					<l>Retteg Pongrácz bőrében:</l>
				</lg>
				<p>45.</p>
				<lg>
					<l>Egy nagy farkas tört igetve</l>
					<l>Keresztűl a sűrűn itt,</l>
					<l>S fogai közt, fel a bércznek</l>
					<l>Egy nagy halálfejet vitt;</l>
					<l>Embert látván, megrezzene -</l>
					<l>S a fejet úgy ejté ott,</l>
					<l>Hogy az Pongrácz lába közé</l>
					<l>A fagyon lekopogott.</l>
				</lg>
				<p>46.</p>
				<lg>
					<l>Huh! megréműl, s megrázkodik</l>
					<l>Pongrácz egész testében,</l>
					<l>S mint egy törzsök, mozdúlatlan,</l>
					<l>Dermedve áll helyében.</l>
					<l>Fordúlásról gondolkodik</l>
					<l>Itten immár a lator,</l>
					<l>De a fejet jól megnézvén -</l>
					<l>Meghűlt vére meg’ felforr.</l>
				</lg>
				<p>47.</p>
				<lg>
					<l>Ráismért, hogy Bandi feje,</l>
					<l>A zsiványé, kit nem rég</l>
					<l>Igazság és törvény szerént</l>
					<l>Négyfelé tört a kerék;</l>
					<l>S félre rúgja, - s látván, minden</l>
					<l>Természetes történet,</l>
					<l>Istentelen bátorsága</l>
					<l>Ujra ismét lobbot vet.</l>
				</lg>
				<p>48.</p>
				<lg>
					<l>S ballag, ballag, - s a mint ballag</l>
					<l>Földre sütött szemekkel,</l>
					<l>Rossz lelkébe bévonúlva,</l>
					<l>S előtte már a szent hely:</l>
					<l>«Ki vagy ember?» igy dördűlt meg</l>
					<l>Előtte egy harsány szó:</l>
					<l>S «ki vagy ember?» száz felől is</l>
					<l>Így mennydörgi az echo.</l>
				</lg>
				<p>49.</p>
				<lg>
					<l>Megrendűlve néz fel Pongrácz,</l>
					<l>S látván, hallván, elhal, -hűl;</l>
					<l>Szentháromság egy Istent mond -</l>
					<l>És legottan öszvedűl:</l>
					<l>Termetében, csuhájában</l>
					<l>Lázár állott előtte,</l>
					<l>Kit valóban lelkének vélt,</l>
					<l>Mert testét meg ő lőtte.</l>
				</lg>
				<p>50.</p>
				<lg>
					<l>Hozzá járúl a remete</l>
					<l>Az ő hasonmásához,</l>
					<l>S ijedtéből nem jót sejtvén,</l>
					<l>S kapván görcsös botjához</l>
					<l>Markos kézzel megrázza őt, -</l>
					<l>S mordúl újra nevet kér; -</l>
					<l>A nyers szóra és rázásra</l>
					<l>Pongrácz ismét léthez tér.</l>
				</lg>
				<p>51.</p>
				<lg>
					<l>«Ki vagy?» kérdi ismét amaz:</l>
					<l>«Ah! - Pongrácz!» ez így felel,</l>
					<l>«Az asszonyom és deákja</l>
					<l>Csábítottak engem el! -</l>
					<l>Szánom s bánom vétkeimet,</l>
					<l>Kegyelmezz, oh jó lélek!</l>
					<l>Igen nagy volt a kisértet,</l>
					<l>De megtérek, - ha élek!»</l>
				</lg>
				<p>52.</p>
				<lg>
					<l>«Szólj!» (így kiált ismét amaz)</l>
					<l>«S igazat mondj, - meg nem csalsz!</l>
					<l>Gyónj!» (és kezét ráemeli)</l>
					<l>«Gyónj! különben szörnyet halsz!»</l>
					<l>S mind ezeket viszhangozván</l>
					<l>A szirtfalak sok felől,</l>
					<l>Halál látszott fenyegetni</l>
					<l>Emezt hátúl és elől.</l>
				</lg>
				<p>53.</p>
				<lg>
					<l>És rettegve mindent meggyónt,</l>
					<l>Mindent, a mit eddig tett</l>
					<l>És teendő mostan vala, -</l>
					<l>S irgalomért esdeklett.</l>
					<l>E szörnyeknek hallására</l>
					<l>A remete elbőszült,</l>
					<l>S dühösködni kész vala már,</l>
					<l>De - bosszúja jobbat szűlt.</l>
				</lg>
				<p>54.</p>
				<lg>
					<l>«De nem!» (úgymond gondolkodva</l>
					<l>Kis ideig magába’,)</l>
					<l>«Bánd meg előbb bűneidet, -</l>
					<l>S úgy halj azok díjába.</l>
					<l>Óh gonoszok! óh gyilkosok!</l>
					<l>Óh tolvajok, zsiványok!</l>
					<l>Óh tigrisek! óh hyénák!</l>
					<l>Oh viperák, sárkányok!»</l>
				</lg>
				<p>55.</p>
				<lg>
					<l>S megragadván a vad gonoszt,</l>
					<l>A hajlékba bédugta:</l>
					<l>«Meg ne mocczanj!» így ordít rá,</l>
					<l>És az ajtót rácsukta.</l>
					<l>«Őrizzétek martaléktok’</l>
					<l>Itt, Belzebub s Lucifer;</l>
					<l>A második kakasszóra</l>
					<l>Országtok még kettőt nyer.»</l>
				</lg>
				<p>56.</p>
				<lg>
					<l>Dehogy mocczant volna az meg,</l>
					<l>A halálig lankadott;</l>
					<l>Idők óta imádságra</l>
					<l>Először itt fakadott.</l>
					<l>A remete, bús, haragos,</l>
					<l>Fenékből felindúlva,</l>
					<l>Fohászkodott, átkozódott,</l>
					<l>Egy szegletbe vonúlva.</l>
				</lg>
				<p>57.</p>
				<lg>
					<l>S most megkondúlt a vár-harang</l>
					<l>Először a misére;</l>
					<l>A toronynak zsellérjei</l>
					<l>Felrezzentek zengtére;</l>
					<l>S minden szomszéd helységekben</l>
					<l>Kolompolni kezdének;</l>
					<l>S hol vékonyan, hol vastagon,</l>
					<l>Mind egy tárgyért zengének.</l>
				</lg>
				<p>58.</p>
				<lg>
					<l>S íme! jönnek mind a hárman,</l>
					<l>Mint végezve rég vagyon;</l>
					<l>Nyelvek hallgat, - csak lépésök</l>
					<l>Kopog hangot a fagyon;</l>
					<l>S némán oda térdepelnek, -</l>
					<l>Csak sohajtást eresztnek -</l>
					<l>A bércz kétes párkányára,</l>
					<l>Elejbe a keresztnek.</l>
				</lg>
				<p>59.</p>
				<lg>
					<l>Oda terem rejtekéből</l>
					<l>Ekkor a bús remete:</l>
					<l>«Manczi! (úgymond) szegény angyal!</l>
					<l>Sorsod hát e’ lehete? -</l>
					<l>De kik néked vermet ástak,</l>
					<l>Bele magok essenek! -»</l>
					<l>Meghökkene a két ördög,</l>
					<l>Nem tudták, mit véljenek.</l>
				</lg>
				<p>60.</p>
				<lg>
					<l>De, igaz ég! minekelőtt</l>
					<l>Észrevevék magokat,</l>
					<l>A remete, egy Sámson most,</l>
					<l>Megragadá azokat, -</l>
					<l>S dühös kézzel a mélységbe</l>
					<l>Penderíté, taszítá;</l>
					<l>«Szálljatok le a pokolba!»</l>
					<l>Utánnok ezt ordítá.</l>
				</lg>
				<p>61.</p>
				<lg>
					<l>«Játszatok az ördögökkel,</l>
					<l>Ne Lázár szent lelkével!</l>
					<l>Víjjatok bajt gyehennával, -</l>
					<l>Ne egy angyal éltével!»</l>
					<l>De azok ezt már nem hallák -</l>
					<l>Törve, zúzva voltak már:</l>
					<l>A gonosznak büntetése</l>
					<l>El nem marad, - késsen bár.</l>
				</lg>
				<p>62.</p>
				<lg>
					<l>Pongrácz ott benn jól hallotta,</l>
					<l>Itt kinn miként mennydörgött,</l>
					<l>S rettegett, hogy tetemében</l>
					<l>Szinte minden csont zörgött;</l>
					<l>S a sort most rá jönni vélvén,</l>
					<l>Százszor is el-elhala:</l>
					<l>De a bőszűlt remetének</l>
					<l>A gondja most más vala:</l>
				</lg>
				<p>63.</p>
				<lg>
					<l>Erős kézzel ölbe fogja</l>
					<l>Az elájúlt leányzót,</l>
					<l>S elviszi a várkapúig;</l>
					<l>De ez ott sem ád még szót.</l>
					<l>Ezer tüzes csókok által</l>
					<l>Tér végre meg élete,</l>
					<l>S ekkor a felüdűlt szűzhez</l>
					<l>Imígy szól a remete:</l>
				</lg>
				<p>64.</p>
				<lg>
					<l>«Ne félj, ne félj, Szánthó Manczi!</l>
					<l>Nem vagyok én rossz lélek! -</l>
					<l>Se nem vagyok Lázár lelke -</l>
					<l>De nyomorék, még élek!»</l>
					<l>(S elhasítja álruháját)</l>
					<l>«Ismérsz-e még engemet? -»</l>
					<l>(S oda esik lábaihoz)</l>
					<l>«Öld meg vétkes szívemet!»</l>
				</lg>
				<p>65.</p>
				<lg>
					<l>Megismérvén Rezy Sándort</l>
					<l>A szűz, nagyot sikoltott,</l>
					<l>S nem tudván még mindeneket,</l>
					<l>Szinte megint elhalt ott.</l>
					<l>Azt leírni, a mit ekkor</l>
					<l>Manczi érzett keblében,</l>
					<l>A világon semmi nyelvnek</l>
					<l>Sincsen tehetségében.</l>
				</lg>
				<p>66.</p>
				<lg>
					<l>«Szerencsétlen, mivé lettél!»</l>
					<l>(Imígy rebeg Sándorhoz)</l>
					<l>«Óh szívem! s te hajúlhattál</l>
					<l>Valaha ily latorhoz? -</l>
					<l>Jaj, jaj nékem! - (sírva fakad)</l>
					<l>Szörnyet, szörnyet vétettem;</l>
					<l>Átkozott légy, undok szívem! -</l>
					<l>Hogy ördögöt szerettem!</l>
				</lg>
				<p>67.</p>
				<lg>
					<l>Közönséges zsiványnál több,</l>
					<l>Óh zsiványok zsiványa!</l>
					<l>Így gyilkolni tán nem tudna</l>
					<l>A sátánok sátánja:</l>
					<l>A szent helyre, imádságra</l>
					<l>Kezét ő rá nem tenné;</l>
					<l>Egy szent ember álképét ő</l>
					<l>Ily végre fel nem venné.</l>
				</lg>
				<p>68.</p>
				<lg>
					<l>Óh gyalázat! a milyen még</l>
					<l>Emberszívet nem vérzett;</l>
					<l>Oh fájdalom! a milyent még</l>
					<l>Szerető szív nem érzett!</l>
					<l>Mit késel még, engemet is</l>
					<l>A világból kivetni,</l>
					<l>Melyben te vagy - csak azért is,</l>
					<l>Hogy tudtalak szeretni?»</l>
				</lg>
				<p>69.</p>
				<lg>
					<l>«Szerencsétlen (sohajt Sándor)</l>
					<l>Szerencsétlen valóban!</l>
					<l>De nem zsivány, de nem sátán,</l>
					<l>E kettőnek vége van:</l>
					<l>Hanem a sors választottja,</l>
					<l>Ki megbántson tégedet;</l>
					<l>S megint a sors választottja.</l>
					<l>Ki megmentse éltedet.</l>
				</lg>
				<p>70.</p>
				<lg>
					<l>Boldog egyszer! megmenthettem</l>
					<l>Veszélyben volt éltedet!</l>
					<l>De ezerszer boldogtalan,</l>
					<l>Hogy megvérzém szívedet! -</l>
					<l>Csudálatos eseteken</l>
					<l>Forog a sors kereke, -</l>
					<l>Rajtam rútúl ment keresztűl, -</l>
					<l>Dúlva éltem teleke!</l>
				</lg>
				<p>71.</p>
				<lg>
					<l>A mely halált a két gonosz</l>
					<l>Tőlem veve, reád várt;</l>
					<l>Pongrácznak kell vala tenni</l>
					<l>A földnek e szörnyű kárt;</l>
					<l>De a zsiványt nyakon kaptam</l>
					<l>Még előtte tettének;</l>
					<l>S minthogy meggyónt, kegyelmeztem</l>
					<l>Elcsábított lelkének.</l>
				</lg>
				<p>72.</p>
				<lg>
					<l>Lázárt is ő végezte ki, -</l>
					<l>De jobb, - maga beszéljen,</l>
					<l>S Manczi minden megtörténtről</l>
					<l>Azután úgy itéljen.</l>
					<l>Sem e köntös nem álruha:</l>
					<l>Mindent, mindent gyűlölvén</l>
					<l>Rajtad kívül - Lázár után</l>
					<l>Remetévé lettem én!»</l>
				</lg>
				<p>73.</p>
				<lg>
					<l>A ki azt leírni meri,</l>
					<l>Mint gyötrődött itt a szűz,</l>
					<l>Hallván s értvén, a mi történt, -</l>
					<l>Az tollából csúfot űz.</l>
					<l>De százféle kínja közűl</l>
					<l>Mégis csak azt érezé,</l>
					<l>Hogy Sándornak zúzott szivét</l>
					<l>Ily gyanúval vérezé.</l>
				</lg>
				<p>74.</p>
				<lg>
					<l>S nem akarva - reá borúlt</l>
					<l>Megmentője nyakára:</l>
					<l>«Óh te! (ugymond) mért tartál meg</l>
					<l>Szívem még több kínjára? -</l>
					<l>Tiéd kezem, - ha kívánod, -</l>
					<l>Mert megmentéd éltemet;</l>
					<l>De ne kívánd szerelmében</l>
					<l>Rég elhamvadt szívemet!»</l>
				</lg>
				<p>75.</p>
				<lg>
					<l>«Nem kívánom! (sohajt Sándor)</l>
					<l>Mert nem lehet kívánnom!</l>
					<l>Enmagamban vesztesége! -</l>
					<l>Szánnom lehet csak s bánnom:</l>
					<l>Bánnom, a mint Ádám bánta</l>
					<l>Veszteségét édennek;</l>
					<l>Bánnom téged! foglalatját</l>
					<l>Földi szép s jó mindennek!</l>
				</lg>
				<p>76.</p>
				<lg>
					<l>Egy előtted könyörgésem:</l>
					<l>Hogy bocsáss meg vétkemnek!</l>
					<l>Add meg ez egy vigasztalást</l>
					<l>Hátralévő éltemnek!»</l>
					<l>«Megbocsátok, (sohajt Manczi)</l>
					<l>Óh jobb sorsra méltó te! -</l>
					<l>Bocsásson meg az Isten is, -</l>
					<l>Hogy két létet törtél le!»</l>
				</lg>
				<p>77.</p>
				<lg>
					<l>Oh elvesztett idvességem!</l>
					<l>Hát még egyszer foghatlak?</l>
					<l>(Kiált Sándor) míg kitisztúlt,</l>
					<l>Fenn örökre bírhatlak? -</l>
					<l>Isten veled! Élj boldogúl!</l>
					<l>Áldja Isten éltedet!</l>
					<l>Ő, a törvény s jó emberek</l>
					<l>Pártúl fogják ügyedet.»</l>
				</lg>
				<p>78.</p>
				<lg>
					<l>És egy hosszú csókot nyomván</l>
					<l>A dermedt szűz ajkára,</l>
					<l>Elválának s elmenének</l>
					<l>Még hosszú s bús pályára.</l>
					<l>Pongráczczal úgy bánt az úrfi,</l>
					<l>Hogy az vagy ott meghaljon,</l>
					<l>Vagy az ördög-czimborára</l>
					<l>Mindeneket kivalljon.</l>
				</lg>
				<p>79.</p>
				<lg>
					<l>Ez, az Isten büntetését</l>
					<l>Látván nyilván mindenben,</l>
					<l>S lelkében egy kis szikra még</l>
					<l>Hivén s bízván Istenben, -</l>
					<l>Megtért s a vér-czimborára,</l>
					<l>A mit tudott, kivallott;</l>
					<l>S az elárúlt kegyes szűztől</l>
					<l>Bocsánatot nyert legott.</l>
				</lg>
				<p>80.</p>
				<lg>
					<l>S Rezire ment az úrfihoz,</l>
					<l>Ki rá nem rég mennydörgött;</l>
					<l>És térdein csúszva-mászva</l>
					<l>Néki azért könyörgött:</l>
					<l>Fogadja be szolgálatját,</l>
					<l>A mily rossz volt, oly jó lesz:</l>
					<l>S az úrfi azt befogadá,</l>
					<l>Gondolván, hogy nagy jót tesz.</l>
				</lg>
				<p>81.</p>
				<lg>
					<l>S mind a ketten, zarándokok,</l>
					<l>A pápához Rómába</l>
					<l>Gyalog mentek és mezitláb -</l>
					<l>Bűneiknek díjába.</l>
					<l>És a pápa teljes búcsút</l>
					<l>Igér vala nékiek,</l>
					<l>Úgy - hogy minden pogány-harczban</l>
					<l>Kelljen vitézkedniek.</l>
				</lg>
				<p>82.</p>
				<lg>
					<l>Hazatérvén Sándor úrfi,</l>
					<l>Hűlt helye volt Manczinak:</l>
					<l>Bucsút mondott a világnak</l>
					<l>S az ő csalárdságinak;</l>
					<l>Veszprímbe ment, s az Istennek</l>
					<l>Adván magát s javait,</l>
					<l>Apácza lett, - s ott a völgyben</l>
					<l>Nyögte el bús napjait.</l>
				</lg>
				<p>83.</p>
				<lg>
					<l>Tépelődött Sándor úrfi</l>
					<l>Ezért érzett kínjába’:</l>
					<l>«Csakhogy Manczi senkié sem!»</l>
					<l>Ez volt ír mély bújába’.</l>
					<l>Háború lett; s elszáguldott</l>
					<l>Szélvészkép a törökre;</l>
					<l>S ott dühösen vitézkedvén, -</l>
					<l>Kiszenvedett örökre.</l>
				</lg>
				<p>84.</p>
				<lg>
					<l>Sándor este után Manczi,</l>
					<l>Ki rég hervadt testében,</l>
					<l>Nemsokára elszendergett</l>
					<l>A szűzesség ölében.</l>
					<l>Oh, jobb sorsra méltó két szív!</l>
					<l>De haj, - földnek gyermeke!</l>
					<l>Rútúl járt el benneteket</l>
					<l>A sors forgó kereke!</l>
				</lg>
				<p>85.</p>
				<lg>
					<l>Pongrácz soká vonta éltét, -</l>
					<l>Remete lett Dabronyban;</l>
					<l>S esztendőnként a nagy hétben</l>
					<l>Ott bőjtölt a Bakonyban.</l>
					<l>Az özvegygyel s deákjával</l>
					<l>Kányák, varjak híztanak;</l>
					<l>A farkasok és a rókák</l>
					<l>Ott örömest laktanak.</l>
				</lg>
			</div>
		</body>
	</text>
</TEI>