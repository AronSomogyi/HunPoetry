<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Virag_01120_0052" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">JEREMIÁS KESERVEI</title>
				<author>
					<persName>
						<surname>Virág</surname>
						<forename>Benedek</forename>
					</persName>
					<date from="1754" to="1830">1754-1830</date>
					<idno type="VIAF">39428165</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1289</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>JEREMIÁS KESERVEI</title>
					<author>
						<persName>
							<surname>Virág</surname>
							<forename>Benedek</forename>
						</persName>
						<idno type="VIAF">39428165</idno>
					</author>
					<relatedItem type="copyText">
						<bibl>
							<title>Virág Benedek összes költeménye</title>
							<date when="1998-09-29"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01120"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>JEREMIÁS KESERVEI</head>
				<p>Töredékek</p>
				<lg>
					<l>Látván Jéremiás, hogy amaz fő nemzeti váras,</l>
					<l>Jérusalem szörnyen ki vagyon forgatva helyéből;</l>
					<l>Hogy már gyászba borúlt minden pompája, hogy eltünt</l>
					<l>Fénye, s dücsőséggel ragyogó felsége: megindúlt</l>
					<l>Szívében, s a templomnak töredékire dőlvén,</l>
					<l>Sok zokogási között bús mellét verve, szerelmes</l>
					<l>Honjának szomorú vesztét így kezdte siratni:</l>
				</lg>
				<p>ELSŐ KESERV</p>
				<lg>
					<l>Hát illy véletlen, s illy gyászos sorsra jutott-e</l>
					<l>E váras, melly büszke fejét, mint földi királyné,</l>
					<l>Fenntartotta minap; s amellynek imádta hatalmát</l>
					<l>Minden egyéb nemzet, diadalmit látta, csudálta?</l>
					<l>Mellynek az ellenség megréműlt néha nevére,</l>
					<l>Hát rabláncra vagyon már bátor népe szorítva?</l>
					<l>Régi szabadságát elvesztvén szolgai módra</l>
					<l>A dühös Asszirius gőgös kényének adózik?</l>
					<l>Jaj! szép vára, Sion, kiürült egyszerre, kipusztúlt!</l>
					<l>Elhagyatott! kínos sorsát jajgatja setétes</l>
					<l>Éjjelein; nincsen, ki valóban szánja keservét,</l>
					<l>Nincs, ki rokon kézzel letörölvén könyveit, oltsa</l>
					<l>Égő szívének fájdalmas lángait: ah nincs</l>
					<l>Senki, kivel sirhasson is együtt. Mindenek íme</l>
					<l>Megvetik! Akik előbb frígy-társai voltak, elállván</l>
					<l>Tőle, szerencsétlenségét gúnyolva kacagják,</l>
					<l>S így mérget hintnek vad örömmel szíve sebére.</l>
					<l>Júdás, hogy szomorú rabságra ne jutna, hogy édes</l>
					<l>Honja dücsőségét méltatlan gyászba ne látná,</l>
					<l>Elszaladott: idegen földön bújdosva kerűli</l>
					<l>Mennykövi fegyvereit Káldornak. Hasztalan! ez már</l>
					<l>Elfoglalt minden helyeket, s szűk útakat: öl, dúl</l>
					<l>Tábora. Júdásnak nincs többé nyugta, reménye.</l>
					<l>Oh Sion! oh nemrég mennyeknek mása! királyi</l>
					<l>Templomod, Oltárid, felséges tornyaid, ékes</l>
					<l>Oszlopid, a földön szanaszét leterűlve hevernek.</l>
					<l>Jaj panaszok töltik szomorú útcáidat. Ah! nem</l>
					<l>Láthatsz már ezután, ki tebenned régi szokásként</l>
					<l>Áldozatot tegyen Istennek, s szent ünnepet üljön.</l>
					<l>Papjaidat gyászban látom keseregni, leányid</l>
					<l>A ragyogó napfényt megkárhoztatva, halálos</l>
					<l>Fájdalmok közepett jajgatnak, s melleket ütvén</l>
					<l>Szaggatják hajokat: valamerre tekintek, előttem</l>
					<l>A sok szörnyűség rémítő képei; minden</l>
					<l>Néma, csak a nyomorúságnak szava hallatik: a bús</l>
					<l>Inség nyög, s minduntalanúl panaszokra fakad ki.</l>
					<l>Tudnillik már most az Igazság Istene méltó</l>
					<l>Bosszút áll rajtad; régen letapodtad az Ő szent</l>
					<l>Törvényit, kegyes intésit kinevetted; örűltél</l>
					<l>Undokságidnak: sőt napról napra tetézted,</l>
					<l>A sok bűnre hanyatthomlok, mint esztelen állat,</l>
					<l>Szüntelenűl vetemedvén. Hogy vesztedre jutottál.</l>
					<l>Jérusalem! hogy az ellenség feldúlta temérdek</l>
					<l>Kincseidet: hogy az al, s fel Rendet elűzte: hogy annyi</l>
					<l>Kisdedeket dühösen kiragadt az anyáknak ölökből,</l>
					<l>És felmészárlott szemeik láttára kegyetlen</l>
					<l>Kézzel; mindezeket förtelmes bűnöd okozta!</l>
				</lg>
				<p>MÁSODIK KESERV</p>
				<lg>
					<l>Hol van amaz híres váras szépsége? Sionnak</l>
					<l>Hol van tündöklő két csillaga, két szeme? hol van</l>
					<l>Rózsa pirosságát megelőző színe? hol, amit</l>
					<l>Elbámúlva csudált az egész föld, s amit irígylett?</l>
					<l>Íme, királya, kevély fejedelmei, hetyke vitézi</l>
					<l>Hitvány rabszolgák! kezeken lánc, durva bilincsek</l>
					<l>Kényes lábaikon pengnek; mint űzi s loholja</l>
					<l>Őket az ellenség! mint dőlnek emerre s amarra,</l>
					<l>Bágyadt tagjaikat húzván! Így rogy le ináról</l>
					<l>A kos nyár közepén, mikor a nap rétre, mezőre</l>
					<l>Forróságot ereszt, s minden füvet elsüt, eléget.</l>
					<l>Ílly nyomorúságban rossz tetteit ismeri, szánja</l>
					<l>Elkövett bűnét, forró könyvével akarja</l>
					<l>A felségesnek szívét lágyítni, haragját</l>
					<l>Engesztelni. Igen későn jő észre! hiába</l>
					<l>Hinti fejét gyászporral, hasztalan önti szeméből</l>
					<l>Vérrel elegy könyv záporait: boldogtalan: akkor</l>
					<l>Kell vala sírni, mikor szent férjfiak által előre</l>
					<l>Hírdettette, hogy Ő már készen tartja kezében</l>
					<l>Súlyos mennyköveit, s majd, majd lebocsátja Sionra.</l>
					<l>Volt még akkor üdő megtérni, s imádni lehajtott</l>
					<l>Fővel az ég, a föld nagy Urát, rettegni hatalmát,</l>
					<l>Meghálálni ezer jó tettit, drága kegyelmét.</l>
					<l>Mert Ő tette Siont naggyá, Ő szerze Sionnak</l>
					<l>Kincset, erőt, fényes nevet; Ő vala gyámola mindég.</l>
					<l>Most, mikor a várast a tűz, a fegyver emészti,</l>
					<l>S vérpatakok follyák útcáit, most, mikor a nép</l>
					<l>Vérében fetreng, s nem lelhet semmi segédet,</l>
					<l>Hogy szabadúlhasson; mikor el van temploma hányva,</l>
					<l>S annak imádandó porait csúfolja, s tiporja</l>
					<l>A dühös ellenség: mit használ sírni, zokogni?</l>
					<l>A megbántódott Istennek szent keze régen</l>
					<l>Megfenyegette, s az ég szörnyű dörgési fölötte</l>
					<l>Több ízben zúgtak, fel akarván költeni vétkes</l>
					<l>Álmából, de Sion nem gondola semmit ezekkel.</l>
					<l>A haragos mennynek rettentő nyílai közt is,</l>
					<l>Oh, iszonyú vakság! Bordéllyá tette tulajdon</l>
					<l>Házát, s a puhaság trágár kebelében alunni</l>
					<l>Mérészlett. Így, így vonszotta magára haragját</l>
					<l>A kegyes Istennek! ki szeretni tud, és akar, amíg</l>
					<l>A vétkek sokasága ki nem csavarítja kezéből</l>
					<l>A bűnt érdemeként megalázó mennyei vesszőt.</l>
					<l>Puszta hazájából idegen földekre kikelvén</l>
					<l>Nyúgalmat keres és örömet: de szaladnak előle</l>
					<l>E jók: megsértett félékeny lelke, gyalázat,</l>
					<l>Szégyen, bú, kétségbeesés késérik, ijesztik.</l>
					<l>Hogyha talám valakit szemközt lát jőni, legottan</l>
					<l>Visszacsavarja fejét, s szemeit betakarja kezével,</l>
					<l>Irtózást okozó sebeit szégyenli: fekéllyel</l>
					<l>Lábai megförtöztettek; rút teste miríggyel</l>
					<l>Meg van rakva, halált fú poshadt melle, kivetve</l>
					<l>A száraz földön nyomorog, jajgatja keserves</l>
					<l>Napjait éltének: nem látván régi barátit</l>
					<l>Elpártolt rokonit, s fiait mellette; Nagy Isten!</l>
					<l>(Így zokog) Ah! egyedűl te segíthetsz engem ezentúl!</l>
					<l>Nézz sebeimre kegyes szemmel, nézz! s hogyha tenéked</l>
					<l>Tetszik, könyörűletlen Babilont kacagásra fakasztja!</l>
				</lg>
				<p>HARMADIK KESERV</p>
				<lg>
					<l>Jaj! már nem nyerhet zokogásra bocsánatot! égő</l>
					<l>Szívének buzgó kérelmei mind elenyésznek</l>
					<l>A levegőn, s fel nem juthatnak az égnek Urához.</l>
					<l>Aki sokat tűrt, várt eddig, s nem akarta haragja</l>
					<l>Mennykövit a népnek feslettségére leszórni.</l>
					<l>Mostan igazságát nyilván kimutatja, s hatalmát.</l>
					<l>Íme, kevélységét Szolimánnak földig alázta.</l>
					<l>Sok kincsét, mellyet, vagy az ég jósága vezetvén</l>
					<l>Fegyvereit, győző erejével szerze; vagy elmés</l>
					<l>Munka, s királyoknak takarékos gondja rakásra</l>
					<l>Gyűjte sok esztendők által, kizsarolta dühödve</l>
					<l>A Káldor, vagy irígységből a tűzbe vetette,</l>
					<l>Hogy megemésztetnék. Ez, ez annak haszna, gyümölcse,</l>
					<l>Hogy megszegte hitét, s azokat, botor alkura lépvén,</l>
					<l>Társainak fogadá, s a szent templomba ereszté,</l>
					<l>Akiket eltiltott házától, és kirekesztett</l>
					<l>Szent oltáraitól, mint undok népet, az Isten.</l>
					<l>Nemcsak az ellenség vérengző fegyvere által</l>
					<l>Bünteti elpártolt fiait Szolimánnak az Isten.</l>
					<l>Ah! kínosb eszköz szent tetszésének az éhség!</l>
					<l>Íme, miként nyögnek bágyadtan az emberek! Ah! nem</l>
					<l>Emberek! árnyékok borzasztó képei! csontból</l>
					<l>Álló szörnyetegek! négykézláb másznak az inség</l>
					<l>Elpusztúlt mezein. Nincs, aki segítse halálos</l>
					<l>Kínjok közt; ha mit elrejthettek, mellyre sem a tűz,</l>
					<l>Sem pedig a dúlók nem akadtak: drága ruhákat,</l>
					<l>Bébor köntösöket, gyémánttal, ezüsttel, arannyal,</l>
					<l>Bővén béfoglalt csészéket, készek od’adni</l>
					<l>Egy falatért, amelly megtartóztassa röpűlni</l>
					<l>Készűlt lelkeiket. Hol, hol van régi szerelmed</l>
					<l>Szent Isten! kedves Szolimánhoz? nézz le Sionra,</l>
					<l>Hallgasd meg szomorú panaszit, hallgasd meg utolsó</l>
					<l>Inségére szorúlt nyomorúltnak jajjait! Oh! én,</l>
					<l>Így sír fel hozzád, oh: én boldogtalan árva!</l>
					<l>Régi szerencsémből mi kegyetlen sorsra jutottam!</l>
					<l>Oh! te, ki mellettem jársz, és kélsz, addig is állj meg,</l>
					<l>Oh útas! kérlek, míglen sebeimre tekintvén</l>
					<l>Láthasd, nálamnál ki legyen több kínra kitéve.</l>
					<l>Engem az Ur, mint szólott búsúlása haragja</l>
					<l>Napján, megszede mint szőlőt a gazda, s előbbi</l>
					<l>Díszemet elfosztván pusztán hagya. Nézzed: az égből</l>
					<l>Rám küldötte tüzét, melly mellemet általütötte;</l>
					<l>Minden csontokat, és ereket megtört, megemésztett.</l>
					<l>Tudnillik, hogy ezen sanyarú vereségei hozzák</l>
					<l>Helyre kevély eszemet, s szent engedelemre tanítsák.</l>
					<l>Lábaimat, mellyek gonosz ösvényekre, szemérem</l>
					<l>Nélkűl hordoztak, nagy erős békóba vasalta.</l>
					<l>Hogy fájdalmaimat rám gerjedt lelke nevelje,</l>
					<l>Én magamat földhez szegezett, s kis üdőre sem enged</l>
					<l>Megpihenést! ez még nem elég: kikereste haragja</l>
					<l>Undok vétkeimet, s azokat mind öszvekötözvén,</l>
					<l>Mint valamelly terhes láncot rá verte nyakamra.</l>
					<l>Ah! ezalatt romlott meg erőm, ez gyötri szünetlen</l>
					<l>Vénségem, melly sírja fölött már várja halálát!</l>
				</lg>
				<p>NEGYEDIK KESERV</p>
				<lg>
					<l>Melly iszonyú felleg támad fel az éjszaki sarkon!</l>
					<l>És melly rettenetes zúgással ereszti magából</l>
					<l>Ordító szeleit! Dávidnak háza, királyi</l>
					<l>Széke remegj! réműlj fényes palotája Sionnak!</l>
					<l>S ti falak, és híres bástyák rettegjetek! eljött</l>
					<l>Végső romlástok nem várt órája! reátok</l>
					<l>A megbántódott Isten lebocsátja haragját.</l>
					<l>Ah, de mit emlegetek? Jaj! gyászos sorsa Hazámnak,</l>
					<l>Follyatok, oh szemeim, s vér könyveket öntsetek! íme,</l>
					<l>Vétkes Jérusalem fel van forgatva fonákúl!</l>
					<l>Kőfalait, s az egekbe merűlt nagy tornyait, ékes</l>
					<l>Szent egyházát, és kapuit kifeszítve helyekből,</l>
					<l>Látom: az ég villámainak tüze most is emészti.</l>
					<l>Dávidnak pálcája, dücső koronája, kegyetlen</l>
					<l>Kézbe kerűlt: a Nép felszentelt atyja, királyi</l>
					<l>Méltóságától megfosztattva, bilincset</l>
					<l>Hurcol, s sokkal alábbra való egy gyermeki váznál.</l>
					<l>Hah! mi homályba borúlt felséges napja Sionnak,</l>
					<l>Sírnak az élemedett Öregek, s a földre szegezvén</l>
					<l>Sok könyvtől fáradt szemeket, keseregve porozzák</l>
					<l>Ősz fejeket gyászos hamuval: szép dísze Sionnak,</l>
					<l>A Szűzek titkos siralommal könyvezik édes</l>
					<l>Honjoknak szomorú veszedelmét, mostoha sorsát.</l>
					<l>Ezt siratom, magam is, s bár könyveim árja haszonnal</l>
					<l>Folyna Hazám nyomorú esetén! Sion, árva Hazámnak</l>
					<l>Hajdani vára! kinek vagyon olly érc szíve, ki téged,</l>
					<l>Mostani állapatodra tekintvén, meg ne sirasson?</l>
				</lg>
			</div>
		</body>
	</text>
</TEI>