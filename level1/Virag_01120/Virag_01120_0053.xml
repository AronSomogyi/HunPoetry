<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Virag_01120_0053" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TELEMAKUS</title>
				<author>
					<persName>
						<surname>Virág</surname>
						<forename>Benedek</forename>
					</persName>
					<date from="1754" to="1830">1754-1830</date>
					<idno type="VIAF">39428165</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1851</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TELEMAKUS</title>
					<author>
						<persName>
							<surname>Virág</surname>
							<forename>Benedek</forename>
						</persName>
						<idno type="VIAF">39428165</idno>
					</author>
					<relatedItem type="copyText">
						<bibl>
							<title>Virág Benedek összes költeménye</title>
							<date when="1998-09-29"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01120"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TELEMAKUS</head>
				<lg>
					<l>Mély bánatba merűlt amaz ékes Nimfa Kalipszo,</l>
					<l>Amikoron szigetét elhagyta hitetlen Ulisszesz.</l>
					<l>Hogy nyomorúlt éltét nem végezhette, sohajtott;</l>
					<l>Mert el akart ő is, mint mások, halni s enyészni.</l>
					<l>Csak panaszok s jajszók zengtek szájában, ürömmé</l>
					<l>Vált örömét szomorú hanggal jajgatta magában.</l>
					<l>Néha, hogy enyhűllyön keserű bánatja, kisétált</l>
					<l>A szigetet környűl vévő pázsintra, hol a szép,</l>
					<l>S gyenge tavasz sokféle virágai szüntelen élnek,</l>
					<l>És örömillatokat mosolyogva lehellnek az ájúlt,</l>
					<l>S sebhedt szívre, de bánatinak nagy fellegeit el nem</l>
					<l>Oszlathatta ezen gyönyörű hely kellemes éke.</l>
					<l>Sőt emlékezvén, hogy Ulisszesz karjai hajdan</l>
					<l>E helyeken kényén hordozták, vérzeni kezdett</l>
					<l>Szíve, s keservének mély örvényébe hanyatlott.</l>
					<l>A zuhogó tenger fövenyes partjára kiállván</l>
					<l>Sokszor, mint bálvány meg sem mozdúlva, csak omlott</l>
					<l>Sűrű könyveinek fájdalmas zápora: s mintha</l>
					<l>Most is Ulisszesznek látná távozni hajóját,</l>
					<l>Habjait a haragos tengernek nézte. Azonban</l>
					<l>Egy gályát látott, amelly a tengeri vésztől</l>
					<l>Öszvetörött, majd kormányát, majd padjait, árboc</l>
					<l>Fáját, és szakadott kötelit szemlélte miképen</l>
					<l>Hányták a tenger hullámai, s végre kiszórták</l>
					<l>A szárazra. Ezen mikor elbámúlna, továbbá</l>
					<l>Késvén, két embert távolról láta, kik úszva</l>
					<l>A víz habjaival küszködnek minden erőből.</l>
					<l>Egyik már nagy üdőt mutatott, a másik Ulisszeszt</l>
					<l>Ábrázolta, pedig nem régen lépe virágzó</l>
					<l>Korba, szelíd, bátor, minden járása s kelése</l>
					<l>Egy koronás főhez méltó: jól tudta Kalipszo</l>
					<l>Mindjárt, hogy Telemák ez, az Ő szeretője Ulisszesz</l>
					<l>Bajnoki módra nevelt fia, nagy magzatja, de társán</l>
					<l>Elbámúlt, s ki legyen meg nem foghatta, (mivelhogy</l>
					<l>A kisebbek elől a legfőbb Istenek, - amint</l>
					<l>Itten is - elrejtnek némellyeket) akivel együtt</l>
					<l>Indúlt el fiatal Telemák bújdosni, Minerva</l>
					<l>Volt az, Mentor képe alatt; és mennyei fényét</l>
					<l>Elrejtette, ne, hogy ki legyen, megtudja Kalipszo.</l>
					<l>Illyen gyászeseten, mellyet meg kellene szánni,</l>
					<l>Örvendett nagyon és kacagott a Nimfa magában:</l>
					<l>Mert szigetébe hozá Telemákot, kedvese vérét.</l>
					<l>Vészéből mikoron kikapott a partra, Kalipszo</l>
					<l>Mintha nem ismérné, mi hozott ide? balgatag ifjú!</l>
					<l>Úgymond, megtudjad, hogy az én szigetembe kiszállni</l>
					<l>Nem szabad. E szókat haragosban mondta, hogy el ne</l>
					<l>Árúlná örömét, melly, bár nem akarta, kiadta</l>
					<l>Orcáján egyszerre magát. Oh! így felel erre</l>
					<l>Megdöbbent szívvel Telemák, Oh! légy te halandó</l>
					<l>Ember, vagy valamelly Istenség (én ugyan Isten-</l>
					<l>Asszonyt felséges képedben tisztelek) Oh! egy</l>
					<l>Ollyant szánakodó szívvel végy, aki hogy édes</l>
					<l>Atyjának fellelje nyomát, hogy tudja meg annak</l>
					<l>Hollétét, elszánta magát, sok ezernyi veszélyre.</l>
					<l>Végre hajójával kőszikláidra vetődvén</l>
					<l>Míg a partra jutott, te magad, mint szenvede, láttad.</l>
					<l>Hallván e szavait szomorú Telemáknak az Isten-</l>
					<l>Asszony, szép szóval tudakozza, ki légyen az atyja,</l>
					<l>Kit feje vesztével keres? Édesatyámnak, Ulisszesz</l>
					<l>A neve, mond Telemák: egy ő amaz érdemes és nagy</l>
					<l>Fők közt, kik Tróját megszállván, végre porába</l>
					<l>Döntötték: bátor szívét, sok bajnoki tettit,</l>
					<l>És nagy okosságát Görögország, s Ázsia tudja.</l>
					<l>Most a tengereken, valamerre kiterjed azoknak</l>
					<l>Széle, hajókáz ő: bújdosván tévelyeg, és a</l>
					<l>Kőszirtek veszedelmi között hányattatik. Oh jaj!</l>
					<l>Mint valamelly tündér árnyék, fut előtte Hazája.</l>
					<l>Penelope búsúl velem együtt: semmi reményünk</l>
					<l>Nincs, hogy láthassuk többé: magam íme hasonló</l>
					<l>Szélvészek közepett forgok régulta, hogy egyszer</l>
					<l>Már kitanúlhassam hollétét édesatyámnak:</l>
					<l>Ah! de talám (minden tetemim borzadnak!) Ulisszesz</l>
					<l>Csontait a tenger tajtékzó habjai hánnyák:</l>
					<l>Oh, könyörűlj, kérlek, szigeted szent Asszonya szánd meg</l>
					<l>A boldogtalanok sorsát, és, él-e, vagy elhalt</l>
					<l>Édesatyám, ha tudod mondd meg, s mit végze felőle</l>
					<l>A kegyes ég, ha szabad tudnom, magyarázd meg előttem.</l>
					<l>Ékes szólását nem győzte csudálni Kalipszo,</l>
					<l>És bámulni, kivált szép ifjusága szemébe</l>
					<l>Tűnvén, egy darabig nem szólt, csak nézte felindúlt</l>
					<l>Szívének nem várt bálványát; végre magához</l>
					<l>Tért, s e szókra fakadt: Amit tudok édesatyádról,</l>
					<l>És történetiről, Telemák! kijelentem. Azonban</l>
					<l>Nincsen üdőm most arra, s tudom, hogy néked is annyi</l>
					<l>Sok nyomorúságok nagy bágyadtságot okozván,</l>
					<l>Nyúgodalomra vagyon szükséged. Jer velem együtt,</l>
					<l>Jer hát, mint kedves fiamat befogadlak örömmel</l>
					<l>Hajlékomba, Te lész minden vigsága magános</l>
					<l>Éltemnek, s én, hogyha neked fog tetszeni, hogyha</l>
					<l>Ten hasznodra tudod bölcsen fordítani, legfőbb</l>
					<l>Boldogságod. Ezen megindúlt szíve, s követte</l>
					<l>Mindjárást Telemák lassú lépéssel az Isten-</l>
					<l>Asszonyt, aki merőn állván a Nimfa seregben,</l>
					<l>Ollyan volt, mint egy szép szálas cédrus az erdő</l>
					<l>Apróbb fái között: eleven természeti színe,</l>
					<l>Két szeminek ragyogó tüze, szép viselése, hajának</l>
					<l>Mesterség nélkűl gyönyörű rendekre szedése,</l>
					<l>Elragadá szívét Telemáknak. Mentor azonban</l>
					<l>A szemeit lefelé tartván hallgatva követte.</l>
					<l>Elbámúlt Telemák, és álmélkodva csudálta,</l>
					<l>Melly kies és gyönyörű Barlang a Nimfa lakása,</l>
					<l>Ámbátor sem ezüst, sem arany nem tette böcsössé,</l>
					<l>Sem márvány, s cifrán készített oszlopok, írott,</l>
					<l>Vagy faragott képek, mesterség ritka csudái.</l>
					<l>A barlang bolthajtások módjára kivágva</l>
					<l>Olly különös kézzel vala; hogy valamennyi szobái,</l>
					<l>Mellyek kellemetes rendekre valának elosztva,</l>
					<l>A megválogatott kövecsek, s sokféle csigáknak</l>
					<l>Bő nemitől, csuda, mint fénylettenek! oldali környét</l>
					<l>Szőlőtők ülték, s sűrű levelekkel egészen</l>
					<l>Béárnyékozták, a Nap hévsége zefirnek</l>
					<l>Gyenge lehelletitől enyhűlt: több tiszta vizeknek</l>
					<l>A zöld pázsit alól kedves fakadása s folyása</l>
					<l>Ferdőket készítettek: nem messze meg egy szép</l>
					<l>Erdő volt leveles fákkal tele, mellyek az évnek</l>
					<l>Minden részeiben kifakadván újra virágok</l>
					<l>Illatozásaikat hintették széllel: az erdő</l>
					<l>Közt a Nimfamező; közepén egy csermelye vídám</l>
					<l>Csörgéssel folyván sietett elenyészni: körűle</l>
					<l>Szüntelen a szárnyas seregek víg éneki zengtek.</l>
					<l>Egy nemigen nehezen járó dombocska tövénél</l>
					<l>Állott a barlang, mellyből a tengeri szélvészt,</l>
					<l>A dagadott habokat, mikor a szirtekre vetődtek,</l>
					<l>És meg visszafelé dőltek, láthatta Kalipszo.</l>
					<l>Úgy a vízbe szorúlt gazdag szigeteknek egekre</l>
					<l>Felnyúlt hárs, és nyárfáit nézhette, de főképp</l>
					<l>A távol fekvő hegyeket, mint bujnak ölébe</l>
					<l>A nagy felhőknek, ha pedig közelebbre tekíntett,</l>
					<l>Tér mezejét (gyönyörű kertnek kell mondani) látta.</l>
					<l>Lakhelye szépségét, s kincsét Telemáknak elejbe</l>
					<l>Adván, monda: mivel fáradt vagy, vesd le magadról</l>
					<l>Nedves köntösidet, s nyúgodjál; nem sok üdőre</l>
					<l>Visszajövök hozzád: akkor fogsz hallani tőlem</l>
					<l>Olly történeteket, mellyek hallásira szíved</l>
					<l>Érzékenységgel betelik, nemes ifju. Kalipszo,</l>
					<l>Ezt mondván, rendelt egy Nimfát, aki vezetné</l>
					<l>Őt, s Mentort barlangjának beli részibe, mellyet</l>
					<l>Mint titkosb helyet úgy tartott mindenkor az Isten-</l>
					<l>Asszony. Az udvarló Nimfák gyújtottak azonban</l>
					<l>Cédrusfát, mellynek temjénes füstje kiterjedt</l>
					<l>Kellemes illattal. Kész volt a köntös is immár.</l>
					<l>Gyenge fejérségét mihelyest meglátta, s palástján</l>
					<l>A varrott aranyat Telemák tündökleni, ifjú</l>
					<l>Szívén a röpöső öröm árja fölötte kiöntött.</l>
					<l>Ezt nem szívelvén Mentor, hát illy hamar, úgymond</l>
					<l>Dorgáló hangon, nagy Ulisszesz gyermeke, s aki</l>
					<l>Atyjának példás tettét elszánta követni,</l>
					<l>Illy hamar, és könnyen szívét meg hagyja csalatni?</l>
					<l>Oh! vígyázz Telemák! szem előtt tartsd édesatyádnak</l>
					<l>Annyi dücsőséges munkáit: tégedet álnok</l>
					<l>Kockájára kitett az irígy és csalfa szerencse;</l>
					<l>Légy szemes, és magadért mint illik, kelj ki vitézűl!</l>
					<l>Hidd el az olly ifjú, kit az asszonyi cifra hiúság</l>
					<l>Elragadott, alacsony lelkű, s csúf sepreje férfi</l>
					<l>Rendünknek: ki magát meggyőzvén bajnoki módon</l>
					<l>A gyönyörűséget letapodta, dicséretet, és fő</l>
					<l>Tiszteletet méltán várhat, mint érdemes ember.</l>
					<l>Jó Mentornak ezen bölcs intésére sohajtván</l>
					<l>Melléből Telemák illyenképp szóla: vegyék el</l>
					<l>Életemet tőlem, kívánom, az Istenek inkább,</l>
					<l>Mint meghódúllyon szívem, s rabláncra szorúlva</l>
					<l>A feslett puhaság idegen bálványit imádja.</l>
					<l>Nem fog Ulisszesznek magzatja gyalázatos ember</l>
					<l>Lenni: haszontalanúl kedveskedik a buja Cipris.</l>
					<l>Úgy, de mi sok jókkal mindkettőnk tartozik a nagy</l>
					<l>Égnek, hogy kitörénk a partra magunkat utolsó</l>
					<l>Vészünkből: osztán: hogy ezen kegyes isteni Asszonyt,</l>
					<l>Aki szerencsétlen sorsunk örömére lehessen,</l>
					<l>Adta? barátságát Telemák, mond Mentor, ezerszer</l>
					<l>Inkább féljed, mintsem amaz kőszálakat, ahol</l>
					<l>A haragos zivatar széllel szaggatta hajódat.</l>
					<l>A jó erkölcsnek legterhesb harca van akkor,</l>
					<l>Amikor a színlett gyönyörűség ostromit érzi.</l>
					<l>Ójad hát magadat mikoron hizelkedik, és ne</l>
					<l>Higgy ígéretinek; lest hány a csalfa Kalipszo.</l>
					<l>Büszke az ifjúság; bízik mindenha magában</l>
					<l>Bátor igen gyarló; s könnyen hisz, nem tud előre</l>
					<l>Gondolkodni; s azért nem sokszor kára siralmas.</l>
					<l>Méz szavait főképp úgy vedd, mint szinte halálos</l>
					<l>Mérgét: félj, kígyó lappang a rósabokorban.</l>
					<l>Így elkészítvén Telemákot Mentor az Isten-</l>
					<l>Asszonyhoz mentek, ki reájok vára, s ebédhez</l>
					<l>Fogtanak: udvarlást a Nimfák tiszta fejérben</l>
					<l>Tettek: mesterség nélkűl, jó s kellemes ízű</l>
					<l>Étkeket, amellyek madarakból, ritka vadakból</l>
					<l>Nagy szorgalmatosan készűltek, tettek elejkbe,</l>
					<l>A bort fínom arany csészékből hörpölgették.</l>
					<l>A fiatal Nimfák azalatt énekre fakadtak,</l>
					<l>És, mi szerencsétlen harcoltak az Istenek ellen</l>
					<l>A buta Tellusnak dölfös szüleményei, zengték.</l>
					<l>Majd Szemelét, s annak szeretőjét, majd Atalántát,</l>
					<l>S Hippomenest vették tárgyúl, míg végre kipusztúlt</l>
					<l>Trója vidékének szállván mezejére, Ulisszesz</l>
					<l>Tetteit, és nagy eszét kezdették mennyei hangon</l>
					<l>Zengeni: hogy Telemák megtisztelt atyja nevéről</l>
					<l>Hallott, felgerjedt, és a fájdalmas örömtől</l>
					<l>Elfogatott szívét többé nem bírta: Kalipszo</l>
					<l>Ezt látván, intett Nimfáinak, akik azonnal</l>
					<l>A Centaurusok és Lapiták viadalmira kezdtek.</l>
					<l>Osztán: mint szállott le pokolba nagy Orfeus, és mint</l>
					<l>Nyerte meg Euridicét, s mint vált meg tőle, dalolták.</l>
					<l>Asztal után a Nimfa külön Telemákot imígyen</l>
					<l>Szólitá: tudod azt nagy Ulisszesz Vére, minémű</l>
					<l>Hajlandósággal, melly szívvel légyek irántad.</l>
					<l>Én, az Egek végzése szerint örök életet élek:</l>
					<l>A szigetembe pedig nem jő soha senki, hanemha</l>
					<l>Mérészsége miatt meg akar bűnhődni, veszélytek</l>
					<l>Sem volt volna elég haragomnak mennykövi ellen</l>
					<l>Védeni benneteket, de szerettelek akkor is: ez hát,</l>
					<l>Ami veszélyednek közepett megtarta, s segédet</l>
					<l>Nyújta, azon forró szeretet vala, mellyel igyekszem</l>
					<l>Mostan is életedet boldoggá tenni. Szerencséd,</l>
					<l>Amelly rád mosolyog, Telemák, és kedves ölébe</l>
					<l>Kész bévenni, böcsűld: kérlek, ne kövessed atyádnak</l>
					<l>Példáját; megcsalta magát, megcsalta, s örökre!</l>
					<l>Egy vak kívánság nyomorúlttá tette; hazáját,</l>
					<l>Hogy láthassa, kies szigetemből elszöke, s íme!</l>
					<l>A zúdúlt tenger megbosszúllotta személyem</l>
					<l>Ílly sértődését; szemeim láttára hajóját</l>
					<l>A szelek elfogták, hányták, elvégre lesüllyedt</l>
					<l>A szörnyű örvény feneketlen mélyibe. Mit tégy</l>
					<l>Már most, e szomorú példából értsd meg. Atyádat</l>
					<l>Elvesztvén, mi reményt várhatsz? Itakára hiába</l>
					<l>Vágysz. Legyen az, kedves Telemák! örömedre, hogy ollyan</l>
					<l>Istenség fogadott bé hozzá, aki keserves</l>
					<l>Állapotodra tekínt, és aki nagyobbra emelhet</l>
					<l>Téged, mintsem előbb voltál. Oh! (így felel égő</l>
					<l>Szívéből a bús Telemák!) kegyes isteni Asszony!</l>
					<l>Engedd, hogy szomorú sorsát keseregjem atyámnak:</l>
					<l>Jól tudod azt magad is, hogy méltán könyvezek érte.</l>
					<l>Így, és nem másképp enyhűlhet bánatom: a te</l>
					<l>Kedves ajánlásod nagyságát így fogom észre</l>
					<l>Venni, s szerencsémet jól megfontolhatom osztán.</l>
					<l>Ezt hallván, nem mert mélyebben szólni Kalipszo,</l>
					<l>Sőt, hogy Ulisszesznek sajnálja fölötte halálát</l>
					<l>Ő is, mint Telemák, szemeit könyvekre fakasztá.</l>
					<l>Hogy szívét jobban kitanúlná, gyenge igékkel</l>
					<l>Kérte, beszélné meg; mint jött szigetébe; mi módon</l>
					<l>Történtek nem várt veszedelmei? Hosszas üdő kell,</l>
					<l>Mond szomorún Telemák, hogy előszámláljam: azonban</l>
					<l>Mert akarod, legalább sommásan szólok azokról.</l>
					<l>Megtudván, hogy azon Fejedelmek s Hercegek, akik</l>
					<l>Elpusztították Tróját, hazatérnek, elejkbe</l>
					<l>Indúltam, hogy megtudhatnám édesatyámnak</l>
					<l>Hollétét; az anyám számos kérői csudálták</l>
					<l>Útamat, és az okát kívánták érteni tőlem.</l>
					<l>Álnok szíveiket tudván, titkoltam előttök</l>
					<l>A dolgot szorgalmatosan, s így végre Pilosba</l>
					<l>Nesztorhoz mentem, s onnan Spártába: Királya</l>
					<l>Nagy szívességgel fogadott, de hogy élne-e vagy nem,</l>
					<l>És hol volna atyám, egyik sem tudta bizonnyal.</l>
					<l>Szíciliába tehát igyekeztem evezni, mivelhogy</l>
					<l>Hírlelték, hogy atyám gályáját a szelek annak</l>
					<l>Partjaihoz vitték: e szándékomra nem állott</l>
					<l>Mentor, s hogy változtatnám meg, bölcsen ijesztett.</l>
					<l>Mert részént iszonyú Cikloposok, s emberi hússal</l>
					<l>Élők lakják azt, részént révpartjai rosszak.</l>
					<l>Énéás is azon helyeken vesztette hajóit.</l>
					<l>Monda tovább: az egész Görögország népire mérges</l>
					<l>Bosszút forralnak, de leginkább törnek Ulisszesz</l>
					<l>Magzatjára, s böcsös vérét lesik önteni Trója</l>
					<l>Szánakodói: tehát térj vissza hazádnak ölébe,</l>
					<l>Nem sok üdőre talám az atyád is elérkezik: ezt nem</l>
					<l>Ok nélkűl mondom; kedvellik az Istenek őtet.</l>
					<l>Hogyha pedig veszedelme ki van végezve, s hazáját</l>
					<l>Már ezután soha nem láthatja; te mégis anyádért</l>
					<l>Térj Itakába, s szegényt szabadítsd meg az ellene tódúlt</l>
					<l>Ellenségektől: eszedet, tudományodat a rád</l>
					<l>Várakozó népnek terjesszed elejbe: mutasd meg</l>
					<l>Nyilván, hogy fia vagy, s méltó, kire szálljon Ulisszesz</l>
					<l>Szép birodalmának nagy terhe, királyi hatalma.</l>
					<l>Illy üdvösséges szavait, bár meg ne vetette</l>
					<l>Volna makacsságom! Jó Mentor mindazonáltal</l>
					<l>Ifjúságomnak nem nézvén vétkire, csendes</l>
					<l>És hív lélekkel követett, valamerre hajóztam.</l>
					<l>Sok veszedelmekkel kellett küszködnöm azulta,</l>
					<l>Mellyek az Ég végzése szerént történtek: az ifjú</l>
					<l>Délceg szívet ezek megtörvén jóra tanítják.</l>
				</lg>
			</div>
		</body>
	</text>
</TEI>