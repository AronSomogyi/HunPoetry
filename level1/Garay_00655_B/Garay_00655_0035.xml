<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0035" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KONT.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">455</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KONT.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KONT.</head>
				<lg>
					<l>Harmincz nemes Budára tart,</l>
					<l>Szabad halálra kész;</l>
					<l>Harmincz nemes bajtárs előtt</l>
					<l>Kont, a kemény vitéz.</l>
				</lg>
				<lg>
					<l>Mind hősek ők, mind férfiak,</l>
					<l>Mind hű és hazafi, -</l>
					<l>Mint pártütőket hitlenül</l>
					<l>Eladta Vajdafi.</l>
				</lg>
				<lg>
					<l>Budán a bősz király előtt</l>
					<l>Megállnak zordonan;</l>
					<l>Szemökben a nemes harag,</l>
					<l>S a kar hatalma van.</l>
				</lg>
				<lg>
					<l>De trónusán áll a király,</l>
					<l>S szól ajkiról a gőg:</l>
					<l>«Földig boruljon térdetek,</l>
					<l>Ti vétkes pártütők!»</l>
				</lg>
				<lg>
					<l>Szólott haraggal s bosszusan, -</l>
					<l>A harmincz összenéz, -</l>
					<l>Harmincz nemes bajtársival</l>
					<l>Kont, a kemény vitéz.</l>
				</lg>
				<lg>
					<l>«Nem úgy, király!» kiált a hős;</l>
					<l>S megrázza ősz fejét;</l>
					<l>Vélnéd, egy erdő rengeti</l>
					<l>Hatalmas üstökét.</l>
				</lg>
				<lg>
					<l>«Nem úgy király! az égre nem!</l>
					<l>A pártütő te vagy!</l>
					<l>Te tetted azt, hogy a hazán</l>
					<l>Az átok súlya nagy.</l>
				</lg>
				<lg>
					<l>Vért s éltet áldozott neked</l>
					<l>E nemzet székedért,</l>
					<l>S te rút gyülölséggel fizetsz,</l>
					<l>Az isten tudja mért!</l>
				</lg>
				<lg>
					<l>Vagy visszavíjja ős hazánk</l>
					<l>Szabadságát karunk, -</l>
					<l>Vagy érte küzdve, hű felek,</l>
					<l>Egyért s együtt halunk.</l>
				</lg>
				<lg>
					<l>De térdet, zsarnok úr, hogy így</l>
					<l>Dúlsz minket és e hont,</l>
					<l>Nem hajt neked, sem e sereg,</l>
					<l>Sem Hédervári Kont!»</l>
				</lg>
				<lg>
					<l>Szólott haraggal s vakmerőn,</l>
					<l>Inkább meghalni kész,</l>
					<l>Sem hogy térdét meghajtaná</l>
					<l>Kont, a kemény vitéz.</l>
				</lg>
				<lg>
					<l>És bőszszel a király viszonz,</l>
					<l>- S király haragja nagy -</l>
					<l>«Halál reád, oly rút halál,</l>
					<l>Mint felségsértő vagy!</l>
				</lg>
				<lg>
					<l>Halál reád, nyakas vezér,</l>
					<l>Te itt is lázitó!»</l>
					<l>S zordan mögötte feltünik</l>
					<l>Az óriás bakó.</l>
				</lg>
				<lg>
					<l>Elsápad a nép, áll a hős,</l>
					<l>S áll a harmincz nemes:</l>
					<l>Rajtok Zsigmond pillantata</l>
					<l>Végiglen tévedez:</l>
				</lg>
				<lg>
					<l>«Kezemben élet és halál,</l>
					<l>Halljátok, pártütők!</l>
					<l>Ki térdel, annak élet int!»</l>
					<l>De nem mozdulnak ők!</l>
				</lg>
				<lg>
					<l>Mind hősek ők, mind férfiak,</l>
					<l>Mind hű és hazafi;</l>
					<l>Vérét a hős, ha halni kell,</l>
					<l>Nem retteg ontani.</l>
				</lg>
				<lg>
					<l>«Hát veszszetek mindannyian,</l>
					<l>Haláltok a bitó!</l>
					<l>- Mond a király s így veszszen el,</l>
					<l>Ha kell, egy millió!»</l>
				</lg>
				<lg>
					<l>És mégyen a harmincz nemes</l>
					<l>A gyászpiaczra föl;</l>
					<l>Vérpallosával a bakó</l>
					<l>Kifárad, s újra öl.</l>
				</lg>
				<lg>
					<l>S a néma légbe nem vegyül</l>
					<l>Csak legkisebbke jaj;</l>
					<l>Csak a tömegnek ajkain</l>
					<l>Egy elnyomott sohaj.</l>
				</lg>
				<lg>
					<l>Ki az, ki végsőnek maradt</l>
					<l>A harminczból, ki ő?</l>
					<l>Hogy mindegyikkel társhalált</l>
					<l>Halhasson, a dicső?</l>
				</lg>
				<lg>
					<l>Igy áll az őserdők disze,</l>
					<l>Az óriási cser,</l>
					<l>A fejszés hozzá sujtani</l>
					<l>Csak kételkedve mer.</l>
				</lg>
				<lg>
					<l>A cser bevárja a csapást;</l>
					<l>A bajnok visszanéz,</l>
					<l>S szemben fogadja a bakót</l>
					<l>Kont, a kemény vitéz.</l>
				</lg>
				<lg>
					<l>«Mint bajnokot, mint férfiút,</l>
					<l>Igy illet a halál,</l>
					<l>Nem gaz, nem órv, egy honfi az,</l>
					<l>Ki most e törzsön áll.</l>
				</lg>
				<lg>
					<l>Az megtagadja istenét</l>
					<l>Egy szolga életért;</l>
					<l>A hősnek egy rablét helyett</l>
					<l>Halála nyújt babért.</l>
				</lg>
				<lg>
					<l>Halálom, és a társaké</l>
					<l>Egy véres áldozat,</l>
					<l>Melyből a honnak üdv fakad,</l>
					<l>Zsigmondnak kárhozat!»</l>
				</lg>
				<lg>
					<l>Szólott a hős, sújt a bakó,</l>
					<l>A nap homályba vész -</l>
					<l>Igy halt el a harmincz nemes,</l>
					<l>S Kont, a kemény vitéz.</l>
				</lg>
				<lg>
					<l>S a néma légbe nem vegyűl</l>
					<l>Csak legkisebbke jaj;</l>
					<l>De a tömegnek ajkain</l>
					<l>Kel lázadó moraj.</l>
				</lg>
				<lg>
					<l>«Zsigmond király, zsarnok király!</l>
					<l>- S a zsarnok vére fagy -</l>
					<l>Itéleted törvénytelen,</l>
					<l>Az ország foglya vagy!»</l>
				</lg>
			</div>
		</body>
	</text>
</TEI>