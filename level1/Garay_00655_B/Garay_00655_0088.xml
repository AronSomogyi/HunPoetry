<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0088" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BOSNYÁK ZSÓFIA.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1517</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BOSNYÁK ZSÓFIA.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BOSNYÁK ZSÓFIA.</head>
				<p>1642.</p>
				<p>I.</p>
				<lg>
					<l>A Vág kies völgyében, Trencsén s Thurócz között,</l>
					<l>Kápolna állott egykor nagy sziklacsúcs fölött;</l>
					<l>Alatta vad-merészen szirtekről szirtre hág,</l>
					<l>S pajkos, szilaj kedvében tajtékot túr a Vág.</l>
					<l>Istent kisérte minden, kit erre vitte uta,</l>
					<l>(A nép azért emelte a kápolnát oda),</l>
					<l>Akár a bérczes útnak félelmes szorosát,</l>
					<l>Akár a vad folyónak medrét hatolta át.</l>
				</lg>
				<lg>
					<l>A szikla-kápolnácska, a meredek falon,</l>
					<l>Mindenkinek kalauzúl volt a nehéz uton;</l>
					<l>S a ki veszélyben forgott, ki abból jő vala,</l>
					<l>Egykép a Szűz Anyának képéhez járula,</l>
					<l>Mely benn, fiával karján, gyertyák s virág között,</l>
					<l>Miket hit és áhítat bokrétává kötött,</l>
					<l>A kis de szent oltárról, mint élő szent malaszt,</l>
					<l>Oly égien mosolygott mindenkinek vigaszt.</l>
				</lg>
				<lg>
					<l>A képet egy kegyes hölgy tüzé fel itt maga,</l>
					<l>A hős Bosnyák Tamásnak leánya, Zsófia,</l>
					<l>Midőn Sztrecsén várában hős Wesselényivel</l>
					<l>Fején a szűzi pártát nászlomb cserélte fel;</l>
					<l>Hogy, mely előtt mint gyermek oly sokszor térdele,</l>
					<l>A kép is a környékbe költözzék el vele,</l>
					<l>Csatolt hozzá egy erszényt, aranynyal gazdagot,</l>
					<l>Ne lásson a kápolna szükségben szűk napot.</l>
				</lg>
				<lg>
					<l>S ott volt a kápolnában a kép sok éven át,</l>
					<l>Erősitvén a környék népét és vándorát;</l>
					<l>Csak egy nem jött feléje, egy nem kereste meg:</l>
					<l>Szép és szerelmes hölgye hős Wesselényinek.</l>
					<l>Honn tartá őt keserve s a kínos gyötrelem,</l>
					<l>Melyet terem szivének csalódott szerelem,</l>
					<l>Melylyel lefekszik éjjel, melylyel reggelre kél,</l>
					<l>S írt a kerek világon sebére még se lél.</l>
					<l>Mert a kinek éltéhez kötötte életét,</l>
					<l>Reménye, boldogsága s szerelme öszvegét,</l>
					<l>Kivel, mint hű társával hű gerle, élni vélt:</l>
					<l>A gerle-tollon férje sas-szárnyakat cserélt:</l>
					<l>S nem értve a kebelnek hőbb gerjedelmeit,</l>
					<l>Nem érezvén a szívnek szentebb érzelmeit,</l>
					<l>Feledve a mit esküdt isten s oltár előtt:</l>
					<l>Bujában hagyja veszni a szende keblü nőt.</l>
					<l>S mig őt a nagy világba erősebb szenvedély</l>
					<l>Hír- és tett-szomj ragadja, mely vész s kalandban él:</l>
					<l>Ezt házi tűzhelyénél emészti fájdalom,</l>
					<l>S lőn a dicső rózsából egy halvány liliom.</l>
				</lg>
				<p>II.</p>
				<lg>
					<l>A szenvedés pohára gyakorta semmi más,</l>
					<l>Mint istennek malasztja, szent égi áldomás,</l>
					<l>Mit isten csak kiváltkép nyujt választottinak, -</l>
					<l>Százszorta boldogok, kik belőle ittanak!</l>
					<l>Igy üdve Zsófiának könyűiből fakadt,</l>
					<l>A földi kín az éghez nyitván neki utat;</l>
					<l>A szenvedés tüzében gyémánttá tisztula,</l>
					<l>S bánatja fellegéből hasadt ki hajnala.</l>
					<l>Imában s jótevésben kereste vigaszát,</l>
					<l>S föllelte a kettőben, mit e két angyal ád:</l>
					<l>Vigaszt és nyúgodalmat. Templommá lett a vár;</l>
					<l>Benn szeretet s jóságban a hölgy az áldozár,</l>
					<l>Nem volt a tér vidéken templom, vagy imahely,</l>
					<l>Melyet dús áldozattal ne látott volna el,</l>
					<l>Nem oltár a vidéken, a melyre önkeze,</l>
					<l>Himvarratos ruhát vagy terítőt nem tüze.</l>
					<l>Nem jött szegény, kincséből kivel nem osztozék,</l>
					<l>A szenvedő házából vigaszszal távozék.</l>
					<l>Igy lőn a földi üdvnek kinszenvedt martyra,</l>
					<l>Már földi életében az ég menyasszonya.</l>
					<l>S ha mégis néha szívén fölkelt a földi vágy,</l>
					<l>S egy-egy könyű cseppjében enyhűlő írra vágy:</l>
					<l>Ki fogja ráhajítni a vádolás kövét,</l>
					<l>Ha vissza, vissza kéri elvesztett édenét?</l>
					<l>Ha a remény csalóka kecsegtetésiben,</l>
					<l>Bár százszor megcsalódva, gyermekdeden hiszen:</l>
					<l>«Hogy hosszu szenvedése végtére kitelik,</l>
					<l>S a gyötrelem tövisén rózsája megnyilik?»</l>
				</lg>
				<lg>
					<l>De ím! vigasztalásnak helyette, híre jár,</l>
					<l>«Hogy férje új arával, új frígybe álla már,»</l>
					<l>S hogy lánczait könnyebben téphesse szét a kéz:</l>
					<l>«Vallását is tagadva; uj hitcserére kész.»</l>
					<l>Hol a villám, mely inkább sujthatja mint e hír?</l>
					<l>A szív, mely ennyi s ily kínt tovább viselni bír?</l>
					<l>A hírre Zsófiának megtörnek térdei;</l>
					<l>Szemében jéggé fagynak megáradt könyei,</l>
					<l>Keblében elszorúl a sokáig szenvedt szív,</l>
					<l>A vég erő lelkében élethalálra vív,</l>
					<l>«Isten! te adtad e kínt - kiált - elviselem!</l>
					<l>De megbocsásd, alatta ha megtör kebelem!»</l>
					<l>S alélva összeroskad mint szárán tört virág;</l>
					<l>Megtompult érzékének megszűnik a világ...</l>
					<l>Fölötte, mintha szánná, a márvány feszület</l>
					<l>Szent irgalom gyanánt áll a szenvedő felett.</l>
				</lg>
				<p>III.</p>
				<lg>
					<l>Meddig feküdt aléltan, a kínos súly alatt,</l>
					<l>Nem tudni, a szegény hölgy! az éj nagyot haladt,</l>
					<l>Midőn ájúlatából föléledett szegény -,</l>
					<l>Ah, mily vigasztos képek lebegtek el szemén!</l>
					<l>Mint szomjas útazó, ha friss érből ihaték,</l>
					<l>A látott képek által akkép erősödék;</l>
					<l>Bizonynyal égi angyal érinté meg szemét,</l>
					<l>Hogy a kétségbeesésben ne törjön szíve szét,</l>
					<l>A látott édes álom egy égi tünemény,</l>
					<l>Előtte leng szünetlen, mint tűz ég kebelén;</l>
					<l>«Követek égi intés! kiált és útra kel;</l>
					<l>S rég érezett örömben dobog fel a kebel.</l>
					<l>S ment, bár az őrkakas künn másodszor szóla már,</l>
					<l>S benn a szobák órája éjfél tájára jár.</l>
					<l>Ment, mint futó csillagzat a látott kép felé,</l>
					<l>Léptét áhítat és vágy szélként sietteté;</l>
					<l>Ment pongyolán a mint volt, kis lába meztelen,</l>
					<l>Egy bot kezén, keresztke a hattyú kebelen;</l>
					<l>Ment, és az egy, ki látta, a várkapús vala,</l>
					<l>Azt is kiséretétől eltiltja most szava;</l>
					<l>Ment, és az éj sötétét nem látják szemei!</l>
					<l>Az ősz csipős szellőjét arczán nem érezi;</l>
					<l>Fölötte vad vihar dúl, szél és eső verik,</l>
					<l>Talpát a kőnek éle s tövisek vérezik...</l>
					<l>De ő előbb s előbbre csüggedtelen siet,</l>
					<l>Mig a kis kápolnához elér a Vág felett.</l>
					<l>Igy áll az üldözött őz sok zaklatás után</l>
					<l>Fáradtan és lihegve egy szikla szorosán. -</l>
				</lg>
				<lg>
					<l>És ím csodák csodája! mindent akkép talál,</l>
					<l>A mint álmában látá: a szent hely fényben áll,</l>
					<l>Oltár s a kar világolt, szólott az orgona;</l>
					<l>De, a ki benne volna, embernek nincs nyoma.</l>
					<l>Csak a boldogságos Szűz, mint élő szent malaszt,</l>
					<l>Mosolyg az érkezőre kegyelmet és vigaszt.</l>
					<l>A kis de szent oltáron gyertyák s virág között,</l>
					<l>Miket hit és áhítat bokrétává kötött,</l>
					<l>A kép, melynél mint gyermek oly sokszor térdele,</l>
					<l>Melyet sok év előtt e szent helynek szentele,</l>
					<l>A régi, drága kép az, mely megjelent neki,</l>
					<l>S őt éjnek éjjelén oly csodásan csalta ki.</l>
					<l>A hölgy örömsikoltva a kép felé repül,</l>
					<l>Kéjeknek mámorába merűl magán kivűl.</l>
					<l>«Te légy vigasztalásom fájdalmak asszonya,</l>
					<l>Kiált - te nyújtsd a gyógyírt szivem fájdalmira!»</l>
					<l>Szól és a szent anyának előtte leborúl,</l>
					<l>Mint gyors eső patakja szeméből könyje húll,</l>
					<l>S imája buzgó, benső, imája szent vala...</l>
					<l>Leszállt hozzá az égből az Úrnak angyala.</l>
				</lg>
				<p>IV.</p>
				<lg>
					<l>És már az éj legördűl, a hajnal is hasad,</l>
					<l>Utána nyomban a nap, mint bimbóbul fakad;</l>
					<l>Fény árad el a földön, megpezsdül a világ,</l>
					<l>A nap verő sugára már-már délpontra hág:</l>
					<l>S még mindig elmerűlve az égi Szűz előtt</l>
					<l>A szikla-kápolnában lelé az esdezőt,</l>
					<l>Körötte földig égve a gyertya hamvadoz,</l>
					<l>S az oltármécs perczegve végfényben lobbadoz;</l>
					<l>Az éji orgonának s éneknek nyoma sincs,</l>
					<l>S csodák csodája! zárban az éjjel nyilt kilincs!...</l>
					<l>De mind e változásra a szép hölgy nem figyel,</l>
					<l>A buzgó szent imával oly telve a kebel!</l>
				</lg>
				<lg>
					<l>Délben delet csengetni a pór egyházfi jő,</l>
					<l>Minő had ez, mi nép ez, mely véle érkező?</l>
					<l>Egy úriakból álló szilaj vadászcsapat,</l>
					<l>Emerre nyargaltában a kápolnába hat.</l>
					<l>Ő az, a könnyelmű férj, karján egy hölgy vagyon,</l>
					<l>Lovag-vadász köntösben, egy ékes Amazon...</l>
					<l>Ki mondja, hogy esetből lett e találkozó?</l>
					<l>Mindenható az Isten s igaz jutalmazó!</l>
				</lg>
				<lg>
					<l>Mint a kinek szeméről fátyolt takarnak el,</l>
					<l>Csodás varázs történik hős Wesselényivel,</l>
					<l>Isten kezére ismer, megrendül belseje,</l>
					<l>Az Amazon fölött mi szebb fényben áll neje!</l>
					<l>«Te vagy! -» kiált, s nejéhez az oltárhoz rohan,</l>
					<l>Egy pillanat - s a hív nő karjába zárva van -</l>
					<l>«Te vagy, te lész, te voltál szerelmem, mindenem!</l>
					<l>Oh hogyha megbocsáthatsz, bocsáss meg énnekem!»</l>
				</lg>
				<lg>
					<l>És a sokat szenvedt hölgy eszmél, néz szerteszét,</l>
					<l>Álmodni vél és újra lezárja szép szemét;</l>
					<l>De ölelő karokban, csókok közt fuldokol,</l>
					<l>Arczán, kezén bünbánó férjének könyje foly.</l>
					<l>S a rég nem érezett kéj villanyként rezgi át,</l>
					<l>Szivét mondhatlan érzés, láng tölti el agyát,</l>
					<l>Sir és mosolyg egyszerre - ah hogy nem bírja el</l>
					<l>S egyszerre ennyi üdvön szétpattan a kebel!</l>
				</lg>
				<lg>
					<l>Igy húny el az oltárláng, midőn tövig leég,</l>
					<l>Előbb, mint elenyészik, fellobban újra még;</l>
					<l>Az áldozó nap is, mely rózsák közül kele, -</l>
					<l>Hunytát az égre újra rózsákban festi le.</l>
					<l>Ki mondja, hogy nem Isten intéze újra itt?</l>
					<l>Ő az, ki megszámítá a hölgynek könyeit,</l>
					<l>Ő adta meg, mit esdett, sok szenvedés után,</l>
					<l>Hogy újra lássa üdvét a megtért férj karán.</l>
					<l>De hogy többé csalódás ne érje szívhonát,</l>
					<l>Kötésül érte égbe fölvitte őt magát!</l>
					<l>A férj pedig bünéért azzal büntettetett:</l>
					<l>Hogy, kit megúnt éltében, holtan szeresse meg.</l>
					<l>Mert im! csodák csodája! napról nap múlik el,</l>
					<l>Hónap telik hónapra, ezt év emészti fel:</l>
					<l>S a szép halott, miképen halála reggelén:</l>
					<l>Ott fekszik egyre épen a síri bolt ölén.</l>
					<l>És évről évre híven a férj hozzá lemén,</l>
					<l>Mereng a halvány arczon, sugártalan szemén,</l>
					<l>Kezére csókokat hint, könynyel áztatja meg...</l>
					<l>Hiába! a dicső hölgy örökre szendereg!</l>
					<l>S igy éli túl húsz hosszú s még három éven őt,</l>
					<l>Ki néki élve holt volt, s most halva él, a nőt.</l>
					<l>Hozzá bucsút jár a nép, a jámbor hegylakó,</l>
					<l>«Az Úr kegyes - mondották - de bölcs s igaz biró.»</l>
				</lg>
				<p>V.</p>
				<lg>
					<l>A vár, a kápolnácska a sziklacsúcs fölött</l>
					<l>Már rég elpusztulának harcz és vihar között;</l>
					<l>Csak a szilaj folyó zúg alattok még, a Vág,</l>
					<l>A mint pajkos-merészen szirtekről szirtre hág.</l>
					<l>Rom s pusztaság lőn úrrá Sztrecsénen és urán,</l>
					<l>Kóró s haraszt az úrnő beomlott sírlakán;</l>
					<l>Fölötte két századnál régibb a mohlepel,</l>
					<l>De a dicsőt maiglan nem hamvaszthatja el;</l>
					<l>Miként halotti ágyán, halála reggelén,</l>
					<l>Láthatni őt maiglan megszentelt fekhelyén,</l>
					<l>Teplicska templomában, hová szent áhitat</l>
					<l>Helyezte őt későbben, hív őrizet alatt.</l>
					<l>A rombolatlan szép test mint egykoron vala,</l>
					<l>Az arcz nemes vonásin szelídség angyala:</l>
					<l>Halvány, kicsinyded ajkin mint régen, egykoron,</l>
					<l>A jóság mosolyával vegyűl a fájdalom.</l>
					<l>Emléke a vidéken köztisztelet leve,</l>
					<l>A népnek hagyományos áldása sírköve;</l>
					<l>A hagyományos emlék ajakrúl ajkra száll,</l>
					<l>Fölötte az utókor szent kegyelettel áll.</l>
				</lg>
			</div>
		</body>
	</text>
</TEI>