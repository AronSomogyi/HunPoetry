<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0086" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A FEKETE KUTYA.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">445</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A FEKETE KUTYA.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A FEKETE KUTYA.</head>
				<lg>
					<l>Fergeteg kél, fergeteg zúg,</l>
					<l>Búgva, zúgva szél süvölt,</l>
					<l>Hegy, lapály, rét és vetésföld</l>
					<l>Vészt borongó képet ölt.</l>
					<l>«Isten, isten, esdve kérünk!</l>
					<l>Óvd meg a vésztől vetésünk.»</l>
					<l>A szegény pór térdre esve,</l>
					<l>Igy kiált irgalmat esdve.</l>
				</lg>
				<lg>
					<l>De kevélyen a vad urfi</l>
					<l>Dús lakából szerte néz:</l>
					<l>«Rajta, rajta, dühös orkán,</l>
					<l>Rajta, rajta, vészre vész!</l>
					<l>Gabnatárim telve vannak,</l>
					<l>Fittyet hányok a viharnak!</l>
					<l>Üsse mennykő a parasztot!»</l>
					<l>Igy üvölt a felduzzasztott.</l>
				</lg>
				<lg>
					<l>Fergeteg szünt, fergeteg mult,</l>
					<l>Szél haragja csöndesűl:</l>
					<l>Hegy, lapály, rét és vetésre</l>
					<l>A réműlt paraszt repül.</l>
					<l>«Isten, isten! hála néked!</l>
					<l>Meghallgattad a te néped.»</l>
					<l>Száll az égbe imádsága,</l>
					<l>Mert megóva gazdasága.</l>
				</lg>
				<lg>
					<l>«Urfi, urfi, mond a szolga,</l>
					<l>Jég veré el mindenünk,</l>
					<l>A kalászt, az árpaföldet;</l>
					<l>Tönkre zúzva életünk,</l>
					<l>És oh, isten szent csudája,</l>
					<l>Ment a pórnak curiája,</l>
					<l>Mindenütt a póré mentve,</l>
					<l>Csak tiéd van zúzva, döntve.»</l>
				</lg>
				<lg>
					<l>És haragra gyúl az úrfi -</l>
					<l>Ménje mint sólyom repül,</l>
					<l>És az urfi vad nyomába</l>
					<l>Gyorsan a hajdú szegül;</l>
					<l>S halmon által, át vetésen</l>
					<l>Mint a szél repülve mégyen.</l>
					<l>«Urfi, urfi, itt megálljunk,</l>
					<l>A keresztnél itt határunk.»</l>
				</lg>
				<lg>
					<l>Ott, hol a hegy szirttövénél</l>
					<l>A kanyargós út ledűl,</l>
					<l>S a lapály sik tengerébe</l>
					<l>Négyes ággal elvegyül,</l>
					<l>Ős időktől roskadottan,</l>
					<l>Egy veres kereszt áll ottan,</l>
					<l>Rajta rézből Jézus képe,</l>
					<l>A vidéknek éke, szépe.</l>
				</lg>
				<lg>
					<l>Ott leszáll a büszke urfi -</l>
					<l>Néz szemével tétova,</l>
					<l>És a mit néz, és a mit lát,</l>
					<l>Minden isten ostora;</l>
					<l>Mindenütt a jég verése,</l>
					<l>Összezúzva szép vetése -</l>
					<l>Mindenütt a póré mentve;</l>
					<l>Csak magáé zúzva, döntve.</l>
				</lg>
				<lg>
					<l>«Urfi, urfi! - mond a hajdu -</l>
					<l>Isten ujja jára itt.»</l>
					<l>De az urfi vad haragban</l>
					<l>Rágja gőgös ajkait.</l>
					<l>,Isten ujja, ördög ujja,</l>
					<l>Nem parasztnak szolga gondja!’</l>
					<l>És kezén a fegyver dörren,</l>
					<l>S a hű szolga porba zörren.</l>
				</lg>
				<lg>
					<l>Vére zajlik a hajdúnak -</l>
					<l>S haldokolva föltekint,</l>
					<l>Hol felé a szent keresztről</l>
					<l>Jézus istenképe int:</l>
					<l>«Isten, isten, szánj meg engem,</l>
					<l>Vedd kezedbe árva lelkem!</l>
					<l>Te pediglen gyilkosom, te,</l>
					<l>Térj magadba, istenedbe!»</l>
				</lg>
				<lg>
					<l>Fegyverére dülve, nézi</l>
					<l>A vad urfi ősz hivét,</l>
					<l>Mig hideg kezével oltja</l>
					<l>A halál hív életét.</l>
					<l>«Rajta urfi - szól kaczagva -</l>
					<l>Térj istenbe, térj magadba!</l>
					<l>Mert a pór vetése mentve,</l>
					<l>És az úré tönkre döntve!»</l>
				</lg>
				<lg>
					<l>És a káromló szavakra</l>
					<l>Elfordúl a szent kereszt,</l>
					<l>Rá a földről a vonagló</l>
					<l>Rémitő szemet mereszt!</l>
					<l>«Rémitsetek ronda képek!</l>
					<l>Réz istentől még nem félek!»</l>
					<l>Szól a gazfi, s fegyver dörren,</l>
					<l>S a keresztfa képe zörren.</l>
				</lg>
				<lg>
					<l>De az urfi meglakolta,</l>
					<l>Porba hull, s ugatni kezd, -</l>
					<l>Áll felette rémalakként</l>
					<l>Vérző sebbel a kereszt.</l>
					<l>Föld nyelé el gazdag telkét,</l>
					<l>Szélvész vitte bűnös lelkét,</l>
					<l>Ő maradt csak életében</l>
					<l>Undok barna eb képében.</l>
				</lg>
				<lg>
					<l>Mostan is, ha minden alszik,</l>
					<l>Hogy ha nesz nincs, nincsen hang,</l>
					<l>S a sötét toronyról tompán</l>
					<l>Éjfélt kondúl a harang -</l>
					<l>A magános szent keresztnél</l>
					<l>Ott vonít még minden éjfél,</l>
					<l>- Úgy van írva a regében -</l>
					<l>Undok barna eb képében.</l>
				</lg>
			</div>
		</body>
	</text>
</TEI>