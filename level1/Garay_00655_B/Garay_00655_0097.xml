<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0097" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZENT LÁSZLÓ-BÓL.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">4649</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZENT LÁSZLÓ-BÓL.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZENT LÁSZLÓ-BÓL.</head>
				<p>BEVEZETÉS.</p>
				<lg>
					<l>A dicső hőst, kit magasztal énekem,</l>
					<l>Rég dicsőnek, szentnek tartja nemzetem;</l>
					<l>Nyolczszáz éve, hogy László a nagy király,</l>
					<l>A magyar nép hírkönyvébe írva áll.</l>
				</lg>
				<lg>
					<l>Származásra nem volt nála nemesebb,</l>
					<l>Lelki, testi ékességre senki szebb;</l>
					<l>Hős apától, szép anyának gyermeke,</l>
					<l>Nagynak, szépnek rá volt ütve bélyege.</l>
				</lg>
				<lg>
					<l>Mint az erdő fái közt a czédrus áll,</l>
					<l>Termetesb és szebb vala több társinál;</l>
					<l>És ha ott állt seregének közötte,</l>
					<l>Meghaladta vállal őket termete.</l>
				</lg>
				<lg>
					<l>A csatában mint oroszlán oly erős,</l>
					<l>Rettenetes, győzedelmes volt a hős;</l>
					<l>Béke napján, a tanácsban, trónuson</l>
					<l>Bölcseséggel s észszel győzött a bajon.</l>
				</lg>
				<lg>
					<l>Mi csodája, hogy ha híre nagy leve,</l>
					<l>S tíz országban szertehangzék hős neve?</l>
					<l>Ifja, véne tisztelettel ment felé,</l>
					<l>Asszony és lány szép szemét rajt feledé?</l>
				</lg>
				<lg>
					<l>S hosszu nyolczszáz év után is a magyar,</l>
					<l>Ha nagy és jó és dicső királyt akar:</l>
					<l>Nem kiván más fejedelmet trónusán,</l>
					<l>Csak minő volt László király hajdanán.</l>
				</lg>
				<lg>
					<l>Ily dicső hőst, ily királyt édes nekem,</l>
					<l>Hosszu nvolczszáz év után is zengenem</l>
					<l>S életének nagy könyvében nézve szét,</l>
					<l>Énekemmel megdicsőjtnem szent nevét.</l>
				</lg>
				<lg>
					<l>Elbeszélnem, lengyel földön ifjuvá</l>
					<l>Mint nevelték ifjuból férfivá;</l>
					<l>Mint ohajtá látni e hont egykoron,</l>
					<l>Mint s mikor jött, s hogy fogadta itt a hon;</l>
				</lg>
				<lg>
					<l>Mint jelenté ki magát Isten neki,</l>
					<l>Nagy dolgokra őt korán jelelve ki;</l>
					<l>Elbeszélnem szép Etelkét, ama nőt,</l>
					<l>Kit szerelme csodásan sorsába szőtt;</l>
				</lg>
				<lg>
					<l>Mint vezette isten ujja mindenütt,</l>
					<l>Mint hevíté kebelét az égi hit,</l>
					<l>Híres bárdját, Szög lovát hol mint nyeré,</l>
					<l>Mikkel annyi ellenségét megveré;</l>
				</lg>
				<lg>
					<l>Mint vivá ki első harczát a hitért,</l>
					<l>Szíve lányát áldozván fel hit- s honért;</l>
					<l>És megölvén Vatha Jánost, mint leve</l>
					<l>A hazában híres és nagy hős neve;</l>
				</lg>
				<lg>
					<l>Mint szolgálá nemzetét, s a drága hont,</l>
					<l>Mily hűséggel az ingatag Salamont;</l>
					<l>Cserhalomnál mily dicsően harczola,</l>
					<l>S lett az üldött nőerény védangyala;</l>
				</lg>
				<lg>
					<l>Hol szerelme csak azért tünt újra fel,</l>
					<l>Hogy magát és földi gerjét a kebel</l>
					<l>Ujra s ismét megtagadja, - mert miként</l>
					<l>Tűz a kőt, úgy edzi próba az erényt -</l>
				</lg>
				<lg>
					<l>S haza térvén a hadaknak hős fia,</l>
					<l>Ős Biharban milyen éltet él vala;</l>
					<l>Hol a szép nő s kedves, édes gyermekek</l>
					<l>Babérihoz virágokat fűztenek;</l>
				</lg>
				<lg>
					<l>Elbeszélnem Nándorvárnak ostromát,</l>
					<l>S melylyel ott éltét megmenték, a csodát,</l>
					<l>S mint bomolt fel a csatában Salamon</l>
					<l>S bátyjai közt a testvéri bizalom;</l>
				</lg>
				<lg>
					<l>Mint üldözte Vida gróf a hősöket,</l>
					<l>Vida ellen Gejzát mint mentette meg;</l>
					<l>Mint veré meg Mogyorodnál Salamont,</l>
					<l>Tőle s Vidtől szabadítván meg a hont;</l>
				</lg>
				<lg>
					<l>Mint emelte trónra őt a hon szava</l>
					<l>Gejza után, ugy hozván a köz java;</l>
					<l>Mint virágzott Magyarország általa,</l>
					<l>Mely alatta boldog, fényes s nagy vala;</l>
				</lg>
				<lg>
					<l>Mint tartá fenn önállásban a hazát,</l>
					<l>Henrik és a pápa ellen trónusát;</l>
					<l>Salamonnal mennyi volt még a baja,</l>
					<l>A kiért majd német, majd kún harczola;</l>
				</lg>
				<lg>
					<l>Mint tisztelte szent Istvánnak hamvait,</l>
					<l>A kit Isten szentei sorába vitt;</l>
					<l>Emlékének szerze fényes ünnepet,</l>
					<l>Melyet fénynyel máig űl a kegyelet.</l>
				</lg>
				<lg>
					<l>Édes erről emlékeznem énnekem,</l>
					<l>Hosszu nyolczszáz év után is zengenem,</l>
					<l>Mint csatolt a honhoz két új társhazát,</l>
					<l>A horvát- és gácsországi koronát;</l>
				</lg>
				<lg>
					<l>Mint veré meg a kunok bősz táborát,</l>
					<l>Tévén Isten által egy és más csodát;</l>
					<l>Mint ölé meg a nagy Ákost; mint adott</l>
					<l>Vert hadának Zagyva mentén új lakot;</l>
				</lg>
				<lg>
					<l>Mint végezte nagy, malasztos életét,</l>
					<l>Mint temették Váradon el tetemét;</l>
					<l>Mint gyászolta három évig nemzete,</l>
					<l>S a leány, kit eddig ülde végzete,</l>
				</lg>
				<lg>
					<l>A kit Isten és sors arra rendele,</l>
					<l>Hogy lemondásban törjön meg kebele;</l>
					<l>Mert a hősnek annyi fényes tetteér’,</l>
					<l>Szerelemnél magasabb leend a bér;</l>
				</lg>
				<lg>
					<l>Hír, örök név itt a földön, s túl azon</l>
					<l>Hely az égnek szenti közt - a jutalom;</l>
					<l>Nagy, dicső czél, mind a kettő érdemes,</l>
					<l>Hogy pálmáúl küzdjön értte a nemes!</l>
				</lg>
				<lg>
					<l>Egy parányi harmatcseppben sokszoron,</l>
					<l>Mely rezegve csügg virágon, bokrokon,</l>
					<l>A legelső, legragyogóbb fénygolyó</l>
					<l>A dicső nap, mint tükörben látható.</l>
				</lg>
				<lg>
					<l>Énekembe Lászlót ekkép foglalom -</l>
					<l>Mint a harmatcsepp parányi a dalom,</l>
					<l>De azért az óriás hős nagy marad,</l>
					<l>Ön sugára, mi neki zománczot ad.</l>
				</lg>
				<lg>
					<l>Az oroszlánt a körméről ismered,</l>
					<l>Tetteiben a dicső hőst megleled;</l>
					<l>Ez az ének sem egyéb mint csermelye,</l>
					<l>Melyben az ég csillagboltját festi le.</l>
				</lg>
				<lg>
					<l>Dölj le, honfi, e pataknak mentiben,</l>
					<l>S míg virágzó partján tested megpihen,</l>
					<l>Kegyelettel a dal árján révedezz -</l>
					<l>Im az ének Szent Lászlóról zengedez.</l>
				</lg>
				<p>ELSŐ ÉNEK.</p>
				<p>IV.</p>
				<p>László jósálma, ihletése és sejtelmei magas rendeltetése felől.</p>
				<lg>
					<l>Nyári éj volt, gyönyörű, szép és hives,</l>
					<l>Fenn az égen százezer csillag repes,</l>
					<l>Köztök a hold, mint egy bujdosó király,</l>
					<l>Felleg és fény közt rejtőzve járdogál.</l>
				</lg>
				<lg>
					<l>Lenn a földön ünnepcsendben a határ;</l>
					<l>A vad elbútt, lombon elült a madár,</l>
					<l>Csak a hegyről görgedező csermelyek</l>
					<l>S lomb között a játszi szellő, zengtenek.</l>
				</lg>
				<lg>
					<l>Sem közel faluból, mert nincs az közel,</l>
					<l>Ebugatás a csendet nem kelti fel;</l>
					<l>Sem gulyákat nem táplálnak a hegyek,</l>
					<l>Honnan néha tán kolomp csendülne meg.</l>
				</lg>
				<lg>
					<l>Csak ha rá-rákezdi a kis csattogány,</l>
					<l>Vagy rideg sas víjjog egyet egymagán,</l>
					<l>Máskülönben csend vagyon, mély, nesztelen;</l>
					<l>Az idő jár, még az is csak lábhegyen...</l>
				</lg>
				<lg>
					<l>Ily idő a szív és ábránd ideje,</l>
					<l>Szerelemnek és dicsőség bölcseje;</l>
					<l>A mi szépet és nagyot sejt a kebel,</l>
					<l>Ily időben, ily éjen álmodja el.</l>
				</lg>
				<lg>
					<l>De még az is csendesebben szendereg,</l>
					<l>Kit szivének vágyi nem ébresztenek.</l>
					<l>Jótevő ír a munkásnak, adomány</l>
					<l>A vándornak fáradalmas út után.</l>
				</lg>
				<lg>
					<l>Béla népe is legott lecsendesűl,</l>
					<l>Fáradalmas útja vágyott enyheűl,</l>
					<l>Sátorokba a gyöngébbek, asszonyok,</l>
					<l>Sátoron kül az erősbek s bajnokok.</l>
				</lg>
				<lg>
					<l>Egy van, a kit lelke éber álmai</l>
					<l>Nem hagyának nyugalomra hajlani;</l>
					<l>László herczeg legelőször áll vala</l>
					<l>A hon földén, melyért lelke lángola.</l>
				</lg>
				<lg>
					<l>Mint folyóviz, melybe súlyos kőt vetél,</l>
					<l>Háborogva örvényező zajra kél,</l>
					<l>Száz gyürűre szétoszolnak a habok,</l>
					<l>S mindegyikben egy kis tenger háborog;</l>
				</lg>
				<lg>
					<l>És előbb a zajlás le sem csendesűl,</l>
					<l>Míg a kő a vizfenékre nem merűl:</l>
					<l>Ugy zajlott az ifju herczeg kebele,</l>
					<l>Nagy soká nem birván csendesűlni le.</l>
				</lg>
				<lg>
					<l>S már az éjnek elcsendelgett jobb fele,</l>
					<l>Megfordulva áll a gönczöl szekere;</l>
					<l>Sápadozni kezd a teljes holdvilág,</l>
					<l>Nem soká egy más világ ormára hág.</l>
				</lg>
				<lg>
					<l>S még az ifju a tündéres éjen át</l>
					<l>Egyre nézi fenn az égen csillagát,</l>
					<l>Álmodozza szíve éber álmait,</l>
					<l>Hit-, reménye és szerelme vágyait.</l>
				</lg>
				<lg>
					<l>Végre mint a csendes nyári permeteg,</l>
					<l>Mely a földre susogással lepereg;</l>
					<l>Mint a méhi döngicsélés réteken,</l>
					<l>Édes álom száll szemére csendesen.</l>
				</lg>
				<lg>
					<l>S alszik, alszik László herczeg, álma szép,</l>
					<l>Mint a képzelet, mint egy tündéri kép;</l>
					<l>Álmodása tett s dicsőség pályája,</l>
					<l>A jövőnek jós szemekkel látása.</l>
				</lg>
				<lg>
					<l>Nagy dolgokra szánta Lászlót istene,</l>
					<l>S hogy azokat elbírhassa szelleme,</l>
					<l>Jó előre az ágyat elkészité,</l>
					<l>Melybe magvát - kebelébe - ülteté.</l>
				</lg>
				<lg>
					<l>És az alvó ifjuhoz leszáll vala,</l>
					<l>Szent parancsát véve, Gábor angyala;</l>
					<l>Az alvónak megérinté kebelét,</l>
					<l>Szent kenettel megilleté két szemét.</l>
				</lg>
				<lg>
					<l>Az angyalnak érintése, kenete</l>
					<l>László herczeg kebelébe fényt vete;</l>
					<l>Hüvelyétől égi része, lelke vál,</l>
					<l>S Gábor angyal karjain az égbe száll.</l>
				</lg>
				<lg>
					<l>Ott az úr, ki volt, ki van, ki lenni fog,</l>
					<l>Ön dicsében égi trónján fenragyog,</l>
					<l>Melyet fénylő csillagokból épitett,</l>
					<l>Hogy ragyogjon tengerek s földek felett.</l>
				</lg>
				<lg>
					<l>Ki merészli vakmerően látni őt,</l>
					<l>A dicsőség sugárkörében dicsőt?</l>
					<l>Trónusából tüzek villángzottanak,</l>
					<l>S szemvakító hét lángárba oszlanak.</l>
				</lg>
				<lg>
					<l>Lába alatt a világok forganak,</l>
					<l>S a világok sphaera-tánczra zúganak,</l>
					<l>S leborulván a cherubok kardala:</l>
					<l>«Szent az úr, szent, szent» harsányan zeng vala!...</l>
				</lg>
				<lg>
					<l>Megvakítná ennyi fény László szemét,</l>
					<l>Szétszakítnák az erős hangok fülét;</l>
					<l>Teste, mint a pára széjjelfoszlanék,</l>
					<l>S hogy le nem rogy, a kenet s szent ír tevék.</l>
				</lg>
				<lg>
					<l>Még a mellett is reszket mint nyárlevel,</l>
					<l>A midőn szemét az úrra nyitja fel;</l>
					<l>De támot lel Gábor angyal szent karán,</l>
					<l>S leborulnak a királyszék zsámolyán.</l>
				</lg>
				<lg>
					<l>S szól az úr, s a szó megrázza mennyegét:</l>
					<l>«Boldogok kik hallják, s értik az igét!</l>
					<l>Halld és értsd meg, és elmédben megjeleld</l>
					<l>A nagy végzést, melyre újjam kijelelt.</l>
				</lg>
				<lg>
					<l>Sorskönyvedbe nagy dolgokat írt karom,</l>
					<l>Utamon járj, érettem küzdj, akarom:</l>
					<l>Küzdni fogsz, de égi pajzsom védve fed,</l>
					<l>Kisértetni, de fáklyám mindütt vezet.</l>
				</lg>
				<lg>
					<l>Hű, igaz légy, és erős mint sziklavár,</l>
					<l>A győzőre diadalmi pálya vár:</l>
					<l>És eendel a gyümölcsből díjadúl,</l>
					<l>Mely az élet fáján a jóknak virúl.</l>
				</lg>
				<lg>
					<l>És ivandol a forrásból, mely örök,</l>
					<l>Szent vizéből halhatatlanság görög;</l>
					<l>Im e könyvben lásd a pályát, mely tied...</l>
					<l>Boldog, a ki hallgat és ért engemet!</l>
				</lg>
				<lg>
					<l>Szólt az úr, szavára a tenger kihág,</l>
					<l>Sarkaiban megrázkódik a világ,</l>
					<l>S leborulván a cherubok kardala:</l>
					<l>«Szent az úr, szent, szent!» harsányan zeng vala.</l>
				</lg>
				<lg>
					<l>És előhozák szolgáló angyalok</l>
					<l>Nagy könyvét a végezetnek; oly dolog,</l>
					<l>Mely öröktől volt, van és mindig leszen,</l>
					<l>Melyről mult, jelen, jövő tanút teszen.</l>
				</lg>
				<lg>
					<l>Mely megirva volt, mielőtt íraték,</l>
					<l>Ki mondhatja meg, mikor keletkezék?</l>
					<l>Nincs időben, térbe nem fér; tér s idő</l>
					<l>Benne vannak, mint szikrákat rejt a kő.</l>
				</lg>
				<lg>
					<l>Foglalatja a teremtő gondolat,</l>
					<l>Mely öröktől él, s örök időkre hat;</l>
					<l>Foglalatja a fagyasztó lehelet,</l>
					<l>Melyre újra minden semmivé lehet.</l>
				</lg>
				<lg>
					<l>Foglalatja a világok élete,</l>
					<l>Nemzeteknek és népeknek végzete;</l>
					<l>A legelső emberé, ki halva rég,</l>
					<l>S az utósóé, ki lenni fogna még.</l>
				</lg>
				<lg>
					<l>A király és koldus sorsa, a poré,</l>
					<l>És az égen fenragyogó csillagé...</l>
					<l>Ez a sorsok könyve; rajta hét pecsét</l>
					<l>Őrzi szent, felbonthatatlan levelét.</l>
				</lg>
				<lg>
					<l>Melyet senki még ki nem nyitott soha,</l>
					<l>Melyből senki, mint az Isten olvasa; -</l>
					<l>Mert hogy ő az, a ki lát szivet s vesét,</l>
					<l>Ő, ki tudja a könyv minden betüjét.</l>
				</lg>
				<lg>
					<l>Hogy ha egyszer felnyitandja, jaj nekünk!</l>
					<l>Mert azon nagy nap lesz végitéletünk;</l>
					<l>Mert betelve lészen a mi irva volt -</l>
					<l>Megitélve az eleven és a holt.</l>
				</lg>
				<lg>
					<l>És az úr a szent könyvet csak illeti -</l>
					<l>S mint midőn a nap sugarát szétveti,</l>
					<l>Hegyen völgyön világosság terjed el:</l>
					<l>László herczeg kebelébe fény lövell.</l>
				</lg>
				<lg>
					<l>És a könyvnek sok ezredik levelén</l>
					<l>Húll előle (mily csodás bütűnemény!).</l>
					<l>Húll elöle a jövőnek fátyola,</l>
					<l>Hol az ifjú ilyen képet lát vala:</l>
				</lg>
				<lg>
					<l>Látja Bélát, édes apját, mint megyen</l>
					<l>Fényes trónra koronával ékesen;</l>
					<l>Látja Géjza bátyját, a kit ugy szeret,</l>
					<l>Nagygyá lenni ezrek s milliók felett;</l>
				</lg>
				<lg>
					<l>De fejéről levevén a koronát,</l>
					<l>Azt kezével egy gyermeknek nyujtja át;</l>
					<l>Ámde ki azt sárba veti botorúl,</l>
					<l>Honnan az László lábáig elgurúl.</l>
				</lg>
				<lg>
					<l>Hajlik László, hogy a földről felvegye,</l>
					<l>A gyermeknek homlokára föltegye;</l>
					<l>Im de rögtön trónon látja önmagát,</l>
					<l>És fején a bűvös, ékes koronát.</l>
				</lg>
				<lg>
					<l>A korona, mint a csillag tündökölt,</l>
					<l>Ragyogása fényivel betelt a föld;</l>
					<l>Lábaihoz nemzetek rajonganak,</l>
					<l>S hős nevéről dicsekedve szólanak.</l>
				</lg>
				<lg>
					<l>Fegyverével ismeretlen népeken</l>
					<l>Győzedelmet, nem egyet ví fényesen:</l>
					<l>De mi legkivált dagasztá kebelét,</l>
					<l>Nagynak és boldognak látta nemzetét.</l>
				</lg>
				<lg>
					<l>Mind ezek közt egy bűbájos légalak,</l>
					<l>Mint a rózsa szép, mint szellő szállatag,</l>
					<l>Melylyel, mint a szőnyeg hímnek általa,</l>
					<l>Álmodása mindenütt átszőtt vala:</l>
				</lg>
				<lg>
					<l>Egy bűbájos lányka képe üldözé,</l>
					<l>Melyet a sors minden harcz és vész közé</l>
					<l>Oda vitt, hol mint győző hős ő vala,</l>
					<l>Hogy legyen harczok között őrangyala;</l>
				</lg>
				<lg>
					<l>De kihez bár mennyiszer nyujtá kezét,</l>
					<l>Nagy tűzoszlop választotta tőle szét;</l>
					<l>Mit jelent ez? ébren sem fejthette meg,</l>
					<l>De örömmel látott képén kéjeleg.</l>
				</lg>
				<lg>
					<l>Ti azonban meg fogjátok fejteni,</l>
					<l>A kik a dalt végig jöttök érteni;</l>
					<l>A leányka szép alakja s végzete</l>
					<l>Beszövődék László herczeg éltibe.</l>
				</lg>
				<lg>
					<l>Énekembe én is íme beszövöm,</l>
					<l>Mint virágot bokrétába kötözöm;</l>
					<l>Kapok érte - nem kapok más pályabért,</l>
					<l>Egy pár könyet fogtok ejtni gyászaért.</l>
				</lg>
				<p>HATODIK ÉNEK.</p>
				<p>V.</p>
				<p>Charitas apácza megjósolja a nagyváradi templomban László királyságát. - László cselekvésre készűl.</p>
				<lg>
					<l>És az íge teljesült a kikelet</l>
					<l>Harmadízben mosolyog a föld felett,</l>
					<l>Hogy királyi székét veszté Salamon,</l>
					<l>És királynak Gejzát tette meg a hon.</l>
				</lg>
				<lg>
					<l>Épen húsvét ünnepére gyültenek</l>
					<l>Hazaszerte a keresztvalló hivek,</l>
					<l>Ünnepelni, a nagy, dicső szent napot,</l>
					<l>Melyen egykor megváltónk feltámadott;</l>
				</lg>
				<lg>
					<l>Ünnepelni Jézust, a hőst és királyt,</l>
					<l>Ki legyőzte és megtörte a halált;</l>
					<l>Alleluja énekektől zeng a Jég,</l>
					<l>Nyájasb arczczal néz alá a tavasz-ég.</l>
				</lg>
				<lg>
					<l>László herczeg Nagyváradra rándula,</l>
					<l>Vele mentek nője és kis angyala,</l>
					<l>Már a zárda s templom, melyet épite,</l>
					<l>Készen állott, benne volt a nagy mise.</l>
				</lg>
				<lg>
					<l>A zárdának fejedelemasszonya</l>
					<l>Jámboréltü, szenthirű asszony vala;</l>
					<l>A kit Isten sok kegygyel ruháza fel,</l>
					<l>És megáldott a lét szenvedésivel.</l>
				</lg>
				<lg>
					<l>Charitas - ez volt a nő szerzetneve,</l>
					<l>Mit szokásként szerzetében fölveve;</l>
					<l>Szép Etelke volt a neve ezelőtt,</l>
					<l>Mig a földnek éle; rég ismerjük őt.</l>
				</lg>
				<lg>
					<l>S im alig lép László a templomba be,</l>
					<l>Az apácza, társival jő elibe;</l>
					<l>Koronát hoz kiterjesztett karjain,</l>
					<l>Ünnepély ül tisztes, halvány arczain.</l>
				</lg>
				<lg>
					<l>«Üdvözölve légy tőlünk ez ünnepen,</l>
					<l>Mely az élet napja - igy szól ékesen -</l>
					<l>Melyen a halál örökre meghala</l>
					<l>A feltámadt Megváltónak általa.</l>
				</lg>
				<lg>
					<l>Üdvözölve légy tőlünk, László király!</l>
					<l>Ki a trónra Istentől hivattatál;</l>
					<l>Az igéret szent igéje teljesül</l>
					<l>A királyi székbe - László herczeg ül,</l>
				</lg>
				<lg>
					<l>Hogy magasra, nagyra vigye nemzetét,</l>
					<l>Örökítse köztünk Jézus szent hitét;</l>
					<l>A ki által meg fog halni a halál,</l>
					<l>Üdvözölve légy tőlünk, László király!»</l>
				</lg>
				<lg>
					<l>Szólt, a herczeg kétkedőleg néz reá,</l>
					<l>A sokaság bámulattal hallgatá -</l>
					<l>S szól a herczeg: «A ki sérti a királyt,</l>
					<l>Áruló fejére én mondok halált.</l>
				</lg>
				<lg>
					<l>Gejza bátyám joggal ül a trónuson,</l>
					<l>És alatta boldog a nép és a hon!»</l>
					<l>«A királyt nem sérti szóm - viszonz a nő -</l>
					<l>Magasabban, fenn az egekben van ő!</l>
				</lg>
				<lg>
					<l>Égi pálmát nyert a földi trón helyett,</l>
					<l>Koronáját, székét itt hagyá neked;</l>
					<l>Mind a kettő Isten által száll reád,</l>
					<l>Üdvözölve légy, király, tőlünk tehát!»</l>
				</lg>
				<lg>
					<l>Igy a jósnő, s harmadnapra gyors követ</l>
					<l>A herczeghez lóhalálban érkezett,</l>
					<l>Hírül hozván, hogy nincs többé a király,</l>
					<l>Húsvét napján érte őt el a halál...</l>
				</lg>
				<lg>
					<l>S szájról-szájra szerte száll a hír, a hit,</l>
					<l>Hogy Charitas égből vette ihletit,</l>
					<l>Hogy szemének és fülének nyilt az ég,</l>
					<l>S Isten választottaként hőn tisztelék.</l>
				</lg>
				<lg>
					<l>Ifja, véne mint egy szenthez járula,</l>
					<l>S a ki lelki vigaszért eseng vala,</l>
					<l>Megtalálta nála szíve vigaszát,</l>
					<l>A szegény, a dús, vezérlő angyalát.</l>
				</lg>
				<lg>
					<l>Igy emelte föl Isten a szenvedőt,</l>
					<l>Megmerítvén szent malasztvizében őt,</l>
					<l>S melyet ifjan annyi vesztés kínja dúlt,</l>
					<l>Életének tövisbokra fölvirúlt.</l>
				</lg>
				<lg>
					<l>És megérte, hogy igéje teljesűlt,</l>
					<l>Fehérvárra ország s nemzet összegyűlt,</l>
					<l>Hol minden szív egyet óhajt és akar,</l>
					<l>S kikiáltja László királyt a magyar.</l>
				</lg>
				<lg>
					<l>De mielőtt erről zengjen énekem,</l>
					<l>Lantomat fel kell előbb idegzenem ·,</l>
					<l>Uj pályára lépik hősöm, új mező</l>
					<l>Nyíl előttem, nagy, hatalmas és dicső.</l>
				</lg>
				<lg>
					<l>Megpihenve új erővel szólhatok,</l>
					<l>Uj erővel ti is jobban hallotok;</l>
					<l>Mert oly fának árnyába hozott utunk,</l>
					<l>Melyből egy-vágtatva ki nem nyargalunk.</l>
				</lg>
				<p>KILENCZEDIK ÉNEK.</p>
				<p>V.</p>
				<p>Eközben Zvojnimír horvát király örökös nélkül meghal, s a horvátok Ilona ellen fellázadnak. - László huga segítségére megy. - Rege a kocsijából kiesett kerékszegről. - Horvátország meghódíttatása.</p>
				<lg>
					<l>De ne menjünk el Lászlótól messzire -</l>
					<l>Mert az ének csak is és az ő köre;</l>
					<l>Salamonnak sorsa addig érdekel,</l>
					<l>Meddig az, László sorsával vegyül el.</l>
				</lg>
				<lg>
					<l>László királyt a magyarok Istene</l>
					<l>Uj pályára híjja: menjünk el vele!</l>
					<l>Zvojnimír végsőt lehelt, nincsen fia</l>
					<l>S zavarokba bonyolúl Croatia!</l>
				</lg>
				<lg>
					<l>László király húga, a szép Ilona,</l>
					<l>Lett utána Horvátország asszonya;</l>
					<l>De asszonynak a kevély horvát urak</l>
					<l>Engedelmeskedni nem akartanak.</l>
				</lg>
				<lg>
					<l>Sőt magok közt megszakadva, mindenik</l>
					<l>Uraságra vágyva, ármányoskodik;</l>
					<l>Nem tekintik tulajdon szent jogát,</l>
					<l>Nem a közjót s a hazának közszavát.</l>
				</lg>
				<lg>
					<l>Rendetlenség és ököljog áll elő,</l>
					<l>Jog helyett igazságot szab az erő;</l>
					<l>A királyné festett bábbá aljasúl -</l>
					<l>Előbb-utóbb a királyi szék lehúll.</l>
				</lg>
				<lg>
					<l>Híveivel gyors tanácsot tart tehát,</l>
					<l>S felszólítják Magyarország hős urát,</l>
					<l>Jőne haddal, hatalommal mihamar,</l>
					<l>Míg a népet el nem söpri a vihar.</l>
				</lg>
				<lg>
					<l>László király, mint jó gazda, sohasem</l>
					<l>Volt vitézi hadseregnek szűkiben.</l>
					<l>A sereget két külön erő tevé:</l>
					<l>A királyi hadsereg s a nemzeté.</l>
				</lg>
				<lg>
					<l>Azzal a vitéz király rendelkezett,</l>
					<l>Ez határi közt védé a nemzetet:</l>
					<l>Azt seregnek, ezt honvédnek nevezék,</l>
					<l>S nem egyéb volt, mint a nemzetösszeség.</l>
				</lg>
				<lg>
					<l>De harczos volt a magyar, s kivált vitéz</l>
					<l>Fejedelmét örömest követni kész</l>
					<l>S mostan is, mint mindig, a honvédhadak</l>
					<l>A királyi hadhoz csatlakoztanak.</l>
				</lg>
				<lg>
					<l>A tábornak gyűlhelyéül szép Zala,</l>
					<l>S mely a két ország között határ vala,</l>
					<l>Mura köze volt kitűzve: innen ők,</l>
					<l>Túl a Dráván a horvátok, feltünők.</l>
				</lg>
				<lg>
					<l>László király Fejérvárról, hol lakék,</l>
					<l>A táborba szekereken érkezék;</l>
					<l>Már elhagyta a Balaton nagy tavát,</l>
					<l>Szép Zalában közel éri Kanizsát.</l>
				</lg>
				<lg>
					<l>S ím elalvék - igy beszéli a rege -</l>
					<l>Kocsijából kiesék kerékszege,</l>
					<l>Lejtőn állott a szekér, a ló repűl,</l>
					<l>S a szekér feldőlve van menthetlenűl:</l>
				</lg>
				<lg>
					<l>De villámként, gyors lábakkal, hirtelen</l>
					<l>A keréknél egy hű jobbágy ott terem,</l>
					<l>Izmos ujját szaporán a szegveszett</l>
					<l>Tengelyvégbe bele dugja szeg helyett.</l>
				</lg>
				<lg>
					<l>Igy fut a lejtőn le egy hold földön át,</l>
					<l>Feldőléstől óva László kocsiját;</l>
					<l>Ott végtére a riadt szekér megáll,</l>
					<l>És fölébredt szunnyadtából a király.</l>
				</lg>
				<lg>
					<l>Deák Balázs volt a hű jobbágy neve;</l>
					<l>A király bámulva hallja mit teve.</l>
					<l>«Kérj kegyelmet - mond a hűnek - tettedért,</l>
					<l>S megadandom bármit kérsz, hűségedért.»</l>
				</lg>
				<lg>
					<l>De szerényen az egyebet nem kiván,</l>
					<l>Mint maradni jó királya oldalán;</l>
					<l>Ámde László egyet int s parancsot ad,</l>
					<l>Nyergeljék fel néki a legjobb lovat.</l>
				</lg>
				<lg>
					<l>És eképen szól Balázshoz: «E lovon</l>
					<l>Három óra hosszig nyargalj e sikon,</l>
					<l>És a mennyi tért befuthatsz szerteszét,</l>
					<l>Megeresztett kantárszárral, - a tiéd.»</l>
				</lg>
				<lg>
					<l>S a parancsot teljesítni lóra ül</l>
					<l>Deák Balázs, a sík földön elrepűl;</l>
					<l>Két tanú megy a lovagló nyomdokán,</l>
					<l>Az időre és határra vigyázván.</l>
				</lg>
				<lg>
					<l>S mire visszatérnek izzadt paripán,</l>
					<l>Meg van írva a királyi adomány,</l>
					<l>Rajta függvén a királyi nagy pecsét,</l>
					<l>Mely nemesnek hirdeti Balázs nevét.</l>
				</lg>
				<lg>
					<l>A szegény pór bámul és csodálkozik,</l>
					<l>Hogy való-e a mit lát, vagy álmodik?</l>
					<l>A királynak köszönetet mondana,</l>
					<l>De csak könye szól, elállott a szava.</l>
				</lg>
				<lg>
					<l>Végre szóhoz jutva így szól a nemes:</l>
					<l>«Ennyi kegyre nem vagyok én érdemes,</l>
					<l>Sok is e föld, én uram király, nekem,</l>
					<l>Tizedrészszel könnyedén beérhetem!</l>
				</lg>
				<lg>
					<l>Kis falunkban oly sokan mi nem vagyunk,</l>
					<l>Legjobb lesz, ha rajta együtt osztozunk;</l>
					<l>Különb ember nem vagyok a többinél,</l>
					<l>Mindegyik megtette volna a mit én.»</l>
				</lg>
				<lg>
					<l>Egyszerűen és együgyűn így szól vala,</l>
					<l>S nemes szívén a király megindula;</l>
					<l>Adományát kétszerezé egy helyett,</l>
					<l>A községre iratá a levelet.</l>
				</lg>
				<lg>
					<l>Mai napig fentartotta szép Zala</l>
					<l>A regét; a kis község elpusztula,</l>
					<l>De maiglan a vidéken nyoma van,</l>
					<l>Szent-Király és Szent-László faluiban.</l>
				</lg>
				<lg>
					<l>És azonkép hosszu nyolczszáz év után</l>
					<l>Balázs vére fennvagyon még Kehidán;</l>
					<l>Van-e magyar, a ki azt nem tiszteli,</l>
					<l>Ha Deák Antalt s Ferenczet nevezi? -,</l>
				</lg>
				<lg>
					<l>Igy cselekvék szép Zalában a király,</l>
					<l>Pár nap mulva hadi népe készen áll;</l>
					<l>Hidat vertek át a Dráván azután,</l>
					<l>S ott valának Horvátország határán.</l>
				</lg>
				<lg>
					<l>De oszolva voltak a horvát urak,</l>
					<l>Összesen és együtt nem harczoltanak:</l>
					<l>Már pedig csak ott van erő, hatalom,</l>
					<l>Hol közérzés és közakarat vagyon.</l>
				</lg>
				<lg>
					<l>Közmondás, hogy a vesszőt könnyű dolog</l>
					<l>Összetörni egyenként, akármi sok;</l>
					<l>De csomóba hogyha összeköttetik,</l>
					<l>Rajt az óriás erő is megtörik.</l>
				</lg>
				<lg>
					<l>A külön vált pártokon hát csakhamar</l>
					<l>Győzelemmel erőt veszen a magyar;</l>
					<l>És a Dráva- s Száva-köz hódolva volt,</l>
					<l>Mielőtt másodszor újult meg a hold.</l>
				</lg>
				<lg>
					<l>A Kulpáig úrrá lesz László hada,</l>
					<l>Már a tengermelléken foly a csata;</l>
					<l>A havason túl övé a föld szine,</l>
					<l>Alig van már ki szegülne ellene!</l>
				</lg>
				<lg>
					<l>Imde László táborába hír repűl,</l>
					<l>Hogy az ország más részén, Erdély felűl,</l>
					<l>A védetlen haza földén kúnhadak,</l>
					<l>Iszonyú öldökléssel pusztítanak.</l>
				</lg>
				<lg>
					<l>S László király, mint okos, jó gazda tesz,</l>
					<l>A midőn egy új jószágot bérbe vesz;</l>
					<l>Nem mellőzi el miatta örökét, -</l>
					<l>S összevonja győzedelmes seregét.</l>
				</lg>
				<lg>
					<l>És a kunnak csakhamar elébe tart,</l>
					<l>A horvát ügy rendezésre férfikart</l>
					<l>És erélyes őrhadat hagy őrszemül,</l>
					<l>Al-királyi székbe öcscse Álmos ül.</l>
				</lg>
				<lg>
					<l>Igy cselekvék László király, a mikor</l>
					<l>Ezer és kilenczvenegyet írt a kor;</l>
					<l>Győzedelme kiebb tolta a követ,</l>
					<l>Melyet Árpád Magyarországnak vetett.</l>
				</lg>
				<lg>
					<l>Koronáját egy szép kővel nevelé,</l>
					<l>A tartományt Horváthonnak nevezé;</l>
					<l>Az országnak czímerében négy folyó,</l>
					<l>Duna, Tisza, Dráva, Száva látható.</l>
				</lg>
				<lg>
					<l>És megyékre felosztotta részeit,</l>
					<l>Alkotmánynyal felruházta népeit -</l>
					<l>A magyarral testvérjoggal látta el,</l>
					<l>S el nem nyomta, de magához vette fel.</l>
				</lg>
				<lg>
					<l>Nyolczszáz éves már-már e szent kapcsolat,</l>
					<l>Melyben él két nemzet egy kormány alatt;</l>
					<l>Tőlünk nyertek bánokat, vezéreket,</l>
					<l>Mi ő tőlük Draskovich- és Zrínyiket.</l>
				</lg>
				<lg>
					<l>A mi annyi éven át megszentesűlt,</l>
					<l>A szokás, törvény s jog által egyesűlt,</l>
					<l>A jelenkor fogná-e szakítni szét?</l>
					<l>Két egyűvé lett nemzetnek életét?</l>
				</lg>
				<lg>
					<l>Ál próféták lappanganak köztetek,</l>
					<l>Ál utakra, bűnre visznek bennetek:</l>
					<l>A költőnek higyetek, beteljesűl:</l>
					<l>A magyar s a horvát újra egyesűl!</l>
				</lg>
				<p>TIZEDIK ÉNEK.</p>
				<p>1.</p>
				<p>A kunok harmadszori beütése Kapolcs alatt. László király elébe megy hadával; útközben serge éhség- és szomjtól szenved; a király mind a kettőt imádságával megszerzi sergének, mely ez által erőre éled.</p>
				<lg>
					<l>Míg ezek történtek, már a kún hadak</l>
					<l>A dulásban jól előhaladtanak;</l>
					<l>Elgázolák a vetést, a megürült</l>
					<l>Ház utánok láng árjában felrepült.</l>
				</lg>
				<lg>
					<l>Ember, állat pórázon tereltetik,</l>
					<l>A szűz és az asszony megfertőztetik.</l>
					<l>Iszonyú az, a mit szenved a vidék,</l>
					<l>Hol a hadak boszujokat töltheték.</l>
				</lg>
				<lg>
					<l>Mert boszúvágy hozta e szörnyű hadat</l>
					<l>A kudarczért, mit Ozúl s Kutesk alatt</l>
					<l>Szenvedének; megfogadták esküvel,</l>
					<l>Hogy a szégyent vérfürdővel törlik el...</l>
				</lg>
				<lg>
					<l>Igy haladtak a Tiszán át Békesig,</l>
					<l>A Marost is kényelemmel átszegik:</l>
					<l>És elérik a Temest, hol nagy utát</l>
					<l>Kipihenni a vezér parancsot ád.</l>
				</lg>
				<lg>
					<l>Rémítő volt látni e hadjáratot,</l>
					<l>A midőn végig hullámzá a sikot;</l>
					<l>Két egész nap kelle, míg ez ár-apály,</l>
					<l>E hullámzó embertenger, csendre száll.</l>
				</lg>
				<lg>
					<l>Négy-órányi távolság volt, melyet itt</l>
					<l>A Temes mentében hossza elborít;</l>
					<l>Fele része hadfoglyokbul rabfüzér,</l>
					<l>Marhanyájak, s prédaterhelt társzekér.</l>
				</lg>
				<lg>
					<l>Másik része fölfegyverzett vad hadak,</l>
					<l>Barna arczu, izmos, szálas kúnfiak:</l>
					<l>Közepettök a vezérnek áll vala</l>
					<l>Négynyüstös vászonból készült sátora.</l>
				</lg>
				<lg>
					<l>Tetejéről nagy távolra látható</l>
					<l>A felhőben lengő harczi lobogó;</l>
					<l>Körülötte alabárddal hadfiak,</l>
					<l>Pánczélozva komolyan őrt állanak.</l>
				</lg>
				<lg>
					<l>Benn pediglen vad Kapolcs, Kurul fia,</l>
					<l>Kit khánúl uralt ekkor Kumánia,</l>
					<l>Érmelléknek legjobb borából iszik,</l>
					<l>És kaczagva vadan arra esküszik:</l>
				</lg>
				<lg>
					<l>Hogy honába vissza nem tér sergivel,</l>
					<l>És mindaddig e jó földön vesztegel,</l>
					<l>Míg Lászlónak koponyájából kupát</l>
					<l>Nem készíttet, s abból iszsza meg borát. -</l>
				</lg>
				<lg>
					<l>Ámde László, a hadértő hős király,</l>
					<l>Seregével késedelmet nem talál;</l>
					<l>Hátrahagyva Horvát- s Tótországokat,</l>
					<l>Egyenesen a kunok felé halad.</l>
				</lg>
				<lg>
					<l>Gyorsan átkel a Dunán Tittel körűl,</l>
					<l>Hol vizével a gyors Tisza egyesűl;</l>
					<l>Onnan a Temes mentében fölfelé</l>
					<l>Seregeit föl keletnek terelé.</l>
				</lg>
				<lg>
					<l>Gyorsaságtól vár eredményt egyedűl,</l>
					<l>Éjjel, nappal jár azért szünetlenűl;</l>
					<l>Föl nem tartja sem mocsár, sem ingovány,</l>
					<l>Hegyeket mász, áttör a völgy szorosán.</l>
				</lg>
				<lg>
					<l>De járatlan és kietlen a vidék,</l>
					<l>Fogy erőben a had, fogy az eleség;</l>
					<l>Ugy vannak mint a hajós a tengeren,</l>
					<l>A ki nem lát víz- és égnél egyebet.</l>
				</lg>
				<lg>
					<l>Ők nem érnek mást, mint végtelen mocsárt,</l>
					<l>Terméketlen, sivatag homokhatárt.</l>
					<l>Vég türelme fogyva van mindenkinek,</l>
					<l>S zúgolódni kezd a máskor hű sereg.</l>
				</lg>
				<lg>
					<l>Az embernek leghatalmasb ellene,</l>
					<l>A kinzó éh támadott föl ellene;</l>
					<l>Óriási a szükség, az éhhalál</l>
					<l>S valamennyi szörnye van, előttök áll...</l>
				</lg>
				<lg>
					<l>Egy vagyon, ki el nem veszti még hitét,</l>
					<l>S buzgalommal megimádja Istenét;</l>
					<l>A kegyes László király áll egy magán</l>
					<l>Csüggedetlen az inségnek ajtaján.</l>
				</lg>
				<lg>
					<l>«Isten! a ki - esdő szót ekkép emelt -</l>
					<l>Megmentetted a pusztában Izraelt;</l>
					<l>A ki Mózes népéhez kegygyel valál,</l>
					<l>S inségében neki mannát adatál:</l>
				</lg>
				<lg>
					<l>Irgalomnak, hatalomnak Istene,</l>
					<l>Ne tekintsd, hogy volt s van e népnek büne,</l>
					<l>Vedd le róla büntető karod sulyát;</l>
					<l>Megismerte haragodnak ostorát!</l>
				</lg>
				<lg>
					<l>Szánakozzál rajta; mert hisz atyja vagy,</l>
					<l>Lássa, hogy nemcsak haragod súlya nagy;</l>
					<l>De nagyobb vagy irgalomban, Istenem!</l>
					<l>Mert te vagy az irgalom és kegyelem.»</l>
				</lg>
				<lg>
					<l>Igy imádta Istenét László király,</l>
					<l>És imája Istenéhez égbe száll...</l>
					<l>Közelebb volt a segély, mint hitte tán -;</l>
					<l>Halljátok, mint mondja el a hagyomány.</l>
				</lg>
				<lg>
					<l>«Még imába volt merűlve a vezér,</l>
					<l>S ím egyszerre megrendűl a nagy fenyér,</l>
					<l>Dobog a föld, sűrü por keletkezik;</l>
					<l>Hah, minő had ez, mely itten érkezik?</l>
				</lg>
				<lg>
					<l>Sok ezer vad szarvas és nehéz bölény,</l>
					<l>Tart feléjök, mint egy égi küldemény;</l>
					<l>László hada örömében megriad,</l>
					<l>Mintegy önkényt adja meg magát a vad.</l>
				</lg>
				<lg>
					<l>És azonnal dárda és nyil pergenek,</l>
					<l>Dús aratást lel az éhező sereg;</l>
					<l>Rég nem ettek jobb izűt, rég ily vigan,</l>
					<l>Mint e nem várt lakomán mindannyian.</l>
				</lg>
				<lg>
					<l>A kegyes király szeméből köny fakad</l>
					<l>S Istenének hálát forró szívvel ad,</l>
					<l>Hogy kegyelme, melyet tőle esdekelt,</l>
					<l>Mind magán, mind népén ily dusan betelt.</l>
				</lg>
				<lg>
					<l>Mind hiába! bármi jótét s nyereség</l>
					<l>A csodásan s váratlan nyert eleség,</l>
					<l>Ujra zúgni és morogni kezdenek</l>
					<l>Az ételre szomjtól égő seregek.</l>
				</lg>
				<lg>
					<l>S közepettök a kegyes László király</l>
					<l>Újra kínos, kétes aggalomban áll:</l>
					<l>Nem veszíti Istenében el hitét,</l>
					<l>De nem meri esedezni új kegyét.</l>
				</lg>
				<lg>
					<l>S szól a néphez: «Ez tehát, oh seregek,</l>
					<l>A jótettért, melyet épen vettetek,</l>
					<l>Háladástok? illik ily kisszívüség</l>
					<l>Ahhoz, a kit ily csodásan véd az ég?</l>
				</lg>
				<lg>
					<l>Im e kő is, e szivetlen szirtdarab,</l>
					<l>- S vesszejével egy közel kőszirtre csap -</l>
					<l>Hogyha tudna mint az ember érzeni,</l>
					<l>Háladatosb fogna lenni, mint ti s mi!»</l>
				</lg>
				<lg>
					<l>Szólt s csodáknak új csodája! a rideg</l>
					<l>Kőtömegnek sziklakeble megreped;</l>
					<l>És belőle kristálytisztán, vidoran</l>
					<l>Szomjatoltó, gazdag forrásvíz rohan...</l>
				</lg>
				<lg>
					<l>Térdre húll a meglepett nép s felüvölt,</l>
					<l>Örömétől megreng a lég, reng a föld;</l>
					<l>A kunoknak táboráig zúg szelök,</l>
					<l>Ott úgy vélik, hogy az Isten mennydörög.</l>
				</lg>
				<p>II.</p>
				<p>A kúntábor leírása. Ütközet. László maga ragadja meg a harczi lobogót; a kúnok megfutamodnak, de Kapolcs parancsot ád seregének, hogy aranyait hányja el magától az üldöző magyarokat feltartóztatni; azonban az arany László imádságára kővé válik, s a magyar sereg leveri a kúnokat. A megmaradtakat László a mai Jászságba telepíti le.</p>
				<lg>
					<l>De futárok érkeznek mindenfelül,</l>
					<l>És Kapolcs László jöttéről értesül;</l>
					<l>«Talpra, kúnok!» felrivalg parancsszava -,</l>
					<l>S pillanatban harczra készen áll hada.</l>
				</lg>
				<lg>
					<l>Mintha sűrü, szálas, ősi rengeteg</l>
					<l>Bukkannék ki földből, áll a hadsereg;</l>
					<l>Csakhogy a fák izmos, bátor férfiak,</l>
					<l>Lomb helyett légben vasélek inganak.</l>
				</lg>
				<lg>
					<l>S ha a tábort erdőnek nevezhetéd,</l>
					<l>Benn az erdő hőseit is megleléd;</l>
					<l>Volt oroszlán köztük, bátor és nemes,</l>
					<l>Fene tigris, tarka párducz, rémletes;</l>
				</lg>
				<lg>
					<l>Nagy, nehézkes medve, csalfa hyena,</l>
					<l>Farkasoknak prédavágyó tábora;</l>
					<l>Kik mindnyájan magyar vérre szomjasok, -</l>
					<l>Igy várák be László királyt a kunok...</l>
				</lg>
				<lg>
					<l>Dombra ér sergével a magyar király,</l>
					<l>Ellenében síkon a kuntábor áll;</l>
					<l>Sokasága pillanatra a magyart</l>
					<l>Magakasztja, de sokáig ez nem tart:</l>
				</lg>
				<lg>
					<l>Mert a magyar nem azt nézi, mennyi az</l>
					<l>Ellensége szám szerint, melylyel hadaz;</l>
					<l>A magyar csak azt tekinti: merre van?...</l>
					<l>Ugy tanúlta hős apák példáiban.</l>
				</lg>
				<lg>
					<l>Igy cselekvék a vitéz László király,</l>
					<l>«Ott az ellen!» mond s a sereg már nem áll!</l>
					<l>De miként villám az égről lezuhan,</l>
					<l>A kunoknak táborába lerohan.</l>
				</lg>
				<lg>
					<l>És sikoltás és rikoltás kél vala,</l>
					<l>Harczra buzdúl ember és ló általa;</l>
					<l>A zenének rivadalma bele vág;</l>
					<l>László király a sorok elébe hág.</l>
				</lg>
				<lg>
					<l>És kezébe kapván a vérlobogót,</l>
					<l>Megfuvatja rá a nagy tárogatót;</l>
					<l>És «utánam!» e rövid szót mondja csak,</l>
					<l>S mint az árviz nyomaiba zúg a had.</l>
				</lg>
				<lg>
					<l>Ütközet van; mint a zápor kétfelűl</l>
					<l>Egymás ellen a sivító nyíl repűl;</l>
					<l>Szúr a dárda, recseg a kürt, sújt a kard;</l>
					<l>Majd László kunt, majd ez nyomja a magyart.</l>
				</lg>
				<lg>
					<l>Mint a kőfal oly tömött, erős a kún,</l>
					<l>Ellenáll a rohanásnak iszonyún,</l>
					<l>Mind hiába! minden erő hasztalan</l>
					<l>Ott a hol László királynak karja van!</l>
				</lg>
				<lg>
					<l>És ha kétszer annyi volna mint vala</l>
					<l>A kunoknak érczerős emberfala,</l>
					<l>Mint a villám László rajtok áthasit,</l>
					<l>Gyéritvén, fogyasztván a kun sorait.</l>
				</lg>
				<lg>
					<l>Nemsokára törve van Kapolcs dacza,</l>
					<l>Összeomlik érczerős emberfala,</l>
					<l>Itt is, ott is áttör a magyar sereg,</l>
					<l>A hátráló kúnt réműlet kapja meg!</l>
				</lg>
				<lg>
					<l>És ijedve meglódulnak a sorok,</l>
					<l>Tömegestül bomlik a rend; ki gyalog,</l>
					<l>Ki lovag fut, és alig pár percz alatt</l>
					<l>Idomtalan zűrzavarrá lesz a had.</l>
				</lg>
				<lg>
					<l>Nagy sokat győz és mindenkor tényező</l>
					<l>Háborúban a bátorság és erő;</l>
					<l>De azért okos küzdő cselt sem vet el,</l>
					<l>Mert a legnagyobb erőn is győz a csel.</l>
				</lg>
				<lg>
					<l>Igy Kapolcs is látván sergét, érezi,</l>
					<l>Hogy azt vissza többé nem terelheti;</l>
					<l>A futók közt ily parancsot osztogat</l>
					<l>(Tán megmenti még vele a vert hadat).</l>
				</lg>
				<lg>
					<l>«Már ha futni - ekkép szól - indultatok,</l>
					<l>Rajta gyávák, rajta! ám csak fussatok!</l>
					<l>De legalább mentsétek meg éltetek,</l>
					<l>Az pediglen csak ez egy úton lehet:</l>
				</lg>
				<lg>
					<l>Hányjátok el a mi aranyt szedtetek,</l>
					<l>Üldőitek nyomát hadd akaszsza meg!</l>
					<l>S mig a prédán kapva kapand ellenünk,</l>
					<l>Meglássátok, táborostul megmenünk!»</l>
				</lg>
				<lg>
					<l>S tőnek úgy, a mint Kapolcs elrendelé;</l>
					<l>Mint a zápor húll arany mindenfelé;</l>
					<l>Tarsolyokból és tüszőkből hulla szét,</l>
					<l>(Könnyen szórták, mert rablák, nem szerezék!)</l>
				</lg>
				<lg>
					<l>Régidőben csak oly bűvös erejű</l>
					<l>Volt, miképen mai nap, a pénznemű;</l>
					<l>Az aranynak csillogása az a lép,</l>
					<l>Melyre ráakad az ember legelébb.</l>
				</lg>
				<lg>
					<l>Megpillantván a hulló aranyesőt</l>
					<l>A kúnüldő magyar is maga előtt;</l>
					<l>Méneiről ugrosást kezd szaporán,</l>
					<l>Hagyja a kúnt, s kapkod az arany után.</l>
				</lg>
				<lg>
					<l>Látja László a hálót, melyet neki</l>
					<l>A kunoknak fővezére vete ki:</l>
					<l>Kebelén a szív mélyen elkeserűl.</l>
					<l>(Diadalma csillaga igy lemerűl.)</l>
				</lg>
				<lg>
					<l>A futárok nyargalása hasztalan!</l>
					<l>A parancs, a tilalom hiába van!</l>
					<l>Feledik az üldözést a hadfiak,</l>
					<l>Csillogó arany után száguldanak.</l>
				</lg>
				<lg>
					<l>S Istenhez László buzgón fölesdekel,</l>
					<l>Attól várva, hogy a bajt intézze el;</l>
					<l>S im csodák csodája! a mi most beáll...</l>
					<l>Alig hisz szemének maga a király!</l>
				</lg>
				<lg>
					<l>Tarsolyokból és tüszőkből egyre húll</l>
					<l>Az arany még; de nincs, a ki érte nyúl;</l>
					<l>Úgy akarta Isten, és a kidobott</l>
					<l>Kerek arany mind kövekké változott...</l>
				</lg>
				<lg>
					<l>Mért akasztná meg futtában a lovat</l>
					<l>A magyarság hitvány, rossz kövek miatt?</l>
					<l>Elszáguld és elvágtat biz azokon;</l>
					<l>Annál gyorsabb, ott leend a kúnokon.</l>
				</lg>
				<lg>
					<l>Mért beszéljem hosszan a történteket?</l>
					<l>László király győzelmét a kún felett?</l>
					<l>Maga Kapolcs elveszíti életét,</l>
					<l>A riadt kunság lerakja fegyverét...</l>
				</lg>
				<lg>
					<l>És az így kivívott fényes diadal</l>
					<l>Nem leszen gyászos halotti ravatal;</l>
					<l>Nem szomjaz vért a kegyes király vezér, -</l>
					<l>Győzni csak, nem öldökölni, volt a czél.</l>
				</lg>
				<lg>
					<l>A legyőzött sergeknek ad életet,</l>
					<l>Ha felveszik a keresztény szent hitet;</l>
					<l>Sőt lakásul földet oszt számukra ki,</l>
					<l>Hova őket le is telepítteti.</l>
				</lg>
				<lg>
					<l>S nem sokára a dús alföld síkjait,</l>
					<l>Hol a messze Hortobágy határt hasit,</l>
					<l>A ‘Tiszának és a Zagyva nyilt közét</l>
					<l>Uj teleplők foglalják el szerteszét.</l>
				</lg>
				<lg>
					<l>Barna képü, szálas, izmos kúnfiak,</l>
					<l>A kiket, mert mind ijászok voltanak,</l>
					<l>Az utókor jász-kunoknak nevezett,</l>
					<l>S kik maiglan lakják e sík téreket.</l>
				</lg>
			</div>
		</body>
	</text>
</TEI>