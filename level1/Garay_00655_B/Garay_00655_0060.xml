<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0060" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ZRINYI ILONA.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">937</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ZRINYI ILONA.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ZRINYI ILONA.</head>
				<p>1699.</p>
				<lg>
					<l>Munkács magas várában ül Zrínyi Ilona,</l>
					<l>Körötte vérbiborban a tájék alkonya;</l>
					<l>A karszék, mely nyugalmat fáradt testének ád,</l>
					<l>Márvány pallóra ejti ruhája bársonyát.</l>
				</lg>
				<lg>
					<l>Karszék előtt asztalka, aranyzott lábakon,</l>
					<l>Asztal fölött kitárva nagy kapcsos könyv vagyon;</l>
					<l>A könyvet a magas hölgy csak most lapozta át,</l>
					<l>S mintegy pihenve rajta nyugasztja hó karát.</l>
				</lg>
				<lg>
					<l>Fürtös fejét a könyvről majdan fölemeli,</l>
					<l>S felcsillog a könyűcsepp, mely szép szemét teli;</l>
					<l>Ilyen, midőn fenséggel, de fellegek közűl</l>
					<l>A nap, megtört sugárral, az égen fölmerűl.</l>
				</lg>
				<lg>
					<l>S hosszan, sokáig néz még e nedves pillanat,</l>
					<l>Mig nedve gyöngygyé fagyva, arczán alászalad, -</l>
					<l>Mert, melyet olvas a könyv, nagy dolgokat jegyez;</l>
					<l>Dicső, de gyász családja gyász krónikája ez!</l>
				</lg>
				<lg>
					<l>Olvassa szép apjáról Szigetvár ostromát,</l>
					<l>Hol honja veszni hagyta legelső bajnokát,</l>
					<l>Ki húszezer törökkel raká körül a sírt,</l>
					<l>Melyet dicső nevével a hir könyvébe irt.</l>
				</lg>
				<lg>
					<l>De a ki, bár dicsőn halt, mint áldozat esék -</l>
					<l>Mert a dicső dicsére szűkkeblű törpeség</l>
					<l>S vágytársi féltékenység irígy agyart fene;</l>
					<l>És Zrinyi Miklós vesztét megérte ellene.</l>
				</lg>
				<lg>
					<l>Nagyapja, György, öröklé Miklós erényeit,</l>
					<l>De együtt örökölte irígyit, ellenit;</l>
					<l>Országos harczi híre, ajkán a nyilt szavak,</l>
					<l>Wallenstein táborában szálkául voltanak.</l>
				</lg>
				<lg>
					<l>S a fővezér Prágában asztalt terít neki,</l>
					<l>De ételét a hősnek éltére tette ki,</l>
					<l>A németek vigadtak, folyt Rajna tűz bora;</l>
					<l>De Zrínyinek utósó a szörnyű vacsora!</l>
				</lg>
				<lg>
					<l>Olvasta nagybátyjának, más Miklós életét,</l>
					<l>A nagy hirű vitézét, a kedves dalnokét,</l>
					<l>Ki észszel a tanácsban, fegyverrel a csatán,</l>
					<l>Ki lantja zengzetével tündöklött két hazán.</l>
				</lg>
				<lg>
					<l>S kit, mig pápák s királyok méltatják érdemit,</l>
					<l>Honn Montecuculinak ármánya elveszit,</l>
					<l>S kinek akár a vadkan akár csel ölte el:</l>
					<l>Ártatlan ontott vére kiált az égre fel! -</l>
				</lg>
				<lg>
					<l>Olvasta és erében megjegedett a vér:</l>
					<l>Péter, tulajdon apja, kit most a gyász sor ér;</l>
					<l>Kit, mert a sérelmnek emelte zászlait,</l>
					<l>Bécsnek itélőszéke palloshalálra vitt.</l>
				</lg>
				<lg>
					<l>Péterrel hullni látja s elveszni egyaránt</l>
					<l>Anyjáról anyabátyját, a hősi Frangepánt,</l>
					<l>S könyűt ejt és átkot mond a véres nap felett,</l>
					<l>Mely a testvércsaládnak ily rémes sirja lett.</l>
				</lg>
				<lg>
					<l>Olvasta első férje, Rákóczy napjait,</l>
					<l>S még egyszer átforgatja lelkének lapjait,</l>
					<l>Hol régi csalt remények, nagyság s fény álma jár,</l>
					<l>Vágyának egykor réve - most csak sirhalma már.</l>
				</lg>
				<lg>
					<l>Hol sorsa szövedékén mint hosszú gyász fonál,</l>
					<l>Egy cselszövő napának vészjósló képe áll, -</l>
					<l>S csendes, szelid imát mond szegény Rákóczyra!</l>
					<l>Báthori Zsófiáért könyezni nem bira!</l>
				</lg>
				<lg>
					<l>A gyásznak nincs-e vége? s te sorsok hirnöke,</l>
					<l>Sötét könyv, a kapocscsal, koporsó vagy-e te?</l>
					<l>Nincs vége még a gyásznak, mert él még Zrínyi vér!</l>
					<l>S a könyv az érczkapocscsal még tápot egyre kér!</l>
				</lg>
				<lg>
					<l>S még olvasott tovább is Munkácsnak asszonya,</l>
					<l>Saját házának áll ott hanyatló alkonya;</l>
					<l>Benn második férjének döbbentő rajza van,</l>
					<l>Egy háboritott tenger, vész csapkodásiban.</l>
				</lg>
				<lg>
					<l>Elhagyta a szerencse, elhagyta Tökölit;</l>
					<l>Árulóvá lett rajta ember, szerencse, hit,</l>
					<l>Török rabságban tartják őt, Bécsnek karjai,</l>
					<l>S Munkács alatt - mi kell több? - Karaffa ágyui.</l>
				</lg>
				<lg>
					<l>De rendületlen áll még a várnak kőfala,</l>
					<l>Erőben és reményben áll Zrínyi Ilona;</l>
					<l>Az ostromló seregnek ágyúgolyója száll</l>
					<l>S az úri hölgy székénél a bársonyban megáll.</l>
				</lg>
				<lg>
					<l>«Nem szenvedett-e már meg, oh isten, e család!</l>
					<l>Mikor veszed le rólunk karodnak ostorát?»</l>
					<l>Szólt s felriad helyéről az ékes úri nő, -</l>
					<l>Egy viharoktól sújtott, de büszke czédrus ő.</l>
				</lg>
				<lg>
					<l>«A könyvet nyitva hagytam! kezemben a tolú,</l>
					<l>Mit írjak még beléje, derű-e vagy ború,</l>
					<l>Mit végzésed parancsol?» - s a tollal szép kezén,</l>
					<l>Áll, istenétől várva, mi lesz a végzemény...</l>
				</lg>
				<lg>
					<l>S megnyílik ím az ajtó! Bécsből egy gyors követ</l>
					<l>Öcscséről, Boldizsárról ily hirrel érkezett:</l>
					<l>,Öcsédről, Boldizsárról hirt hoztam, asszonyom!’</l>
					<l>«Szólj - mond a hölgy- ártatlan fogságát jól tudom.»</l>
				</lg>
				<lg>
					<l>,Már nincsen börtönében! - mond tompán a követ! -</l>
					<l>Sok év után igazság győzött a bűn felett;</l>
					<l>De haj, mit ér az ifjan-őszűltnek, hogy szabad?</l>
					<l>Agyában őrült lelke örökké rab maradt.’</l>
				</lg>
				<lg>
					<l>«Isten ne hagyj!» - kiált fel a hölgy s székébe hull?</l>
					<l>Vélnéd egy szikla rendűl a föld ingásitul.</l>
					<l>«A legutolsó Zrínyi - szól s kínja iszonyú! -</l>
					<l>Van-e kezedben, isten, több töviskoszorú!»</l>
				</lg>
				<lg>
					<l>A gyászkövet kifordul, utána mint a fal,</l>
					<l>Sápadtan és fehéren, beront egy őr s rivall:</l>
					<l>«Mentsd meg magad s a mid van, kegyelmes asszonyom,</l>
					<l>Elárult rőt diákod, a hűtlen Absolon!</l>
				</lg>
				<lg>
					<l>S mit három éven által mint hős oltalmazál,</l>
					<l>Munkács utósó várad császár kezére száll;</l>
					<l>Reád pedig s fiadra Bécsnek fogsága vár!»</l>
					<l>S szólt még - midőn Karaffa előttök álla már!</l>
				</lg>
				<lg>
					<l>«Karaffa e teremben; sokat mért rám az ég!</l>
					<l>- Szólt megadással a hölgy s fölegyenesedék -</l>
					<l>Legyen, vezér, meghozva a legfőbb áldozat:</l>
					<l>Vidd Bécsbe meg, mert úgy kell, meghódolásomat.»</l>
				</lg>
				<lg>
					<l>«Kötésünk áll, - folytatja - én s népem hódolok,</l>
					<l>S fiam kezesnek elmegy, többet nem adhatok...</l>
					<l>A nő kitépi nektek kebléből gyermekét,</l>
					<l>S ti - megnyitjátok érte férjemnek börtönét.»</l>
				</lg>
				<lg>
					<l>Szólott s gyengéd karokkal átfonja kis fiát,</l>
					<l>Hosszan végig csókolja szép arczát, homlokát.</l>
					<l>«Vidd most, vezér! de tudd meg - szólott, - hogy a helye,</l>
					<l>Honnan kitéped, véres - s ez anyja kebele!»</l>
				</lg>
				<lg>
					<l>S a könyv, az érczkapocscsal, ujabb gyászszal telék,</l>
					<l>(Hogy a gyász rajzolója, a toll, nem vérezék!)</l>
					<l>A toll s a lap nem vérzik, de annál véresebb</l>
					<l>A legnemesb hölgy szívén az óriási seb!</l>
				</lg>
				<lg>
					<l>S harmadszor nyilt az ajtó - a hölgy sikoltva kél,</l>
					<l>Tököli lép elébe, - most már mindent remél!</l>
					<l>«A bécsiek szótartók; szabad vagy s újra itt!»</l>
					<l>Kiált s férjére fonja, mint repkény, karjait.</l>
				</lg>
				<lg>
					<l>,Szabad - ha úgy akarjuk - mint légben a madár,</l>
					<l>Kit egyaránt lőhet le vadász és vadkufár!’</l>
					<l>Viszonz a férj sötéten s gúnygörcscsel ajakán. -</l>
					<l>Földönfutókká lettünk; száműztek, Ilonám!’</l>
				</lg>
				<lg>
					<l>«Nincs hát egyéb számunkra csapásnál!» szól a nő,</l>
					<l>S áll megtompult érzéssel, dermedten mint a kő,</l>
					<l>A nagynevű családnak utósó sirköve, -</l>
					<l>A könyv utósó lapja nevével telve be!</l>
				</lg>
				<lg>
					<l>S hajóra száll férjével, roncsolt hajó maga,</l>
					<l>Melynek nehéz viharban ketté tört árbocza;</l>
					<l>Melyen kötélt, vitorlát széthasgatott a szél -</l>
					<l>De érczerős keblében töretlen a sziv él.</l>
				</lg>
				<lg>
					<l>Rég sir takarja immár férjével Ilonát,</l>
					<l>Szép Ázsiának földe nem bántja hült porát;</l>
					<l>A könyv az érczkapocscsal itthon maradt nekünk,</l>
					<l>Illik: szent borzalommal benn széttekintenünk!...</l>
				</lg>
			</div>
		</body>
	</text>
</TEI>