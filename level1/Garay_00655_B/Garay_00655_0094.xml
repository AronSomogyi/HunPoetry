<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0094" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LEHEL KÜRTE.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">470</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LEHEL KÜRTE.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LEHEL KÜRTE.</head>
				<lg>
					<l>Hős Lehelnek szózatos kürtéről</l>
					<l>Hir maradt a régi szép időből,</l>
					<l>És ha híre volt a kürt szavának,</l>
					<l>Nem kisebb volt sulyja hős karának.</l>
				</lg>
				<lg>
					<l>Mint levente még a hét vezérrel</l>
					<l>Ázsiából ifjan költözék el;</l>
					<l>Kürte volt a nemzet nagy zsoltára,</l>
					<l>Valahányszor kelt véres csatára.</l>
				</lg>
				<lg>
					<l>Kürte volt a győzedelmi ének</l>
					<l>Diadalban Árpád nemzetének,</l>
					<l>Kürte nyögdelt szomorú torában,</l>
					<l>Valahányszor gyásza volt csatában.</l>
				</lg>
				<lg>
					<l>Most az ifjú hosszu szép hajának</l>
					<l>Hollójával hattyúk párulának,</l>
					<l>S kürte már csak régiség diszéül</l>
					<l>Függ szalagján hős csipejérül.</l>
				</lg>
				<lg>
					<l>Hős Lehelnek untig volt csatája,</l>
					<l>S gyászt, csak egy volt, mely hozott reája.</l>
					<l>Német Augsburg éré megbukását,</l>
					<l>Otto császár verte rája lánczát.</l>
				</lg>
				<lg>
					<l>Szálig elhullt, mint midön kaszálván</l>
					<l>Nem marad meg a fű árva szálán,</l>
					<l>Szálig elhullt húszezer vitéze,</l>
					<l>Húszezer más hullt a Lech vizébe.</l>
				</lg>
				<lg>
					<l>Őt lováról harczának közötte</l>
					<l>Durva német dárdával ütötte,</l>
					<l>Négyen álltak össze, folyván vére,</l>
					<l>A vitéznek megkötözésére.</l>
				</lg>
				<lg>
					<l>S elvivék a császár udvarába,</l>
					<l>Mint rablónak kötve keze-lába;</l>
					<l>Otto császár fényes udvarában</l>
					<l>Diadalnak vannak mámorában.</l>
				</lg>
				<lg>
					<l>Mint a puszták szörnyű hienája</l>
					<l>A halottat sirból is kivájja,</l>
					<l>Körbe Otto gyűjt élőt, halottat,</l>
					<l>És fölöttük véritéletet tart.</l>
				</lg>
				<lg>
					<l>S mint a gyermek gyönyörét találja,</l>
					<l>Ha fejenként a mákot kaszálja,</l>
					<l>Ugy találja kedvét Otto benne,</l>
					<l>Ha magyarfej még kétannyi lenne.</l>
				</lg>
				<lg>
					<l>S már a szörnyü mészárlás fogytán van,</l>
					<l>A midőn uj ötlet kél agyában.</l>
					<l>Hét magyar van élve még, szegények</l>
					<l>Mind heten szép és ifjú legények.</l>
				</lg>
				<lg>
					<l>Mind a hétnek megbocsát a császár;</l>
					<l>Egy helyett de rájok két halál vár.</l>
					<l>Megcsonkitva orr- s fülek hiával</l>
					<l>Rakva lesznek gúny gyalázatával.</l>
				</lg>
				<lg>
					<l>És hajón elküldi a Rajnára,</l>
					<l>Küldi onnan őket a Dunára;</l>
					<l>Megizenvén gőggel a magyarnak,</l>
					<l>Hogy ha jőnek, ily sorsot aratnak.</l>
				</lg>
				<lg>
					<l>Hős Lehelnek vére rég habot hány,</l>
					<l>Meg-megrázza lánczát hősi karján.</l>
					<l>Élni nem tud szörnyű szégyenében,</l>
					<l>S halni nem bír kínja tengerében.</l>
				</lg>
				<lg>
					<l>«Mért e késés? - szól fájó haraggal -</l>
					<l>Mért nem öltök százszoros halállal?</l>
					<l>Életemmel nem csere-beréltek,</l>
					<l>Hogyha érttem váltságot reméltek?»</l>
				</lg>
				<lg>
					<l>«Meglakolsz még te is! - mond a császár</l>
					<l>Rád, vezérül, fényesebb halál vár;</l>
					<l>De előbb mint a vérpadra mennél,</l>
					<l>Szívességet mivelünk tehetnél.</l>
				</lg>
				<lg>
					<l>Hős kürtödről, mely függ oldaladnál,</l>
					<l>S nagy hirével félvilágra szolgál,</l>
					<l>Úgy beszélik, eddig csak vig ének</l>
					<l>Harsogott le Árpád nemzetének.</l>
				</lg>
				<lg>
					<l>Kandi volnék hallanom, miként szól</l>
					<l>A szomorú ének ajkaidról,</l>
					<l>Fújj halotti nótát társaidnak,</l>
					<l>S rá, ha tetszik, búcsuzót magadnak.»</l>
				</lg>
				<lg>
					<l>Mond a császár sértő gúnykaczajjal,</l>
					<l>Tréfát űzve védtelen fogolylyal.</l>
					<l>«Megteszem!» mond hős Lehel dühében;</l>
					<l>Mert nagy ötlet lobban fel fejében.</l>
				</lg>
				<lg>
					<l>És azonnal oldatik bilincse;</l>
					<l>Jobb karában lehet ujra kincse,</l>
					<l>Ifjusága szózatos barátja,</l>
					<l>Most utósó tette vég istápja.</l>
				</lg>
				<lg>
					<l>És kilépvén a császár elébe,</l>
					<l>A helyett, hogy kezdne gyászzenébe,</l>
					<l>Hősi kürtét két kezére kapja,</l>
					<l>S le a császár rőt fejére csapja.</l>
				</lg>
				<lg>
					<l>«Menj előre - mond - a más világra!</l>
					<l>Tégy magadnak szert, ha kell, szolgára!</l>
					<l>És ha szolga kell a szellemeknek,</l>
					<l>Ottan is te szolgálsz hős Lehelnek.»</l>
				</lg>
				<lg>
					<l>Szólt, s utósó hangja volt szavának.</l>
					<l>Kürte és a hős elnémulának;</l>
					<l>Kürte Otto homlokán hasadt szét,</l>
					<l>A hőst Otto népe vágta százrét.</l>
				</lg>
			</div>
		</body>
	</text>
</TEI>