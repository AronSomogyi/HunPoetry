<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Juhasz_00709_1147" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Férfiat énekelek...</title>
				<author>
					<persName>
						<surname>Juhász</surname>
						<forename>Gyula</forename>
					</persName>
					<date from="1883" to="1937">1883-1937</date>
					<idno type="VIAF">24632276</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">332</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Férfiat énekelek...</title>
					<author>
						<persName>
							<surname>Juhász</surname>
							<forename>Gyula</forename>
						</persName>
						<idno type="VIAF">24632276</idno>
					</author>
					<relatedItem type="copyText">
						<bibl>
							<title>Juhász Gyula összes versei</title>
							<date when="1997-12-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00709"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-07-05">level1</change>
		</revisionDesc>
	</teiHeader>
	<text>
		<body>
			<div>
				<head>Férfiat énekelek...</head>
				<lg>
					<l>Férfiat énekelek, lantom új dalra fölajzom,</l>
					<l>Áhitat és kegyelet rózsáival ékesitem föl</l>
					<l>És sarut oldva jövök antik mértékkel adózni</l>
					<l>Annak, akit költők minden koszorúja megillet.</l>
					<l>Mert maga vátesz volt, tisztán megmondva jövendőt,</l>
					<l>Melynek fölragyogó napját ő hozta nekünk el</l>
					<l>S szörnyeteg árnyaival küzdött, aggódva, remegve.</l>
				</lg>
				<lg>
					<l>Ódát érdemel ő, nem is ódát, ünnepi himnuszt,</l>
					<l>Pindaroszi szavakat, melyek árja egekbe csapódik</l>
					<l>S múló gyászokon át az örök fény ormait éri.</l>
					<l>Ó de ma oly fájó nagyságra tekinteni mélyből,</l>
					<l>Csonka világunkból fölnézni ily nagy egészre,</l>
					<l>Törpék harca közül Atlas vállára meredni,</l>
					<l>A hazai földnek gondját, aki bátran emelte</l>
					<l>S hogy mégis mozog, ezt vallotta, hitte halálig.</l>
					<l>Ó mily vátesz is ő: mély, bús pusztába kiáltó,</l>
					<l>Századok éji ködét föltáró tünde szövétnek,</l>
					<l>Mely a jövő hajnalt várván, virrasztva elégett.</l>
					<l>Férfiat énekelek, ki a restül álmodozó hunt,</l>
					<l>Messze kelet népét tettekre ragadva vezette</l>
					<l>Tétlen tengésből diadalmas eszmei harcba!</l>
					<l>Hol van most a magyar és hol van most a vezérlő,</l>
					<l>Merre megyünk, meddig, vereségek népe, fejetlen,</l>
					<l>Meddig paskol még bennünket a gyász s a gyalázat?</l>
				</lg>
				<lg>
					<l>Férfiat énekelek s remegő lélekkel idézem</l>
					<l>Isten tűnt remekét, elszállt lelkét a magyarnak.</l>
					<l>Őt, akiben szerelem üdvösség s kárhozat egyben</l>
					<l>Élt e honért s népért s inkább omlott el a téboly</l>
					<l>Szőnyegein, ám nem nézhette fajának elestét.</l>
					<l>Döbling: rácsaidat megrázva figyelte vak éjben</l>
					<l>Távol népe jaját, puskáknak tompa zenéjét,</l>
					<l>Mint a magyar puszták rab oroszlánsarja, homályos</l>
					<l>Emlékek s álmok pirkadtak néha agyában</l>
					<l>Régi diétáról, új hídról, büszke folyóról,</l>
					<l>Mely laza gátokon át harsogván törtet előre</l>
					<l>És a szabadságnak tépett zászlója taréján.</l>
					<l>Ó hány végtelenül ólmos és lassu napod múlt</l>
					<l>S néha a méla magyar Bánát költője, a bomlott</l>
					<l>És szilajon zokogó Lenau cincogja füledbe</l>
					<l>Az eltűnt éden, vesztett föld síri keservét</l>
					<l>S az idegen zsarnok pandúrja kutatta a titkod!</l>
					<l>Én, e kései kor elfáradt lantosa, íme</l>
					<l>Száz év tűnte után hívlak, jőjj el, soha jobban</l>
					<l>Nem várt férfit e táj, soha inkább hőst, aki alkot</l>
					<l>És e szörnyű kaosz szennyes vizein lebegő nagy</l>
					<l>Lelke szaván ismét élet lesz s új Magyarország!</l>
				</lg>
			</div>
		</body>
	</text>
</TEI>