<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Juhasz_00709_1122" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Vojtina új levele öccséhez a drámaírásról</title>
				<author>
					<persName>
						<surname>Juhász</surname>
						<forename>Gyula</forename>
					</persName>
					<date from="1883" to="1937">1883-1937</date>
					<idno type="VIAF">24632276</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">583</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Vojtina új levele öccséhez a drámaírásról</title>
					<author>
						<persName>
							<surname>Juhász</surname>
							<forename>Gyula</forename>
						</persName>
						<idno type="VIAF">24632276</idno>
					</author>
					<relatedItem type="copyText">
						<bibl>
							<title>Juhász Gyula összes versei</title>
							<date when="1997-12-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00709"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-07-05">level1</change>
		</revisionDesc>
	</teiHeader>
	<text>
		<body>
			<div>
				<head>Vojtina új levele öccséhez a drámaírásról</head>
				<lg>
					<l>Hallom, öcsém, hogy a költői pályát</l>
					<l>Választod, szóval az éhenhalást.</l>
					<l>Mert magyar dalnok sorsa nem javult föl,</l>
					<l>Mi több, lecsökkent jó Petőfi óta,</l>
					<l>Ki legalább szerkesztő lett, szegény.</l>
					<l>Hiába vágyott új századba hajdan</l>
					<l>Csokonaink, ma is meghalna ifjan,</l>
					<l>Szárnyas lovát ha nem fogná igába!</l>
					<l>Nehéz az élet és nem kell a dal most,</l>
					<l>Csak hogyha sanzon vagy kuplé neve.</l>
					<l>Mégis, öcsém, ha már te mindenáron</l>
					<l>Csak literátor óhajtasz maradni,</l>
					<l>Van egy mód arra, hogy sikert arass,</l>
					<l>Csengő sikert és ez a drámaírás.</l>
					<l>Ha van benned lemondás s nem kívánsz</l>
					<l>Költő maradni: akkor rajta, bátran!</l>
					<l>Nem kell egyéb hozzá, csak egy írógép,</l>
					<l>Mert tinta, toll oly ósdi hagyomány már,</l>
					<l>Miként a lant, koboz és oly nevetség,</l>
					<l>Miként a múzsa csókja homlokodra.</l>
					<l>Ha írógép van s színigazgató,</l>
					<l>Ki darabodat elfogadja és lesz</l>
					<l>Közönség, aki beveszi, mi kell még:</l>
					<l>Csekélység habbal, szóval a darab!</l>
					<l>A tárgyát úgy válaszd meg gondosan,</l>
					<l>Körültekintőn, hogy egész világon</l>
					<l>Mehessen, még ha itt el is bukik,</l>
					<l>Nem árt, ha a szereplők magyarok,</l>
					<l>Csak angolul ki tudják mondani</l>
					<l>A nevüket, mondjuk mister Braun,</l>
					<l>Miss Ilona. Lehet víg, szomorú</l>
					<l>A darabod, de vége jó legyen!</l>
					<l>Csak semmi szociális, nemzeti,</l>
					<l>Csak szerelem, jólét és semmi más!</l>
					<l>Nem mondom, egy kis bátor szókimondás</l>
					<l>Nem árt, de csak módjával, mert utána</l>
					<l>A közönség még vacsorázni óhajt</l>
					<l>S elég tragédia maga az élet</l>
					<l>S elég tragédiát írt már a Sekszpír!</l>
					<l>Fő, hogy modern légy! És a technika</l>
					<l>Minden vívmányát fölhasználd vigan!</l>
					<l>A hősöd jó sokat telefonáljon,</l>
					<l>A színfalak közt várjon autó rá,</l>
					<l>Repülőgépen szökjön a szerelmes</l>
					<l>A gazdag lánnyal s csekket is vigyen</l>
					<l>És rádiózzon a bőszült apa</l>
					<l>S jazz-band ütemre perdüljön le minden,</l>
					<l>Az üzlet üzlet és pénz az idő!</l>
					<l>A dialógus hadd legyen lapos,</l>
					<l>Fél mondatokkal, semmi gondolattal,</l>
					<l>Részint mivel a költészet s a szellem</l>
					<l>Más lapra tartozik, részint mivel</l>
					<l>Kaviár kell a népnek, nem malaszt,</l>
					<l>Azért óránként néhány szellemesség,</l>
					<l>Wilde, Shaw uraságoktól levetett,</l>
					<l>Nem megvetendő és igen kelendő.</l>
					<l>Ám fő a trükk: ezt egykor úgy nevezték:</l>
					<l>Deus ex machina. Ma csak mache.</l>
					<l>Hogy mi a trükk? Hát mi a vakparádé?</l>
					<l>A trükk az trükk, ehhez születni kell,</l>
					<l>De nem Árkádiában, annyi szent.</l>
					<l>Kész volna a darab, most jő a cím</l>
					<l>És ez a lét s nem lét kérdése néha.</l>
					<l>A cím legyen nagyon sokat igérő,</l>
					<l>De semmit el nem áruló. A cím</l>
					<l>Már félsiker, ha jó s egész bukás,</l>
					<l>Ha rossz. Jó címre, mint cukorra dongó,</l>
					<l>Jön a közönség. Műgonddal keresd</l>
					<l>A címet (és csak erre kell ma műgond).</l>
					<l>De eddig még csak félmunkát miveltél,</l>
					<l>Most kezdődik dandárja: ez a reklám,</l>
					<l>A tizedik múzsája századunknak,</l>
					<l>A többi múzsát bátran pótoló.</l>
					<l>Ez hirdeti előre: itt a sláger,</l>
					<l>Ki jobbat alkot, az már szemtelen.</l>
					<l>E múzsa már jazz-banddel dolgozik,</l>
					<l>Hírharsonákkal, hangos üstdobokkal,</l>
					<l>Repedt fazékkal és kongó kolomppal,</l>
					<l>Mert reklám nélkül lángész még lehetsz,</l>
					<l>De drámaíró nem lehetsz, öcsém.</l>
					<l>A reklám nélkül eljuthatsz a mennybe,</l>
					<l>De nem juthatsz el Bécsbe s nem lehet</l>
					<l>Végállomásod Honoluluban.</l>
					<l>S ha mégis, szép öcsém, költő akarsz</l>
					<l>Maradni ebben a nehéz iparban,</l>
					<l>Akkor ne fáradj a színházhoz el,</l>
					<l>Hanem tedd a fiókba művedet.</l>
					<l>Talán majd eljön a hálás utókor</l>
					<l>(Bár úgy hiszem, hogy ő is feledékeny)</l>
					<l>És fölfedez egy késő filozopter,</l>
					<l>Ki doktor lesz művedből és idővel</l>
					<l>Egyetemen professzor, míg te szépen</l>
					<l>És csöndesen árvácska, viola,</l>
					<l>Rezeda és százszorszép is lehetsz</l>
					<l>A honi rögben és ha van szerencséd</l>
					<l>És pártfogód, még kaphatsz szobrot is, hajh</l>
					<l>És elneveznek rólad egy kis utcát,</l>
					<l>Hol a nyomor s a szenvedés lakik,</l>
					<l>S ez stílszerű, mert egykor itt te laktál!</l>
				</lg>
			</div>
		</body>
	</text>
</TEI>