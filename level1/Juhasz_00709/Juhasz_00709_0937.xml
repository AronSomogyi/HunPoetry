<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Juhasz_00709_0937" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Gulácsy Lajosnak</title>
				<author>
					<persName>
						<surname>Juhász</surname>
						<forename>Gyula</forename>
					</persName>
					<date from="1883" to="1937">1883-1937</date>
					<idno type="VIAF">24632276</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">404</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Gulácsy Lajosnak</title>
					<author>
						<persName>
							<surname>Juhász</surname>
							<forename>Gyula</forename>
						</persName>
						<idno type="VIAF">24632276</idno>
					</author>
					<relatedItem type="copyText">
						<bibl>
							<title>Juhász Gyula összes versei</title>
							<date when="1997-12-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00709"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-07-05">level1</change>
		</revisionDesc>
	</teiHeader>
	<text>
		<body>
			<div>
				<head>Gulácsy Lajosnak</head>
				<lg>
					<l>Lajos, elér-e hozzád még a hangom,</l>
					<l>Mely úgy remeg, mint nyárfák estelen,</l>
					<l>Ha rajtuk ring az alkonyi harangszó</l>
					<l>S rájuk ragyog a csillagszerelem,</l>
					<l>Elér-e hozzád hangom, a szívedhez,</l>
					<l>E nagy, bíbor virághoz, mely beteg</l>
					<l>És az agyadhoz, mely - ó drága serleg! -</l>
					<l>Gyász és nyomor borával telve meg!</l>
					<l>Elér-e hozzád hangom, a naiv, bús</l>
					<l>Juhászkolomp a végtelen teren</l>
					<l>És fölver-e egy percre álmaidbul,</l>
					<l>Melyekben nincs már többé értelem?</l>
				</lg>
				<lg>
					<l>Ó értelem! Hogy tudja ezt a többi,</l>
					<l>A kalmár, börzés, a kalóz, betyár,</l>
					<l>Csak okosan, csak adni, venni, ölni,</l>
					<l>Törvényesen, míg az idő lejár.</l>
					<l>Csak enni, nőszni és álmodni néha,</l>
					<l>De óvakodva, mert itt élni kell,</l>
					<l>Potom a szépség és művésze léha,</l>
					<l>Csak egy a mentség, egy csak: a siker!</l>
				</lg>
				<lg>
					<l>Lajos, emlékszel, amikor először</l>
					<l>Kerített össze minket alkalom,</l>
					<l>A boldogságos, békés délelőttön</l>
					<l>Gauguinnek száz lázálma a falon?</l>
					<l>A sárga fényben a kövér banánok</l>
					<l>S a sárga tájon barna emberek,</l>
					<l>Az elveszett Éden, mely fájva-fájón</l>
					<l>Bennünk zokog, ujjong, ragyog, remeg.</l>
					<l>S a furcsa bálvány, szent fából faragva,</l>
					<l>Mosolya sír és bánata mosoly,</l>
					<l>Önarcképem! - mondottad és a zajban</l>
					<l>Kacajod bongott, mint ha szél dobol!</l>
				</lg>
				<lg>
					<l>Lajos, emlékszel Váradon, tavasszal</l>
					<l>A kis csapszékben, hol Watteau lakott,</l>
					<l>Lerajzoltál, vén márkit, vaskalappal</l>
					<l>S tegnapnak láttad már a holnapot.</l>
					<l>A Köröst néztük és láttuk Velencét,</l>
					<l>A kávéházban Goethe ült velünk,</l>
					<l>Esengtük Grandet Eugenia szerelmét,</l>
					<l>A csillagot kerestük, amely letünt.</l>
				</lg>
				<lg>
					<l>A csillagot kerestük... merre is vagy,</l>
					<l>Hisz még nem hullottál az éjbe le,</l>
					<l>Még ég fölötted estenden a villany,</l>
					<l>Még mérik, lázad nő, vagy süllyed-e?</l>
					<l>Lajos, hiszen mi voltunk már azóta</l>
					<l>Ott is, tudod, nem mondom, fáj a szó...</l>
					<l>Ahol ketyeg a lélek, mint az óra,</l>
					<l>De nem mutat időt, irtóztató.</l>
				</lg>
				<lg>
					<l>Te ott maradtál, hallom, jobb neked már,</l>
					<l>Mint ez a másik, józan, gaz pokol,</l>
					<l>Hol gond, ital, nő, robot és a seft vár</l>
					<l>S a legszebb vágy legrútabban lakol.</l>
					<l>Te ott maradtál: téren és időn túl</l>
					<l>Sétálsz a kertben, csillag s híd alatt,</l>
					<l>Nem hallasz már ugatni szűkölő bút</l>
					<l>S nem látod a halált, amint arat,</l>
					<l>A mosolyt, melyet festett Lionardo,</l>
					<l>Nem látod a nőn, - csöndesen halad</l>
					<l>Agyadban, mint a Léthe, mint az Arno,</l>
					<l>Az örök semmi a vak nap alatt.</l>
				</lg>
				<lg>
					<l>Nincsen remény s te nem tudod. Szeliden</l>
					<l>És finoman - hisz művész vagy, Lajos -</l>
					<l>Babrálsz a párnán ujjaddal. Az Isten</l>
					<l>Legyen irgalmas. Ó csodálatos</l>
					<l>Szent, tiszta művész, Giotto jó utóda,</l>
					<l>Alázatos, hű, tőled nem kiván</l>
					<l>Már e plánéta semmit és a holdba</l>
					<l>Nakonxipán vár már, Nakonxipán!</l>
				</lg>
			</div>
		</body>
	</text>
</TEI>