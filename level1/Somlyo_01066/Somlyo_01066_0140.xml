<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Somlyo_01066_0140" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">FRAGMENTUM</title>
				<author>
					<persName>
						<surname>Somlyó</surname>
						<forename>Zoltán</forename>
					</persName>
					<date from="1882" to="1937">1882-1937</date>
					<idno type="VIAF">30912602</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">952</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>FRAGMENTUM</title>
					<author>
						<persName>
							<surname>Somlyó</surname>
							<forename>Zoltán</forename>
						</persName>
						<idno type="VIAF">30912602</idno>
					</author>
					<relatedItem type="copyText">
						<bibl>
							<title>Somlyó Zoltán összes költeménye</title>
							<date when="1998-09-30"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01066"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Zsoldos</surname>
									<forename>Sándor</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>FRAGMENTUM</head>
				<p>A KENYÉR CÍMŰ MISZTÉRIUMBÓL</p>
				<p>Behavazott kis falu. Künn sűrű pelyhekben hull a hó, szinte hallani lehet a hózizegést. Benn a szobában beszélgetnek az Atya és a Fia, aki tíz évi csavargás után betegen tért meg a szülői házba. Este. A közeli vasúti állomásról néha rekedt füttyszó sivít be.</p>
				<p>FIÚ</p>
				<lg>
					<l>A kertek alatt jöttem meglapulva,</l>
					<l>fagyott burgonyaföldeken keresztül.</l>
					<l>Néhány kutya messziről megszagolt,</l>
					<l>csak vonítottak, de meg nem ugattak.</l>
					<l>De, ni, a combom: vér bugyog belőle,</l>
					<l>be jó meleg e sötét, aludt vér.</l>
					<l>Egy kerítésen kelle átugornom,</l>
					<l>a rozsdás szeg, nyilván az sérte fel.</l>
					<l>Be bús dolog, atyám, még kiskoromból</l>
					<l>emlékszem rá: a palánkok fölött</l>
					<l>nagy, szúrós, vastag drótrácsokat húztak</l>
					<l>a boszorkányok s kísértetek ellen.</l>
					<l>Most is ebben akadtam fenn, atyám</l>
					<l>és elhűlt a vér mindenik eremben.</l>
					<l>Kísértetnek éreztem magamat,</l>
					<l>a boldog, tiszta, rózsaszínű multból,</l>
					<l>kísértetnek, mely vissza-visszajár</l>
					<l>a falujába álmos, havas estvén.</l>
					<l>Keresni régi kavicsszemeket,</l>
					<l>amikkel játszott s amikkel azóta</l>
					<l>meleg falakat építettek fel,</l>
					<l>míg őneki a lábaiba fagy száll.</l>
					<l>Ó, szines kavicskövek és falak,</l>
					<l>Ó, életem, te színtelen salak!...</l>
				</lg>
				<p>ATYA</p>
				<lg>
					<l>Szegény fiam: kísértetnek is vézna</l>
					<l>és gyenge vagy. Tudod: mi a kísértet?</l>
					<l>A régi vér, mi tiszta, lenge lánggal</l>
					<l>felégett bennünk régidők ölén</l>
					<l>és nagysokára a felégett vérnek</l>
					<l>hűs pernyehulladékait kifújja</l>
					<l>valami szél a csontjainkon át...</l>
					<l>De csontjaink már akkor szú kirágta,</l>
					<l>sok nyavalya halálfőt karmolt rá;</l>
					<l>s a régi pernye fölsír új szelekben:</l>
					<l>a vér romlik minden tíz újult évben.</l>
					<l>Ez a kísértet, tudd meg: ez, fiam,</l>
					<l>szegény fiam, véremnek omladéka,</l>
					<l>szegény fiam, életem könnyezése,</l>
					<l>szívem sötét szikrája, jó fiam.</l>
					<l>Mi istenes volt ajkad perdülése,</l>
					<l>mily hű s hites volt egykor még szived!</l>
					<l>Kis verseket mondtál születésnapra</l>
					<l>és két szemedből ifjú könny omolt.</l>
					<l>És kis kezed, ha ágyacskádban ültél,</l>
					<l>mily forrón és szorosan tetted össze.</l>
					<l>... S ma arcodon gubbasztanak az átkok,</l>
					<l>miket isten helyett magadra vettél.</l>
					<l>Hűsszívű emberek jöttek eléd</l>
					<l>s megannyi rossz kísértet szállt beléd.</l>
				</lg>
				<p>FIÚ</p>
				<lg>
					<l>Előttetek szorongó szájjal állok:</l>
					<l>isten s szülőm, két elvesztett atyám!</l>
					<l>A gyertyaláng melegét, azt még érzem,</l>
					<l>de imádkozni nincs elég erőm.</l>
					<l>A rőtes gyertyalángba, hogyha nézek,</l>
					<l>máglyát szeretnék összehordani,</l>
					<l>egy füsttel égő, irtózatos máglyát,</l>
					<l>amelyen annyi embertest vonaglik,</l>
					<l>ahányszor éhség koptatá szivem,</l>
					<l>ahányszor sírva, bőgve, átkozódva</l>
					<l>kellett pompázatos utcák során</l>
					<l>megállnom, suta, tompa megállással,</l>
					<l>mert torzult főm szédülten lehanyatlott,</l>
					<l>mert kenyér helyett szókat rágtam én,</l>
					<l>irtózatosan gyulladt, éles szókat,</l>
					<l>mik testemet táplálták sötét nedvvel,</l>
					<l>mely keserűbb, miként a nadragulya,</l>
					<l>mit lenn a kertek mélyében tenyésztnek,</l>
					<l>csak gaznak, ámde öreg némberek</l>
					<l>halálitalt kotyvasztanak belőle.</l>
					<l>A csengős, tiszta városi kutyák</l>
					<l>úrasszonyok ölében cukrot rágtak,</l>
					<l>jól abrakolt lovak rohantak fessen</l>
					<l>és áldott asszonyok kacagtak, prémbe bújva.</l>
					<l>Borostás állam, kékes-sötét arcom</l>
					<l>imbolygó, torz haláljel volt a fényben.</l>
					<l>És lovagok jöttek szembe velem,</l>
					<l>lovagok, kiknek tündöklő ruháján</l>
					<l>szeretőik buja parfőmje érzett.</l>
					<l>Megmosolyogtak s megreszkettek ők</l>
					<l>s én összeestem kapujok előtt.</l>
				</lg>
				<p>ATYA</p>
				<lg>
					<l>A nők, fiam és a kenyér: az élet!</l>
					<l>Téged az élet nyilván meg nem ismert.</l>
					<l>Te elkendőzted sóvár szemeid</l>
					<l>és elnéztél kenyér és nő fölött,</l>
					<l>pedig e két halom: két szentelt pihenő,</l>
					<l>hol istenünk kezébe vesz kegyesen</l>
					<l>és megsimogat minket és megáld,</l>
					<l>hogy új erőnk legyen nőhöz, kenyérhez.</l>
					<l>Te hamis, rossz igékre sanditottál</l>
					<l>s szemed üvegje elhomályosult,</l>
					<l>hogy ferde fénytörésben, ferde mozdulattal</l>
					<l>nyúltál kenyér után és nő után</l>
					<l>s kezed kövekhez ért s kétélű fegyverekhez,</l>
					<l>amik szivedre hulltak s ajkad felszakíták.</l>
					<l>Nyitott szemekkel nézni útakat,</l>
					<l>s nyitott kezekkel merni kútakat;</l>
					<l>ez méri fel a leírhatlan távolt,</l>
					<l>mely kezeinktől a szájunkig tátong.</l>
					<l>Nézz oda föl: a zongora fölött</l>
					<l>anyád képmása néz le rád olajban.</l>
					<l>Ez arc alatt pihentél bíborágyban</l>
					<l>s e bús szemekben, nézd: ó, mennyi vágy van,</l>
					<l>a vágy, hogy egy fiú szülessen létre,</l>
					<l>a vágy, hogy férfiszívben égjen végre</l>
					<l>egy tiszta nőnek tiszta, vak hite,</l>
					<l>a vágy hogy csendben úgy borulj ide</l>
					<l>atyád szivére, mint a húr az íjjra</l>
					<l>visszapattan, bárhogyan is feszítik.</l>
					<l>Te leszakadtál rólam vad viharban</l>
					<l>s a nyíl kirepült köztünk s messze-messze</l>
					<l>még egyre száll a szélben, vad vidéken</l>
					<l>és búgva metszi a kék levegőt;</l>
					<l>hol útja száll, sírás zokog keresztül.</l>
					<l>Meg vagy siratva, elsodort fiam,</l>
					<l>a szélben és az éjben és a kéjben,</l>
					<l>mely megkorbácsolt árkok mélyiben.</l>
					<l>Én nem siratlak. Anyád földbe porlik,</l>
					<l>őt se siratom már. De te sirasd!</l>
					<l>Ő hogyha élne, rád is pergett volna</l>
					<l>kenyérszelő kezének könnyű írja.</l>
				</lg>
				<p>FIÚ</p>
				<lg>
					<l>Késő, atyám! A könyeim elúsztak</l>
					<l>haláljátékban furcsán és fonákul.</l>
					<l>Egy forró tenger, játszi rímdagály</l>
					<l>elnyelte őket s gyémánttá fagyasztá.</l>
					<l>Én éjjelente zöldrenyílt szemekkel</l>
					<l>őriztem minden embert s állatot</l>
					<l>és álomlihegésük összegyúrtam</l>
					<l>egy szent szoborrá felforrt ihletemmel.</l>
					<l>Én zsoltárokat zengtem ki szavakból,</l>
					<l>miket papírra fektettem pihenni,</l>
					<l>mert bennem elfáradtak a szegények,</l>
					<l>simító nőszemekre vágyakoztak. -</l>
					<l>Én himnuszokat zengtem kis szüzekhez,</l>
					<l>akiknek melle istent hívogat.</l>
					<l>Én himnuszokat mondtam érett nőkhöz,</l>
					<l>akiknek keble poklok kapuja.</l>
					<l>Én átkok langy zamatját szűrtem át</l>
					<l>halálos csókok tajtékzó zenéjén</l>
					<l>és oly himnuszt daloltam a kenyérhez,</l>
					<l>hogy aki hallá: buzgón térdrehullott</l>
					<l>minden falatnál. Díszes polcokon</l>
					<l>és asztalokon, mik roskadtan álltak,</l>
					<l>megindult sok kenyér gurulva és görögve</l>
					<l>és milliók szájába önként gurult belé.</l>
					<l>S én nyitott, lázas, tátott szájjal álltam</l>
					<l>és fuldoklottam éhes déli órán</l>
					<l>és lassan-lassan én lettem az Érték,</l>
					<l>mely önmagáért becsli önmagát.</l>
					<l>Magam koptatva mindent ékítettem,</l>
					<l>vallást csiszoltam s lettem én hitetlen.</l>
					<l>Tisztátlan vérben aj, hányszor fürödtem!</l>
					<l>Aj, hányszor hemperegtem szennyesen!</l>
					<l>Kezemből, mint Mózes sziklája szélén,</l>
					<l>mindannyiszor kristálytiszta víz csurgott</l>
					<l>és megáztattam vele testemet</l>
					<l>s fogam közt harsogott a rossz kenyérhaj</l>
					<l>s e harsogást világgá kürtölém.</l>
					<l>Keresztények üldöztek engemet,</l>
					<l>zsidók gúnyolták űzött lelkemet,</l>
					<l>s egy fekete életű zord zsidó fölött</l>
					<l>a költészet szent virágba szökött.</l>
					<l>Atyám: véredből kelt fiad vagyok,</l>
					<l>de messze voltam, messziről vagyok...</l>
				</lg>
				<p>ATYA</p>
				<lg>
					<l>Nem értelek, de érzem életed.</l>
					<l>S hogy megtértél, messzire távolodva</l>
					<l>látom két görbedt, üszkös válladat.</l>
					<l>Itt vagy velem s tudom, hogy sok uton vagy</l>
					<l>és minden sebed más-más tűzbe kaptad.</l>
					<l>Nem értelek, de érzem életed!</l>
					<l>Két bús ember vagyunk mi e világban,</l>
					<l>vígasztalan s vigaszra hasztalan.</l>
				</lg>
			</div>
		</body>
	</text>
</TEI>