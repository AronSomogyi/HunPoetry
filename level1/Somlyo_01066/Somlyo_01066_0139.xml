<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Somlyo_01066_0139" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">FRAGMENTUM A KENYÉR CÍMŰ MISZTÉRIUMBÓL</title>
				<author>
					<persName>
						<surname>Somlyó</surname>
						<forename>Zoltán</forename>
					</persName>
					<date from="1882" to="1937">1882-1937</date>
					<idno type="VIAF">30912602</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">823</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>FRAGMENTUM A KENYÉR CÍMŰ MISZTÉRIUMBÓL</title>
					<author>
						<persName>
							<surname>Somlyó</surname>
							<forename>Zoltán</forename>
						</persName>
						<idno type="VIAF">30912602</idno>
					</author>
					<relatedItem type="copyText">
						<bibl>
							<title>Somlyó Zoltán összes költeménye</title>
							<date when="1998-09-30"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01066"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Zsoldos</surname>
									<forename>Sándor</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>FRAGMENTUM A KENYÉR CÍMŰ MISZTÉRIUMBÓL</head>
				<p>Személyek: az anya és a fiú</p>
				<p>(Tompa világítású étkezőszoba: este, vacsoraidő. Csillogóan terített asztal, körül préseltbőr­székek. A falon oszlopon álló nagy kakukos óra zakatol tompán. Kívülről a falu kutyáinak vonítása behallatszik. Az asztal közepén patyolattal terített ezüsttálcán nagy, falusi, szegetlen kenyér. Az asztal mellett ül az Anya és a Fiú, aki harmincéves és tíz év óta először van otthon.)</p>
				<p>ANYA:</p>
				<lg>
					<l>Édes fiam; száz szárnnyal míg elröpül az idő,</l>
					<l>száz szárnnyal és időtlen gyorsasággal,</l>
					<l>esténkint egy mély-fekete madár</l>
					<l>az ablakomra szállt, benézett rajta</l>
					<l>és rád emlékeztem én, ó, be sokszor!</l>
					<l>Megéreztem, ha fáradt volt a lábad</l>
					<l>s betegségid megsejtettem a szúvos fájdalomtul,</l>
					<l>mi vállaimba vájt és törte derekam.</l>
					<l>A tovaszállott tiz évet feledd el!</l>
					<l>Tíz év, amely után még lát a szem,</l>
					<l>tíz év, amelyre tizenegyedik jött,</l>
					<l>tíz év, amelyre visszanézhetünk,</l>
					<l>csak annyi, mint egy bús, magányos tegnap!</l>
					<l>Tíz év, tíz szúrós, zord köröm a szivben</l>
					<l>és tíz szál megfagyott virág - de semmi más!</l>
					<l>Édes fiam: a test, az vándorol csak,</l>
					<l>a lélek egy helyen ködöl: a szív körül.</l>
				</lg>
				<p>FIÚ:</p>
				<lg>
					<l>Anyám, a szemed oly feszesen áll,</l>
					<l>mint katonák a lőportorony mellett.</l>
					<l>Ám, hogyha szólsz, a hangod meginog,</l>
					<l>a hangoddal elárulod magad.</l>
					<l>Szemedből most erősen kitörülted</l>
					<l>tíz évnek bolygó kisérteteit.</l>
					<l>De a torkodban füstként ott lebegnek,</l>
					<l>látni nem látod, ám de érezed.</l>
					<l>Ne szólj, s melledre nyomott két kezed,</l>
					<l>e két leányos, lankadt lendületet</l>
					<l>ejtsd le elém, hogy nézzem, nézzem, nézzem...</l>
					<l>Ugyis, be sokszor néztem hidegen</l>
					<l>mások anyjának sietős kezét,</l>
					<l>az uccán s mások gondos otthonában,</l>
					<l>gyermekfejek, gyertyák s kenyér fölött.</l>
					<l>Gyermekfejek, gyertyák ó, és kenyér</l>
					<l>és minden-minden, mi csak otthon édes!</l>
					<l>Kenyér, kenyér, te legszentebb madár,</l>
					<l>otthon galamb, keselyű idegenben,</l>
					<l>amely lecsap a szívre olyan gyakran,</l>
					<l>s belőle egy falat is undokabb,</l>
					<l>mint itthon a kukac, amelytől undorodva fordul el</l>
					<l>kutyád és bármely falusi kuvasz.</l>
					<l>Keresni kenyeret és megtalálni</l>
					<l>rejtekhelyeknek redves mélyiben?</l>
					<l>Keresni tíz körömmel lesni rája</l>
					<l>és összeesni s ledőlni alája!</l>
					<l>Keresni ríva, keresni nevetve,</l>
					<l>míg minden út kenyérmaggal bevetve,</l>
					<l>de hol hajtott e mag ki? s zöld fejét</l>
					<l>mely kő alul dugja ki gyáva, síri nesszel!</l>
					<l>Tíz körmöt élesítni önszivünk kövén</l>
					<l>mindennap újra s mindennap elkoptatni!</l>
					<l>Keresni kenyeret s rosszul meszelt falon</l>
					<l>angyalképeket látni s viziókat,</l>
					<l>mik aranyfelhők folyóján eveznek.</l>
					<l>Keresni kenyeret s sebet találni!</l>
				</lg>
				<p>ANYA:</p>
				<lg>
					<l>Igen, kenyérkeresni jó dolog fiam!</l>
					<l>Az ember körme lánggal ég s e láng szinét</l>
					<l>tudom, a szégyen még pirosabbra lehelli.</l>
					<l>A szégyen sokszor jár a kenyér mellé,</l>
					<l>apád is kente rá, mint mások a vajat.</l>
					<l>Emlékszel-é? - de nem, hisz olyan rég volt:</l>
					<l>hat éves ha lehettél még fiam,</l>
					<l>már késő este volt, az asztal megterítve,</l>
					<l>középen lágy, omlós, meleg kenyér,</l>
					<l>az étel készen állt. Én itt ültem, e székben,</l>
					<l>amely, azóta jaj, be sok bút hordott.</l>
					<l>És vártam apádat a vacsorával, de ő nem jött,</l>
					<l>munkások közt időzött, künn az estben,</l>
					<l>a Dráva partján, tutajok körül,</l>
					<l>kenyérkeresni járt. S ti, kis testvéreiddel</l>
					<l>az asztal körül csokrosodtatok,</l>
					<l>hat kicsi fej, hat kicsike gyomor,</l>
					<l>hat kicsi száj s éhesen, álmosan</l>
					<l>apátokra vártatok. És kilencet</l>
					<l>vert ki az óra. És te lassan, mélán,</l>
					<l>megkérdezted: anyám, hol van apám?</l>
					<l>Én elszoruló szívvel néztem rátok,</l>
					<l>egyetlen könnyem hullt ki, ám a többit</l>
					<l>eltettem éccakára a sötétbe. És feleltem:</l>
					<l>apátok most kenyeret keres néktek,</l>
					<l>legyen, mit enni: kenyeret keres.</l>
					<l>Ti álmélkodva néztetek körül</l>
					<l>és másnap reggel az udvar kavicsán</l>
					<l>meggörnyedve hajoltatok a földre,</l>
					<l>(ó csacsi, zsenge tiszta libasor!)</l>
					<l>s kis kezetek a kavics közt kotort.</l>
					<l>Rátok riadtam: ugyan, mit kerestek?</l>
					<l>- Anyám mi most kenyeret keresünk!</l>
					<l>feleltétek kórusban büszke hangon.</l>
					<l>Hat kicsi kéz kenyeret keresett</l>
					<l>az éles kövek közt. És még most is keresnek...</l>
				</lg>
				<lg>
					<l>FIÚ (átszellemülve és fáradtan):</l>
				</lg>
				<lg>
					<l>Valóban?... Erre nem emlékszem én.</l>
					<l>De oly jó meleg van itthon, tenálad!</l>
					<l>Mivel fűtöd a kályhád, mondd, anyám?</l>
					<l>Ugy-e, minden darab fát, mit bedobnak,</l>
					<l>a te langyos kezed érint meg csöndben?</l>
					<l>Ugy-e, a levegőt, mely oly nyugalmas itt,</l>
					<l>te lehelled ki minden reggel enyhén.</l>
					<l>Lásd: más nőket is ismerek ma már,</l>
					<l>nőket, kiknek fején a haj zuhogva</l>
					<l>leomlik s ajkuk biborló edény,</l>
					<l>hol csókeledel íze forr szünetlen.</l>
					<l>Kezük fehér, körmük, mint jáspis: fényes,</l>
					<l>az arcuk szép, finom, de olyan kényes,</l>
					<l>hogy, ha az ember bátran és keményen</l>
					<l>tekint belé, mint a te két szemedbe:</l>
					<l>már elpirulnak s elfehérszenek.</l>
					<l>Az ő kezükben a fa nem melegszik,</l>
					<l>csak a férfiszív roskad össze ott.</l>
					<l>Az ő lehelletük nem enyhe nyugság,</l>
					<l>de bűn, hazugság s idegen világ.</l>
					<l>Én már kerestem nékik is elégszer</l>
					<l>meleg, elomló fehér kenyeret</l>
					<l>és nekik, ó, nekik meg is találtam,</l>
					<l>de nékem soha, sohasem jutott.</l>
					<l>Összemorzsolták apró fogaik közt</l>
					<l>s hogy nem maradt: az arcomba nevettek.</l>
					<l>Aztán siettem magamnak keresni,</l>
					<l>rájuk gondoltam - és már nem találtam.</l>
					<l>Szegetlen kenyér nem jutott kezembe,</l>
					<l>beléharaptak, csókoltak és ettek.</l>
					<l>De ha én kértem csókot: csak nevettek,</l>
					<l>és mindent, mindent előlem megettek.</l>
					<l>Szegetlen kenyér s érintetlen nő</l>
					<l>nem juthatott sosem, sosem nekem.</l>
				</lg>
				<p>ANYA:</p>
				<lg>
					<l>A nő, fiam, megérintve lesz nővé,</l>
					<l>a láva is, ha ömlik, úgy lesz kővé.</l>
					<l>S szegett kenyérből élni: lehetetlen.</l>
					<l>Csak az a kenyér szent, amely szegetlen!</l>
				</lg>
			</div>
		</body>
	</text>
</TEI>