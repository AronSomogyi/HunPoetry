<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Somlyo_01066_0287" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZŰZ MILÉVA</title>
				<author>
					<persName>
						<surname>Somlyó</surname>
						<forename>Zoltán</forename>
					</persName>
					<date from="1882" to="1937">1882-1937</date>
					<idno type="VIAF">30912602</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1323</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZŰZ MILÉVA</title>
					<author>
						<persName>
							<surname>Somlyó</surname>
							<forename>Zoltán</forename>
						</persName>
						<idno type="VIAF">30912602</idno>
					</author>
					<relatedItem type="copyText">
						<bibl>
							<title>Somlyó Zoltán összes költeménye</title>
							<date when="1998-09-30"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01066"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Zsoldos</surname>
									<forename>Sándor</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZŰZ MILÉVA</head>
				<p>1</p>
				<lg>
					<l>Ki ismeri a novemberi éjet</l>
					<l>s november-éjben szűzlány illatát?</l>
					<l>Ki ismeri az álmot, a setétet,</l>
					<l>mely éhes férfitesten illan át?</l>
				</lg>
				<lg>
					<l>Ki ismeri a csillogó tekintet</l>
					<l>hűs olajában bíborvér ízét?</l>
					<l>Ki ismeri a könnyű női inget,</l>
					<l>mely láthatatlan vágyát hinti szét?</l>
				</lg>
				<lg>
					<l>Ki ismeri a csöndes szembeszédet,</l>
					<l>mikor hangosan szólni nem lehet?</l>
					<l>Ki ismeri a buja szendeséget,</l>
					<l>a vágy mécsét csukott vásznak megett?</l>
				</lg>
				<lg>
					<l>Elmondom néktek: mind e drága kincset</l>
					<l>hogyan találtam egy havas napon. -</l>
					<l>Csöndes betükből sikoltó szerelmet</l>
					<l>hallgassatok néhány fehér lapon!</l>
				</lg>
				<p>2</p>
				<lg>
					<l>Nevét csak halkan mondom néha.</l>
					<l>Tinéktek légyen ő Miléva!</l>
					<l>Miléva, drága lány!</l>
				</lg>
				<lg>
					<l>Miléva!... mondjátok velem!</l>
					<l>Mert ő a földi szerelem</l>
					<l>s az égi is talán.</l>
				</lg>
				<lg>
					<l>Két kar; végzetes, mint a szablya;</l>
					<l>mellén a kéjnek tejszínhabja;</l>
					<l>selyemhús kis hasán...</l>
				</lg>
				<lg>
					<l>És lángra gyújt a gondolat:</l>
					<l>simítani e combokat</l>
					<l>a férfivágy vasán...</l>
				</lg>
				<lg>
					<l>Mint két tejharmat rózsakörte:</l>
					<l>térden felül kis csipke, körbe</l>
					<l>s a sima gömbű térd...</l>
				</lg>
				<lg>
					<l>Még hímeső nem öntözé</l>
					<l>s amelynek párnái közé</l>
					<l>még férfitest nem ért!</l>
				</lg>
				<lg>
					<l>S két karcsú oszlop hófehéren:</l>
					<l>a lábszár... Ó, ha én elérem</l>
					<l>még akkor, idején:</l>
				</lg>
				<lg>
					<l>kemény nyakam köré fonom</l>
					<l>s húsába vágom homlokom</l>
					<l>és vérig marom én...</l>
				</lg>
				<lg>
					<l>S a két kis láb, két csöpp madárka!</l>
					<l>Valaki, ó, be sokszor várta,</l>
					<l>hogy ajtaján belép...</l>
				</lg>
				<lg>
					<l>Miléváé volt mindez, mind!</l>
					<l>De mind e vágyat, mind e kínt</l>
					<l>hadd mondom el elébb!...</l>
				</lg>
				<p>3</p>
				<lg>
					<l>November volt. A ködös pesti est,</l>
					<l>mint nők sikos fehér nyakán a nyest,</l>
					<l>úgy folyt körül a tornyokon.</l>
				</lg>
				<lg>
					<l>A villamosok éles sikolyát</l>
					<l>a szél lódítá a nagy síkon át</l>
					<l>és a budai ormokon.</l>
				</lg>
				<lg>
					<l>A vad hideg a szíveket falá,</l>
					<l>befútt a nőknek szoknyái alá,</l>
					<l>hogy megborzongtak a csipők.</l>
				</lg>
				<lg>
					<l>A szél, a szél, minden titkok ura,</l>
					<l>kezébe minden puszta figura -</l>
					<l>a szél, a nagy ripők.</l>
				</lg>
				<lg>
					<l>Én mentem, mentem a Nagyköruton,</l>
					<l>sötét fejemmel, mint egy teuton,</l>
					<l>oly éhesen s vadul.</l>
				</lg>
				<lg>
					<l>A fogaim közt szomjúság-fulánk.</l>
					<l>A nőket néztem: ez itt mily nyulánk</l>
					<l>és fürge, mint a nyúl.</l>
				</lg>
				<lg>
					<l>És milyen telt és élveteg amaz!...</l>
					<l>A sok kéjvágyó hős aszfalt-kamasz</l>
					<l>mind sorra figyeli.</l>
				</lg>
				<lg>
					<l>Mert nékik mindegy: légyen női hús!</l>
					<l>Az ő szivüknek semmi sem gyanus -</l>
					<l>száj kell, csókkal teli!</l>
				</lg>
				<lg>
					<l>De nékem megvolt már a fantomom!</l>
					<l>Őt énekeltem már a lantomon</l>
					<l>s már átfolyt véremen:</l>
				</lg>
				<lg>
					<l>Miléva, kihez taszított a vágy!</l>
					<l>S a férfilélek ábrándokra vágy -</l>
					<l>Ő kellett énnekem!</l>
				</lg>
				<lg>
					<l>Ő kellett nékem, egyedül maga!</l>
					<l>Szemének tikkadt fényű csillaga</l>
					<l>épp úgy, mint kebele!</l>
				</lg>
				<lg>
					<l>Simító keze úgy, mint karjai,</l>
					<l>melyek között a vérét hallani!</l>
					<l>S testének láz-bele!...</l>
				</lg>
				<lg>
					<l>Ő kellett nékem jogtalan jogon,</l>
					<l>fel-felsikoltó őrület-fokon,</l>
					<l>e lélek és e test!</l>
				</lg>
				<lg>
					<l>És ahogy mentem a Nagyköruton,</l>
					<l>sötét fejemmel, mint egy teuton:</l>
					<l>őt zúgta Budapest...</l>
				</lg>
				<p>4</p>
				<lg>
					<l>Mikor a férfi, akit a vágy megnyergelt,</l>
					<l>megindul búsan, lehajtva fejét,</l>
					<l>útjába akad minden, ami nem kell</l>
					<l>s a szürke öröm ráönti tejét.</l>
				</lg>
				<lg>
					<l>Így voltam én. Számat a vágy kimarta</l>
					<l>és egy nőhöz húzott dús ösztönöm...</l>
					<l>És száz nő is kínálta szomjas száját,</l>
					<l>hogy csókjaimmal majd megöntözöm.</l>
				</lg>
				<lg>
					<l>De nincs a férfivérnek egy atomja,</l>
					<l>amely a hűtlenségben kéjt talál!</l>
					<l>Amíg a hűség nem köti a testet,</l>
					<l>az önsanyargatás oly szép halál!</l>
				</lg>
				<lg>
					<l>Miléva teste volt mindég előttem,</l>
					<l>vajvonalakkal rajzolt szűzi kép;</l>
					<l>és elképzeltem őt az esti csöndben,</l>
					<l>mikor ártatlan ágyába belép...</l>
				</lg>
				<lg>
					<l>És elképzeltem ébren őt, meg alva,</l>
					<l>meg fekve is, meg ülve, százszor én.</l>
					<l>S a testem őrült táncra kényszeríté</l>
					<l>a bírhatása, kínok éjjelén.</l>
				</lg>
				<lg>
					<l>Ó, hányszor indult el kezem a mélybe,</l>
					<l>hol átkozott csatornán forr a vér,</l>
					<l>hogy önvelőm korbáccsal ösztönözve,</l>
					<l>kergessem oda, hova el nem ér...</l>
				</lg>
				<lg>
					<l>A szörnyű férfibűn pirítá arcom</l>
					<l>és izmaimra ólomsúlyt rakott.</l>
					<l>És önnön két kezemet meggyűlölve -</l>
					<l>a vágy másnap új korbácsot kapott.</l>
				</lg>
				<lg>
					<l>E korbács ott van minden férfiágyban,</l>
					<l>kezébe veszi minden férfi azt.</l>
					<l>És letagadni: gyávaság, hazugság</l>
					<l>a pokolmélyben e halvány vigaszt!</l>
				</lg>
				<p>5</p>
				<lg>
					<l>Hullott a hó, fehéren állt a város,</l>
					<l>mint egy menyasszony, aki megfagyott.</l>
					<l>Megfenyegettem vágyó két kezemmel</l>
					<l>a sok bezárt, függönyös ablakot.</l>
				</lg>
				<lg>
					<l>És mint akit a tenger tág mezőjén</l>
					<l>egy szemafornak lidérclángja von:</l>
					<l>szaladva mentem el egy szürke házig</l>
					<l>s felrohantam a lépcsőfokokon.</l>
				</lg>
				<lg>
					<l>Ő ottan állt. És várt... Vajon reám várt?</l>
					<l>El nem árulta, csak kezet adott.</l>
					<l>S én: vad pióca teste száz nyílásán,</l>
					<l>szívig kinyílva, némán álltam ott.</l>
				</lg>
				<lg>
					<l>A kályhában a szén vörösen izzott</l>
					<l>és ránkvetette ördögi szemét.</l>
					<l>Egy kerevetre ült szendén Miléva</l>
					<l>s a hó az ablakon át bezenélt.</l>
				</lg>
				<lg>
					<l>Beszélni kezdtünk. Dadogón beszélni,</l>
					<l>két testtel forgott a szobameleg.</l>
					<l>És képzeletben egymáshoz tapadtak</l>
					<l>a formák... a kis pelyhek... az erek...</l>
				</lg>
				<lg>
					<l>És képzeletben átestünk a nászon -</l>
					<l>Ó, képzelet, te vadszemű pribék!...</l>
					<l>... Remegő térddel léptem ki az estbe</l>
					<l>s kacagott rajtam a havas vidék...</l>
				</lg>
				<p>6</p>
				<lg>
					<l>Mi nagyobb kincs: a kényszerű szüzesség,</l>
					<l>mely óvja magát, hogy kéjjé szülessék?</l>
				</lg>
				<lg>
					<l>Avagy az érett, megnyitott kehely,</l>
					<l>hol harmatos minden picinyke hely?...</l>
				</lg>
				<lg>
					<l>Ki tudja ezt?... Csak annyit tudhatunk,</l>
					<l>amennyi vágy-utat befuthatunk;</l>
				</lg>
				<lg>
					<l>amennyi csók a lét fáin kacag. -</l>
					<l>Miénk a sejtelem, a szín, a szag;</l>
				</lg>
				<lg>
					<l>miénk a torkot fojtó szenvedély,</l>
					<l>az alkonypírban kigyulladt kedély;</l>
				</lg>
				<lg>
					<l>miénk a test, míg hozzá nem nyulunk,</l>
					<l>míg árnyékától megbolondulunk...</l>
				</lg>
				<lg>
					<l>És azután?... Jaj nékünk azután!</l>
					<l>Száz jajveszékelés, panasz után</l>
				</lg>
				<lg>
					<l>már nem miénk a test, amely köré</l>
					<l>tüzet gyujtottunk! Mi vagyunk övé!</l>
				</lg>
				<lg>
					<l>S mint télen havas cserjén a kökény,</l>
					<l>úgy nő a vágy a nőnk szemöldökén:</l>
				</lg>
				<lg>
					<l>fagyos, fanyar parancs, amely alatt</l>
					<l>a férfi ólmos rabságban marad.</l>
				</lg>
				<lg>
					<l>Még csókol, de a ködhályogon át</l>
					<l>már feszítené roggyant derekát.</l>
				</lg>
				<lg>
					<l>De nem lehet. De most már nem lehet!</l>
					<l>Mert ravatallá lett a kerevet,</l>
				</lg>
				<lg>
					<l>amely fölött a poklok mécse ég!</l>
					<l>Ide torkoll a kezdet és a vég!</l>
				</lg>
				<lg>
					<l>Így kezdődünk és így halunk halált!</l>
					<l>Boldog, ki nyitott kehelyre talált!</l>
				</lg>
				<lg>
					<l>De százszor boldog, ki vágyó szívét</l>
					<l>zárt liljom szirmán szakíthatja szét!...</l>
				</lg>
				<p>7</p>
				<lg>
					<l>És minden este odavitt az út.</l>
					<l>A zárt kehely mindjobban meglazúlt.</l>
				</lg>
				<lg>
					<l>Gyüjtöttem csókját, mint pénzit a fösvény</l>
					<l>s kinyílt a telt csipők között az ösvény,</l>
				</lg>
				<lg>
					<l>ahol kezem remegve, félve járta</l>
					<l>vadorzó útját a tilos határba.</l>
				</lg>
				<lg>
					<l>Ó, országok országa: női test!</l>
					<l>Nincs rajtad út, mely vinne egyenest.</l>
				</lg>
				<lg>
					<l>Csak csupa rejtek, csupa kerülő.</l>
					<l>És mind egy dús ligetben eltünő...</l>
				</lg>
				<lg>
					<l>És csupa völgy és csupa meredély,</l>
					<l>hol siklókon kúszik a szenvedély;</l>
				</lg>
				<lg>
					<l>és hol kiszárnyal, hol meg elcsuszik,</l>
					<l>és jaj néki, hogyha megalkuszik!</l>
				</lg>
				<lg>
					<l>A vér csak körbe tart, míg jő a tőr</l>
					<l>és víg sikollyal fölhasad a bőr.</l>
				</lg>
				<lg>
					<l>S a rabnak tartott vér felszabadúl</l>
					<l>a titkos, rejtett csatornák alúl.</l>
				</lg>
				<lg>
					<l>És könnyön, kéjen hetykén tipor át,</l>
					<l>a napvilágra hozva bíborát...</l>
				</lg>
				<p>8</p>
				<lg>
					<l>A gyilkos, aki éles tőrt szorongat</l>
					<l>s öldöklő vágyat szíve rejtekén,</l>
					<l>álarcot visel még a két kezén is -</l>
					<l>ó, emberek, ily gyilkos voltam én!</l>
				</lg>
				<lg>
					<l>Megbújva jártam feszült szomjúságom</l>
					<l>zúgutcájában félve, remegőn,</l>
					<l>hogy vad mohóságomnak ferde fénye</l>
					<l>elömlik majd a vágyva vágyott nőn.</l>
				</lg>
				<lg>
					<l>Az izmaim, mint hajókötelékek</l>
					<l>az izgalomnak kövér habjain,</l>
					<l>a pattanásig járomba szorulva -</l>
					<l>testemhez nyomtam feldúlt karjaim.</l>
				</lg>
				<lg>
					<l>És tőröm is volt. Tőr, amely nememnek</l>
					<l>sokszor dicsőség s könnyű diadal,</l>
					<l>de sokszor szégyen, melynek bús homályán</l>
					<l>e dicsőségbe lelkünk belehal.</l>
				</lg>
				<lg>
					<l>E tőrrel toldva, fénylő hatalomnak,</l>
					<l>korlátlan úrnak érezzük magunk.</l>
					<l>S vegyétek el e tőrt - és megbicsaklik</l>
					<l>a térdünk s nyomban enged a nyakunk.</l>
				</lg>
				<p>9</p>
				<lg>
					<l>... Miléva ott ült. Fátylas lázzá bomlott</l>
					<l>a folyós árnyú téli alkonyat.</l>
					<l>Már akkor pecsét égett szűzi testén,</l>
					<l>az ezerráncú dús szövet alatt.</l>
				</lg>
				<lg>
					<l>Mint pecsét ég a halálraítélten,</l>
					<l>mielőtt bakó érinti nyakát...</l>
					<l>Odarántottam a plüss-ottománra -</l>
					<l>sikoltott. És... odaadta magát.</l>
				</lg>
				<lg>
					<l>Szegény szegényke! Reszketőn didergett</l>
					<l>a csipkedíszes, síma gömbü térd,</l>
					<l>melynek párnái közé férfivágynak</l>
					<l>fekete körme még sohase fért.</l>
				</lg>
				<lg>
					<l>S két karja, éles ívbe, mint a szablya</l>
					<l>s a pelyhedző selyemhús kis hasán;</l>
					<l>s két drága mellén a kéj tejszínhabja</l>
					<l>mind elalélt a vágyam zord vasán.</l>
				</lg>
				<lg>
					<l>A szűzi arc, torzultan és ziláltan,</l>
					<l>a szűzi test, rángatva szégyenén...</l>
					<l>Csak a sötét haj bomlott ki dicsően</l>
					<l>a boldogság megrablott édenén.</l>
				</lg>
				<lg>
					<l>És könnyű, csipkés vásznak összetépve,</l>
					<l>mint lobogó, mit ronggyá dúlt a vész...</l>
					<l>... Ó, férfiak, tinéktek mit se mond ez!</l>
					<l>Tinéktek egy hódítás az egész!</l>
				</lg>
				<lg>
					<l>De nékem gyász volt. Gyász, melynek szövetjén</l>
					<l>a szerelemnek könnyje szertefolyt.</l>
					<l>S magával vitte gyémántját a vágynak,</l>
					<l>melyet a vérnek sodra elrabolt.</l>
				</lg>
				<lg>
					<l>S mély szánalmamból koporsót faragtam,</l>
					<l>mert széles törzsű fa a szánalom.</l>
					<l>S e koporsóba fektettem Milévát</l>
					<l>s most temetem és gyenge szám dalol.</l>
				</lg>
				<lg>
					<l>És azt dalolja: dédelgesd a vágyad,</l>
					<l>de teljesültét meg ne add neki!</l>
					<l>Mert, ó, az ember önmagát a vágyban</l>
					<l>s a vágyat önmagában szereti!...</l>
				</lg>
			</div>
		</body>
	</text>
</TEI>