<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Somlyo_01066_0247" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">EGY RODIN-AKTHOZ</title>
				<author>
					<persName>
						<surname>Somlyó</surname>
						<forename>Zoltán</forename>
					</persName>
					<date from="1882" to="1937">1882-1937</date>
					<idno type="VIAF">30912602</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">359</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>EGY RODIN-AKTHOZ</title>
					<author>
						<persName>
							<surname>Somlyó</surname>
							<forename>Zoltán</forename>
						</persName>
						<idno type="VIAF">30912602</idno>
					</author>
					<relatedItem type="copyText">
						<bibl>
							<title>Somlyó Zoltán összes költeménye</title>
							<date when="1998-09-30"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01066"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Zsoldos</surname>
									<forename>Sándor</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>EGY RODIN-AKTHOZ</head>
				<lg>
					<l>Mint tengerhabbal szegett lapdarózsa,</l>
					<l>mely ringva reng a partnak fövenyén:</l>
					<l>itt kacérkodsz a költő zord faláról;</l>
					<l>ó, mért vagy puszta rajz? s nem az enyém!</l>
					<l>Az arcodon szemérmes dús mosoly van</l>
					<l>és méla árny a kéj kies helyén...</l>
					<l>Lámpám kigyúl és minden este nézlek</l>
					<l>tág szemével a vérbeborult észnek.</l>
				</lg>
				<lg>
					<l>Néhány vonás a szent művészirónnal,</l>
					<l>pár karcolás, néhány völgy, hűs halom.</l>
					<l>Alatta, mintegy ravatalra dőlve,</l>
					<l>borzas fejem az íróasztalon.</l>
					<l>És elvesztem a tért és az időket</l>
					<l>és elnémult a gyatra percmalom...</l>
					<l>Míg béna kézzel lent, a képnek alján</l>
					<l>tapogatok a lábnak kéjvonalján.</l>
				</lg>
				<lg>
					<l>Itt kis cipőcske volna, szép, kivágott,</l>
					<l>kecses kis orr, everlasztin-betét.</l>
					<l>Megbolondítná a bolond világot</l>
					<l>és vért kavarna, úgy, mint a tiéd.</l>
					<l>Opálbokák fölött selyemszegéllyel -</l>
					<l>az orkeszterből szállna egy minét...</l>
					<l>... De meztelen, mint angyalok az égben,</l>
					<l>vagy kis virág a széles mindenségben.</l>
				</lg>
				<lg>
					<l>Feljebb harisnya simulna a bőrhöz,</l>
					<l>selyempókháló, könnyű, mint a hab.</l>
					<l>Mint a tiéd, a vér illatszerével</l>
					<l>locsolva enyhén; s vérnél pirosabb</l>
					<l>ottfent a térdnek gömbölyű oválján</l>
					<l>az atlaszkötő: műremek-darab...</l>
					<l>Min szép kezed pirulva igazítgat...</l>
					<l>... De meztelen... Fantáziát nem szíthat...</l>
				</lg>
				<lg>
					<l>Be ártatlan a két tejfényű oszlop:</l>
					<l>a két comb, a test alsó kapuja!</l>
					<l>Fehér selyemből lenne rajta holmi,</l>
					<l>melyen átfénylik a bőr, a buja.</l>
					<l>S köröskörül a csipke, patyolatszín,</l>
					<l>mint nyári kertben álmodó tuja...</l>
					<l>... De meztelen... Szemembe vág a fénye,</l>
					<l>nem száll belőle titkok hő reménye.</l>
				</lg>
				<lg>
					<l>A testnek áldott, misztikus középje;</l>
					<l>Rodin-delejjel meglehelt csipők!</l>
					<l>Az ég felé igéretet lövellve,</l>
					<l>- röhögne rá a tudatlan-ripők. -</l>
					<l>Mit tudnak ők az isteni csípőkről,</l>
					<l>a szent bölcsőkről vajj mit tudnak ők!...</l>
					<l>Forró, lengő selymekbe öltöztetném -</l>
					<l>... de meztelen... Nem bódítja az elmém.</l>
				</lg>
				<lg>
					<l>S a váll s a nyak s a mell két vajszigetje,</l>
					<l>közöttük lágyan árnyalt völgyes út,</l>
					<l>amely cikkázva omlik le szelíden</l>
					<l>s a tekintettel le a mélybe fut...</l>
					<l>Ó, hol a széles lenszövet, a vászon,</l>
					<l>mely eltakarva, megmutatni tud!...</l>
					<l>... Mert meztelen, mint csillagok seregje,</l>
					<l>vagy tengeren a felborult dereglye.</l>
				</lg>
				<lg>
					<l>... De most: ez arc... a hajnak mámorában!...</l>
					<l>Ez a tiéd!... Előlem takarod!...</l>
					<l>Elémrajzolt a művésznek irónja</l>
					<l>s hogy így megláttalak: nem akarod...</l>
					<l>És szégyenedben felhúzod a vállad</l>
					<l>s magasba rántod karcsú két karod...</l>
					<l>Ó, nem kell semmi, csak az arcod lássam!</l>
					<l>A többit majd megálmodom csodásan...</l>
				</lg>
			</div>
		</body>
	</text>
</TEI>