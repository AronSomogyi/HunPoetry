<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0253" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Boldog, szomorú dal</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">191</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Boldog, szomorú dal</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Boldog, szomorú dal</head>
				<lg>
					<l>Van már kenyerem, borom is van,</l>
					<l>van gyermekem és feleségem.</l>
					<l>Szívem minek is szomorítsam?</l>
					<l>Van mindig elég eleségem.</l>
					<l>Van kertem, a kertre rogyó fák</l>
					<l>suttogva hajolnak utamra,</l>
					<l>és benn a dió, mogyoró, mák</l>
					<l>terhétől öregbül a kamra.</l>
					<l>Van egyszerü, jó takaróm is,</l>
					<l>telefonom, úti bőröndöm,</l>
					<l>van jó-szivű jót-akaróm is,</l>
					<l>s nem kell kegyekért könyörögnöm.</l>
					<l>Nem többet az egykori köd-kép,</l>
					<l>részegje a ködnek, a könnynek,</l>
					<l>ha néha magam köszönök még,</l>
					<l>már sokszor előre köszönnek.</l>
					<l>Van villanyom, izzik a villany,</l>
					<l>tárcám van igaz színezüstből,</l>
					<l>tollam, ceruzám vigan illan,</l>
					<l>szájamban öreg pipa füstöl.</l>
					<l>Fürdő van, üdíteni testem,</l>
					<l>langy téa beteg idegeimnek,</l>
					<l>ha járok a bús Budapesten,</l>
					<l>nem tudnak egész idegennek.</l>
					<l>Mit eldalolok, az a bánat</l>
					<l>könnyekbe borít nem egy orcát,</l>
					<l>és énekes ifjú fiának</l>
					<l>vall engem a vén Magyarország.</l>
					<l>De néha megállok az éjen,</l>
					<l>gyötrődve, halálba hanyatlón,</l>
					<l>úgy ásom a kincset a mélyen,</l>
					<l>a kincset, a régit, a padlón,</l>
					<l>mint lázbeteg, aki föleszmél,</l>
					<l>álmát hüvelyezve, zavartan,</l>
					<l>kezem kotorászva keresgél,</l>
					<l>hogy jaj, valaha mit akartam.</l>
					<l>Mert nincs meg a kincs, mire vágytam,</l>
					<l>a kincs, amiért porig égtem.</l>
					<l>Itthon vagyok itt e világban,</l>
					<l>s már nem vagyok otthon az égben.</l>
				</lg>
			</div>
		</body>
	</text>
</TEI>