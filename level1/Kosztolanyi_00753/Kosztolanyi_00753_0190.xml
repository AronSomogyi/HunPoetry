<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0190" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Groteszk</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">344</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Groteszk</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Groteszk</head>
				<lg>
					<l>Mentem a kávéház tükrös éjjelébe,</l>
					<l>százezer tükör közt, s hirtelen megálltam.</l>
					<l>Hirtelen megálltam, s ingadozva, félve</l>
					<l>a tükrös zavarban észrevettem árnyam.</l>
					<l>És egyszerre féltem a zavart gomolyban,</l>
					<l>és egyszerre furcsán ferdült légbe minden.</l>
					<l>Egypár lámpa lengett kancsal, gyenge színben.</l>
					<l>S én már messze voltam, jaj de messze voltam.</l>
				</lg>
				<lg>
					<l>Jaj de messze voltam. Messze életemtül,</l>
					<l>pálmaligetemtől, ahol bú és hír nő.</l>
					<l>S messze már mint álom, a ködön keresztül,</l>
					<l>oly magasan trónolt a kevély kaszírnő,</l>
					<l>mint Egyiptom álma, holt hercegkisasszony,</l>
					<l>a színes palackok csillagkoszorúján,</l>
					<l>úgy bámulta búsan búcsu-könnyes arcom</l>
					<l>altatgatva búját a szelíd hajú lány.</l>
				</lg>
				<lg>
					<l>Már nem tudtam állni, csak repülni, szállni,</l>
					<l>és éreztem, éj van, aminő sosem volt.</l>
					<l>Fönn a menny ivén is lámpa lángja, nem hold,</l>
					<l>és bolyongtam, mint egy bujdosó királyfi,</l>
					<l>bujdosó királyfi, csendes éji-herceg,</l>
					<l>aki minden kedves kincsét elvetette,</l>
					<l>s mostan a szemére könnyek permeteznek,</l>
					<l>és csak nézni tud már s bámul-bámul egyre.</l>
				</lg>
				<lg>
					<l>A gránitkövön künn fekete vonalban</l>
					<l>elszántan ballagtak hangos éji züllők,</l>
					<l>s mint a vízi árnyak, himbálóztak halkan</l>
					<l>lusta bérkocsiknak árnyai, a küllők.</l>
					<l>Hullámlott az élet lassan imbolyogva,</l>
					<l>álmatlan merengve a nap tovatűntén,</l>
					<l>s némán nézegette az éj árnyas tükrén</l>
					<l>bársonyos ruháját a nehéz gyászpompa.</l>
				</lg>
				<lg>
					<l>S néha mint a felhők s néha mint a hollók,</l>
					<l>hollók, éji hollók, pár leány beszállott,</l>
					<l>kócos kis koboldok, sírók és mosolygók -</l>
					<l>festett ajku, árva, sirató leányok.</l>
					<l>Tízezer leány, vagy százezer, ki tudja?</l>
					<l>Kik féltek a hajnal hervadás-szagától,</l>
					<l>most bejöttek - éj volt fejükön a fátyol -</l>
					<l>és keresztet írtak rám s a zárt kapukra.</l>
				</lg>
				<lg>
					<l>Még eszembe tévedt egy-egy régi álom,</l>
					<l>s integetve jött egy régi-régi gyermek.</l>
					<l>Láttam az anyám is messze, haloványon,</l>
					<l>gyöngyvirágos fejjel s láttam a vén kertet.</l>
					<l>Emlék, minden emlék. Kedves és kegyetlen,</l>
					<l>mint a bús pokoltűz, mint a hűs pokol-fagy.</l>
					<l>Álmon révedeztem, múltba tévedeztem,</l>
					<l>s senkisem kérdezte rám hajolva: hol vagy?</l>
				</lg>
				<lg>
					<l>És oly könnyű voltam, lengő, lepke-könnyű,</l>
					<l>mint ki életét is sírva elhajítja.</l>
					<l>A szemembe lomha, langyos éji könnyű,</l>
					<l>arcomon a bánat fáradt, ferde csíkja.</l>
					<l>S ingadozva, úszva, elterülve szépen -</l>
					<l>széttört életemnek romjai köröttem -</l>
					<l>a bús éjszakának fekete vizében,</l>
					<l>hullámos vizében csendesen fürödtem.</l>
				</lg>
			</div>
		</body>
	</text>
</TEI>