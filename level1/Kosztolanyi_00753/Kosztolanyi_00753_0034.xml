<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0034" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A fekete asszonyhoz [1]</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">257</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A fekete asszonyhoz [1]</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A fekete asszonyhoz [1]</head>
				<p>1</p>
				<lg>
					<l>Virágos arcú lányseregbe</l>
					<l>búsan, lefátyolozva jársz,</l>
					<l>feltűnsz, mint egy éjszínü lepke,</l>
					<l>s megáll a tánc.</l>
				</lg>
				<lg>
					<l>S könny hull vidám szemünkre újra,</l>
					<l>ajkunkra ráfagy a kacaj,</l>
					<l>s kitör szivünkből hörgve, zúgva</l>
					<l>egy tompa jaj.</l>
				</lg>
				<p>2</p>
				<lg>
					<l>Te vagy az éjjel és az örvény,</l>
					<l>a kárhozat és a mennyország,</l>
					<l>mostan lesujtasz, porba lökvén,</l>
					<l>majd felemelsz újból tehozzád.</l>
				</lg>
				<lg>
					<l>Költészetem izzik terajtad</l>
					<l>pokoli pompámban, setéten,</l>
					<l>rubinpiros, parázsos ajkad,</l>
					<l>mivel iszod éjjente vérem.</l>
				</lg>
				<lg>
					<l>Ifjú szivem fehér világát</l>
					<l>liliom-arcaidra loptad</l>
					<l>s szén-fürtödön borongva száll át</l>
					<l>éjféle néma bánatomnak.</l>
				</lg>
				<lg>
					<l>Most félve, kérve száll tehozzád</l>
					<l>síró szavával e szelíd dal...</l>
					<l>Verd lelkem bús aranykobozzát</l>
					<l>hajlékony, forró ujjaiddal.</l>
				</lg>
				<p>3</p>
				<lg>
					<l>A zöldselyem diványon ültél,</l>
					<l>ahogy szobádba bevetődtem,</l>
					<l>langyos tavasz volt ott - kivül tél -</l>
					<l>rózsás parázs égett előttem.</l>
				</lg>
				<lg>
					<l>Mint egy viharcsapott verébfi</l>
					<l>omoltam a te lábaidhoz,</l>
					<l>mert tudtam, a te szíved érti</l>
					<l>költőszivem, s sebére írt hoz.</l>
				</lg>
				<lg>
					<l>Melengető, égő öledben</l>
					<l>aléltan, álmosan zokogtam,</l>
					<l>kigyúlt a képem, lángra keltem,</l>
					<l>s könnyezve hallgattál te ottan.</l>
				</lg>
				<lg>
					<l>S elmondtam, ó rejtélyes asszony,</l>
					<l>mit szenvedtem titkon miattad,</l>
					<l>s bozontos főm és lázas arcom</l>
					<l>aztán sokáig símogattad.</l>
				</lg>
				<p>4</p>
				<lg>
					<l>Ez a búcsúzás éjszakája!</l>
					<l>A szél cibálja ablakunkat,</l>
					<l>a hó fehér csomókba hullik,</l>
					<l>a lámpalángok mind kihúnynak.</l>
				</lg>
				<lg>
					<l>A mi tüzünk is hamvadoz már,</l>
					<l>szád is hideg és hallgatag ma,</l>
					<l>s fakó, sötét, mint a kialvó</l>
					<l>kráter tüzes, lángfüstös ajka.</l>
				</lg>
				<lg>
					<l>Légy áldva a csókért, a kínért,</l>
					<l>légy áldva, hogy lelkem gyötörted,</l>
					<l>te sápatag, gonosz cherubja</l>
					<l>a szenvedésnek és gyönyörnek.</l>
				</lg>
				<lg>
					<l>Most menni kell. Nyujtsd csókra ajkad.</l>
					<l>Hadd öljem a kínt mind reája.</l>
					<l>Ó fojts meg, ölj meg, semmisíts meg...</l>
					<l>Ez a búcsúzás éjszakája.</l>
				</lg>
			</div>
		</body>
	</text>
</TEI>