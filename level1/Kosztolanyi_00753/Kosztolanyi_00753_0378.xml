<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0378" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Elégia</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">249</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Elégia</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Elégia</head>
				<lg>
					<l>Mint zenekarokban a klarinétok legélesebb hangjai,</l>
					<l>melyek túlrikoltanak mindent, úgy szól az én kétségbeesésem.</l>
					<l>Ki mondja, hogy rövid az élet? Hosszú az, nagyon hosszú,</l>
					<l>ki-nem-várható utazás, egyik helyről a másra,</l>
					<l>hánykódás a zavarban, melynek nincs soha vége.</l>
					<l>Elhagynak, akiket szerettünk, elhagyjuk, akik szeretnek,</l>
					<l>elhagynak a barátok, elhagynak a remények,</l>
					<l>csak mi maradunk itten, a tenger időben,</l>
					<l>ébredve, elaludva, munkálkodó szívünkkel,</l>
					<l>gondolkodó velőnkkel, folytatva robotunkat.</l>
					<l>Miénk az izmok acélja, a pénz, az egészség,</l>
					<l>csupán az élet nem, mert már sokat éltünk,</l>
					<l>s ismétlés az egész, ismétlés lomha unalma.</l>
					<l>Lélektelen kézzel kanalazzuk az ételt,</l>
					<l>hörpintjük poharunkat. Ismerjük az ízek özönjét,</l>
					<l>a nők száját is, kik fényes selyemingben,</l>
					<l>mint gyors, tétova lángok lobognak a homályban,</l>
					<l>és sírnak megkoszorúzva karjukkal az ágyat,</l>
					<l>hogy hajnalban keserves válásra üt az óra.</l>
					<l>Ismerjük ami volt s lesz, kérdésre tudjuk a választ,</l>
					<l>tudjuk előre a tavaszt, a nyár ragyogását,</l>
					<l>s azt a pillanatot, hogy koradélutánon</l>
					<l>végigfut a körúton az ősz és tépi a ponyvát,</l>
					<l>s gyászbaborul a zúgó kávéház körülöttünk.</l>
					<l>Máskor ilyenkor vártuk, kavarva feketénket,</l>
					<l>a szent, ritka vadat, a sorsot, a nagyszerű sorsot.</l>
					<l>Ám most nincs csoda már. Csak a régi van, csak a régvolt,</l>
					<l>csak a bánat van, s az higgadtan, de keményen</l>
					<l>fújja goromba dalát. Dicsérd azt a parancsot,</l>
					<l>mely idején golyót küld ifjú szivedbe,</l>
					<l>s átkozd, százszor-ezerszer átkozd meg a sebész-kést,</l>
					<l>mely elránt a haláltól s itthagy hosszan a földön,</l>
					<l>lábbadva, halaványon, hegesedő reménnyel.</l>
					<l>Mint zenekarokban a klarinétok legélesebb hangjai,</l>
					<l>melyek túlrikoltanak mindent, úgy szól az én kétségbeesésem.</l>
				</lg>
			</div>
		</body>
	</text>
</TEI>