<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0256" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Csáth Gézának</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">452</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Csáth Gézának</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Csáth Gézának</head>
				<lg>
					<l>Te sohase-jövő és sohase-beszélő,</l>
					<l>várlak ma is, halott, e hosszu és e késő,</l>
					<l>bús éjszakán.</l>
				</lg>
				<lg>
					<l>Mert mészfehéren ég távolban a hegyoldal,</l>
					<l>s befestve a falam a bandzsal, csorba holddal</l>
					<l>oly halavány.</l>
				</lg>
				<lg>
					<l>Nem kell-e szólnod, mondd? Nincs semmi hír amonnan,</l>
					<l>hol fejfa és kereszt elvész a sűrü lombban</l>
					<l>és sír a táj?</l>
				</lg>
				<lg>
					<l>Én tudtam, hogy közöny s merev csönd van az éjben,</l>
					<l>de hogy ilyen soká tart, azt most meg nem értem</l>
					<l>és fájva fáj.</l>
				</lg>
				<lg>
					<l>Alvó, emeld lassan nehéz és hosszu pillád,</l>
					<l>s a végtelen felé táguló nagy pupillád</l>
					<l>szögezd felém.</l>
				</lg>
				<lg>
					<l>Most a palicsi tó úgy fénylik, mint az ólom,</l>
					<l>és a beléndeken s a vad farkasbogyókon</l>
					<l>alszik a fény.</l>
				</lg>
				<lg>
					<l>Ah, jól siess. Szived még egyszer megszakad tán,</l>
					<l>ha hosszan bolygasz a cirilbetüs Szabadkán,</l>
					<l>s nem értenek.</l>
				</lg>
				<lg>
					<l>És űznek majd tovább, idegen, bús hazádban,</l>
					<l>zsákutcán és közön, idegen és hazátlan</l>
					<l>kisértetet.</l>
				</lg>
				<lg>
					<l>Itt nyiss be csöndesen. Isméred a kilincsem.</l>
					<l>Tudod, hogy portámon és a szivembe nincsen</l>
					<l>semmi gonosz.</l>
				</lg>
				<lg>
					<l>Mert nem feledtelek. A fülledt estbe úszó,</l>
					<l>ablakból fölsíró, homályos hegedűszó</l>
					<l>eszembe hoz.</l>
				</lg>
				<lg>
					<l>Így látlak mindig én, édes, fiatal orvos,</l>
					<l>fehér köpenyben, a kavicsos és porondos</l>
					<l>kertudvaron.</l>
				</lg>
				<lg>
					<l>De jőjj akárhogy is. Vérrel, sárral, te lélek,</l>
					<l>férgek gyűrűivel. Ha a láttodra félek,</l>
					<l>eltagadom.</l>
				</lg>
				<lg>
					<l>Szemedbe bámulok és csellel kényszerítem</l>
					<l>kezedbe a kezem és a szivedre szívem,</l>
					<l>ha nem merem.</l>
				</lg>
				<lg>
					<l>Igen, eléd megyek és régi orvosomnak</l>
					<l>csuklóm odanyujtom, hogy vizsgáld meg, mint szoktad,</l>
					<l>ütőerem.</l>
				</lg>
				<lg>
					<l>Oly jó az, aki ad, s te élted odaadtad,</l>
					<l>angyali gyilkosa nődnek s tennen-magadnak,</l>
					<l>szelíd barát,</l>
				</lg>
				<lg>
					<l>ki végtelent ittál s a lelked égre lázadt,</l>
					<l>majd összetörted a tébolyok és a lázak</l>
					<l>szent poharát.</l>
				</lg>
				<lg>
					<l>Lásd, itt leülhetnél. Nincs bontva még az asztal,</l>
					<l>kávé, dohány és rum vár mérgező malaszttal</l>
					<l>s a múlt, a csend.</l>
				</lg>
				<lg>
					<l>Halkan beszélgetnénk. Elmondanám, mi történt,</l>
					<l>s fölfedném szótalan a fájó, néma örvényt,</l>
					<l>a névtelent.</l>
				</lg>
				<lg>
					<l>Síró Hungáriánk ma porba fekszik árván,</l>
					<l>fölötte az átok, mint fekete szivárvány,</l>
					<l>gyászt bontogat.</l>
				</lg>
				<lg>
					<l>Anyáink, húgaink járulnának elébed,</l>
					<l>kik éhesen rágják, elfáradott cselédek,</l>
					<l>a csontokat.</l>
				</lg>
				<lg>
					<l>Jaj, megmutatnám én a szívem is, e szörnyet,</l>
					<l>mely nappal céltalan, halott vágyakra görnyed</l>
					<l>s éjszaka sír.</l>
				</lg>
				<lg>
					<l>Mert életem felén nem is vagyok, de látszom,</l>
					<l>s reggel, ha öltözöm, csak játszom, egyre játszom</l>
					<l>és vár a sír.</l>
				</lg>
				<lg>
					<l>Ó, vad szerelmese az őrült morfiumnak,</l>
					<l>adj ágyat most nekem és az éjféli búmnak,</l>
					<l>akár a pap</l>
				</lg>
				<lg>
					<l>kérlek kiáltozván, és íróasztalomra</l>
					<l>fantasztikus lázban görbedek lehajolva,</l>
					<l>hogy hívjalak.</l>
				</lg>
				<lg>
					<l>Hisz a semmit tudod, gazdag, végzett, hatalmas,</l>
					<l>ki célhoz értél már, kell, hogy valamit adhass</l>
					<l>annak, ki él,</l>
				</lg>
				<lg>
					<l>s álomtalan éjjel kétségbeesve vár rád,</l>
					<l>a múltnak koldusa és százszorosan árvább</l>
					<l>a semminél.</l>
				</lg>
				<lg>
					<l>Te a halálé vagy, zarándoka az árnynak,</l>
					<l>ki bátran indultál, kapudat megtaláltad</l>
					<l>az éj felé.</l>
				</lg>
				<lg>
					<l>De én, jaj, itt vagyok a fényben és hitetlen</l>
					<l>feledve önmagam, jajokba fúlva lettem</l>
					<l>az életé.</l>
				</lg>
			</div>
		</body>
	</text>
</TEI>