<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0167" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ŐSZI KONCERT</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2081</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ŐSZI KONCERT</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ŐSZI KONCERT</head>
				<lg>
					<l>Praeludium Sírj, őszi vers... Sírj, mind a két szemem,</l>
					<l>sírj, őszi koncert, zengő zeneverseny.</l>
					<l>Most itt az ősz és én vagyok az ősz,</l>
					<l>és régi bútól vemhes újra versem.</l>
					<l>Beteg az arcom, beteg a dalom,</l>
					<l>az elmulást sápadva szomjazom,</l>
					<l>az életet, mely már csak félig élet,</l>
					<l>a hervadt holdat és a sírt,</l>
					<l>s a hűs napot, mely a holdnál sötétebb.</l>
				</lg>
				<lg>
					<l>Beteg vagyok, szépségektől beteg,</l>
					<l>nem is vagyok más, egy beteg poéta.</l>
					<l>Ha egyet nézek, elfakul a fény</l>
					<l>és ferdül a nap, mint a hold karéja.</l>
					<l>Ha kettőt nézek, hullik a levél,</l>
					<l>és föltámad az, aki rég nem él.</l>
					<l>Ha hármat nézek, az erdőn keresztül</l>
					<l>szél száll és kiszakad a köd,</l>
					<l>és a világ fázlódva összerezdül.</l>
				</lg>
				<lg>
					<l>Most a ligetbe bolygok délután,</l>
					<l>és úgy jövök meg, mint egy temetésrül,</l>
					<l>talpig fekete gyászoló ruhám,</l>
					<l>s vörös szemem a könnyektől sötétül.</l>
					<l>Fekete kalap és egy lomha bot,</l>
					<l>az útakon álmodva ballagok.</l>
					<l>Levelük a fák az aszfaltra sírják,</l>
					<l>és csengenek és zengenek</l>
					<l>az utolsó neszek, az őszi trillák.</l>
				</lg>
				<p>Intermezzo Most tetszenek nekem az üvegek, mély délutánban oly mélyen tüzelnek. Most tetszenek a sárgahaju nők, sugárzásán szeptemberi tüzeknek. Most tetszenek nekem a temetők, az elborult szobák benn barna színben, a haldokló fák szörnyű kardala, és tetszik a föld és mindenki, minden. Most dalol az ősz, én is dalolok, lalláz az ősz lassú litániát. Most dalol az ősz, dalol a szivem, dalolni kezd most az egész világ.</p>
				<lg>
					<l>A fák: Múlt este kezdődött a rékviem.</l>
					<l>Poros és szürke volt az alkony,</l>
					<l>a görbe fénybe mentek hazatérők,</l>
					<l>és béna vágyak mentek lomha mankón.</l>
					<l>Múlt este kezdődött a rékviem.</l>
					<l>Múlt este volt, igen, igen.</l>
				</lg>
				<lg>
					<l>A tó: Múlt este volt,</l>
					<l>elbújt a hold,</l>
					<l>és megfagyott a csöndtől a vizem,</l>
					<l>Múlt este kezdődött a rékviem.</l>
				</lg>
				<lg>
					<l>A folyók: Hazátlanul fütyültek</l>
					<l>a ködben a hajók.</l>
					<l>Keresve egymást sírva jártak,</l>
					<l>mint a kisértetek, az árnyak,</l>
					<l>s az ég, a föld úgy hallgatott.</l>
					<l>Hullámaim remegve összebújtak,</l>
					<l>akár a félő gyermekek,</l>
					<l>és sírdogáltak hajnalhasadásig,</l>
					<l>mind könnyezett, mind könnyezett.</l>
				</lg>
				<lg>
					<l>A tó: És a víz a fáradt hajókon</l>
					<l>olyan nehéz lett, mint az ólom.</l>
				</lg>
				<lg>
					<l>A liget: És délután járt itt egy beteg ember,</l>
					<l>s azt mondta nékem, nemsokára meghal.</l>
				</lg>
				<lg>
					<l>A rét: A lég is megfeszült, mint egy üvegfal,</l>
					<l>és födve voltunk fénnyel, tiszta csenddel.</l>
				</lg>
				<lg>
					<l>A házak: Mi is elbújunk a homályos égbe,</l>
					<l>és összeszorulunk, mint a csigák,</l>
					<l>és alkonyórán, alvó ablakokban</l>
					<l>föllobban a langyos lámpavilág.</l>
					<l>Most a cseléd is elborulva nótáz,</l>
					<l>az emeleten égő vasalót ráz</l>
					<l>vöröslő tűz-körökbe,</l>
					<l>és aki megtér elhagyott szobánkba,</l>
					<l>itt is marad örökre.</l>
					<l>A nő imádkozik, a férfi bámul</l>
					<l>és jeleket les a jós éjszakábul,</l>
					<l>ügyetlen ujjon bukdácsol a skála,</l>
					<l>az eső is skálázik egymagába,</l>
					<l>és a diák fönn egyedül</l>
					<l>egész éjszaka hegedül.</l>
				</lg>
				<lg>
					<l>Az ablakok: Mi is siratjuk őt,</l>
					<l>siratjuk, aki itt lakik,</l>
					<l>a nyárt, a nyári álmait.</l>
					<l>Mi is siratjuk őt,</l>
					<l>gyászoljuk őt és dobolunk,</l>
					<l>a szél, az éj üvegdobunk.</l>
					<l>És sírnak rá az üvegek.</l>
				</lg>
				<lg>
					<l>Az ég: És az eső is megered.</l>
				</lg>
				<lg>
					<l>A viharok: Már vérzik a nyár,</l>
					<l>a hervatag asszony.</l>
					<l>Szél a haraszton.</l>
					<l>Kár érte, be kár.</l>
					<l>És rebben a sóhaj,</l>
					<l>jaj, várjatok, ne még.</l>
					<l>És lombtakaróval</l>
					<l>takarja tar fejét.</l>
					<l>Haha, haha,</l>
					<l>hull a haja</l>
					<l>és vézna arca hóka.</l>
					<l>Fején vörös paróka.</l>
					<l>Jó éjszakát.</l>
					<l>Minden csupa árnyék</l>
					<l>és ő, a világszép</l>
					<l>már festi magát.</l>
				</lg>
				<lg>
					<l>Az utcák: Rajtunk a szél, a vak őrült kalandoz.</l>
				</lg>
				<lg>
					<l>A pálmák: Mi még hiszünk, imádkozunk a naphoz.</l>
				</lg>
				<lg>
					<l>A virágok: Mi mitse várunk s mondjuk csendbe: jó éjt,</l>
					<l>s borzongva isszuk a hűs, őszi holdfényt.</l>
					<l>Jó éjt virágok és jó éjt világok,</l>
					<l>lázas lányok, halotti húgaim.</l>
					<l>Jó éjt testvérek, őszi rózsa,</l>
					<l>hű rezeda, szép kankalin,</l>
					<l>buja thuja, szegény, beteg ciklámen,</l>
					<l>most haljatok meg.</l>
				</lg>
				<lg>
					<l>Az eső: Kip-kop.</l>
				</lg>
				<lg>
					<l>A fellegek: Ámen, ámen.</l>
				</lg>
				<lg>
					<l>A férfi szól: - Nézd, nyáron azt mondtam magamba:</l>
					<l>De szép lesz ősszel, ha beteg leszek.</l>
					<l>Jő valaki, ki csendes és beteg,</l>
					<l>megnő a házunk majd, ez a csodás ház,</l>
					<l>s a szél bongó telefondróton hárfáz.</l>
					<l>Behull a meseházba a verőfény,</l>
					<l>és fűtjük arcunk bíbor téa gőzén,</l>
					<l>vagy hintázunk együtt a hintaszéken,</l>
					<l>vagy álmodunk az elhagyott verandán.</l>
					<l>Te hímezel, sötét arcomra bámulsz,</l>
					<l>melyet tűzfénybe von nehéz havannám.</l>
					<l>- Nézd, nyáron azt mondtam magamba:</l>
					<l>Majd jő valaki és szeret talán,</l>
					<l>künn sárga fák közt járok lábadozva,</l>
					<l>járni tanulok egy nő oldalán.</l>
					<l>Tipegek, és ha félek hazamenni,</l>
					<l>a kertjeinkben árnyra árny oson,</l>
					<l>hazavezet és megcsókolja számat,</l>
					<l>gyógyítva csókol a mély folyosón.</l>
					<l>És félti szájamat, mint egy sebet,</l>
					<l>és csendben eltol, ha csókot adok,</l>
					<l>és tiltva teszi ujját ajakára,</l>
					<l>mert betegnek árt, jaj, árt a csók.</l>
				</lg>
				<lg>
					<l>Most itt vagy és vagy beteg-ápoló,</l>
					<l>csókkal gyógyító beteg-ápoló.</l>
					<l>Csók, zavaros must, mézes, mérges, édes -</l>
					<l>csak sose lenne a csóknak szünetje -</l>
					<l>hajh, nyári láz, hajh, bús delírium,</l>
					<l>csókok szüretje, életem szüretje.</l>
				</lg>
				<lg>
					<l>A nő szól: De én szeretlek, édes emberem,</l>
					<l>az életem gyógyítja a tiédet.</l>
					<l>Gyógyítja egyik száj a másikat,</l>
					<l>gyógyítja egyik kéz a másikat,</l>
					<l>gyógyítja egymást két szegény kis élet.</l>
					<l>Gyógyítja a vad, lázas bor a lázat,</l>
					<l>a bűnt a bűnnél is búsabb bocsánat.</l>
					<l>Gyógyítja a vak éjszakát a nap,</l>
					<l>gyógyítja a sziklákat a patak.</l>
					<l>Gyógyít a fény, a láng, a lég, a jég,</l>
					<l>ha ráborul a tűz-gyötörte főre,</l>
					<l>gyógyítja a fű a beteg sebet,</l>
					<l>s a fekete hajat a szőke.</l>
				</lg>
				<lg>
					<l>A férfi szól: Makrancos munka, hogy gyűrűs kezed</l>
					<l>az ördögi cérnák között motoz.</l>
					<l>Bukfencező csel, kínai kötés</l>
					<l>és távoli és titkos és gonosz.</l>
					<l>Egy kis manócska, mindegyik kötőtű,</l>
					<l>cikázó újjaid iramja gyors.</l>
					<l>Te vagy, ki oldva-kötsz és kötve oldasz,</l>
					<l>te vagy a sors, a sors.</l>
				</lg>
				<lg>
					<l>Makrancos munka, női mánia,</l>
					<l>valami baljós, balos, ördögi,</l>
					<l>én nem tudom, csak félve bámulom,</l>
					<l>hogy távolságunk tűkkel tükrözi.</l>
					<l>Oly messze vagy te s e galambi játék,</l>
					<l>fehér fonál puha pamutba tör.</l>
					<l>Ki hal meg itten és miért e háló?</l>
					<l>A tű az öl, az öl.</l>
				</lg>
				<lg>
					<l>Makrancos munka, bujtó babona,</l>
					<l>alattomos, hisztérikus-merész.</l>
					<l>Most sunnyogó, huncut, igénytelen,</l>
					<l>mint lassu cica, hogyha egerész.</l>
					<l>Játék a seb, játék a kacagás is,</l>
					<l>s komoly halá a díj egy kacajér.</l>
					<l>És csillogó tűk, csillogó szemek közt</l>
					<l>hull-hull a vér, a vér.</l>
				</lg>
				<lg>
					<l>A nő szól: Mit énekelsz? Kivel beszélsz megint?</l>
					<l>Mit lát szemed az üres levegőbe?</l>
					<l>Mit énekelsz? Miért siránkozol?</l>
					<l>Hisz senki sincs itt, mért beszélsz felőle?</l>
					<l>Mért nézed úgy két dombos melleim,</l>
					<l>mint temetőben a sírhalmokat,</l>
					<l>mily könnyeket törölsz szegény hajamba,</l>
					<l>és éjidőn micsoda riogat?</l>
				</lg>
				<lg>
					<l>Mondd, mért beszélsz mindíg feketeségről,</l>
					<l>mért látod szőke fürtöm feketén,</l>
					<l>Most sír vagyok én és halotti urna -</l>
					<l>mondd, kit temetsz belém?</l>
				</lg>
				<lg>
					<l>A férfi szól: Én eltemettem, édesem, beléd,</l>
					<l>kit most borzongva hívok újra vissza,</l>
					<l>mint halvány lángnál bomló spiritiszta</l>
					<l>halottjai kisértő szellemét.</l>
					<l>Én eltemettem, édesem, beléd,</l>
					<l>vidám szemedbe az ő bús szemét,</l>
					<l>a te hajadba az ő dús haját,</l>
					<l>karját karodba,</l>
					<l>s most mind a pompa</l>
					<l>a te szegény testedbe suhan át.</l>
				</lg>
				<lg>
					<l>De lásd, fejemen most a mult cikáz,</l>
					<l>és lelkem száll, a végtelenbe túl,</l>
					<l>száz idegem megint feléje nyúl,</l>
					<l>s mint beteget, elönt az esti láz.</l>
				</lg>
				<lg>
					<l>A nő szól: Pokoli éj.</l>
					<l>Iszonyú, iszonyú.</l>
					<l>Az éjszaka mi mély,</l>
					<l>csupa láng és ború,</l>
					<l>halálharag, lég-háború.</l>
					<l>Iszonyú, iszonyú.</l>
				</lg>
				<lg>
					<l>A férfi szól: És most megint elémbe jő -</l>
					<l>egy pillanatra - régi minden,</l>
					<l>hervadtan és halotti ingben</l>
					<l>kopog-kopog az ősz, meg ő.</l>
				</lg>
				<lg>
					<l>A nő szól: Ó jaj, te félsz,</l>
					<l>kiről beszélsz?</l>
				</lg>
				<lg>
					<l>A férfi szól: Idézem őt.</l>
					<l>Gonosz, hazug kezét idézem.</l>
					<l>Idézem őt.</l>
					<l>Ezen a poklokszülte éjen.</l>
					<l>És kék szemed fekete lesz.</l>
					<l>Hajad sötéten csergedez.</l>
					<l>Hozzá hasonlít a te főd</l>
					<l>s a levegőben érzem őt.</l>
					<l>Parancsoló árnyék, félig valóság,</l>
					<l>félig szeszély.</l>
					<l>Most párka, végzet, kezében orsó.</l>
				</lg>
				<lg>
					<l>A nő szól: Beszélj, beszélj.</l>
				</lg>
				<lg>
					<l>A férfi szól: Ó, hogyha láttad volna egyszer,</l>
					<l>amint könnyezve, mereven,</l>
					<l>imádkozó, áldott kezekkel</l>
					<l>letörte én áldatlan életem.</l>
					<l>Ó, hogyha láttad volna egykoron,</l>
					<l>mint mostan én az arcodon.</l>
					<l>Igen, ilyen volt: festék és hamis máz,</l>
					<l>a szája egy kis rózsaszínű színház.</l>
					<l>Villanylámpácskák gyúltak a fejében,</l>
					<l>ha nevetett,</l>
					<l>rózsás világos lett a levegő is</l>
					<l>feje felett.</l>
					<l>Tükrökbe nézte furcsa-gonosz arcát,</l>
					<l>mély tükrök mélyiben,</l>
					<l>és az ezüstmámortól szertepattant</l>
					<l>a tükör és szivem.</l>
					<l>Megfeketült a mellemen a rózsa,</l>
					<l>melyet adott,</l>
					<l>és ráncos lett, mint egy vénasszony arca,</l>
					<l>halott, halott.</l>
					<l>És megvakult kezében</l>
					<l>az ezüst és arany...</l>
				</lg>
				<lg>
					<l>A nő szól: Csitt-csitt, elég,</l>
					<l>mostan belép,</l>
					<l>közénk ül szótalan.</l>
				</lg>
				<lg>
					<l>A férfi szól: Te egy vagy azzal, ki mindnyájunk anyja,</l>
					<l>és nem mint én, ki tőle idegen,</l>
					<l>ki férfi-fővel komorlok a létbe,</l>
					<l>dúlt csillagokba nézve mereven.</l>
					<l>Te szent vagy és dal és harmónia,</l>
					<l>én a természet mostohafia.</l>
					<l>Nekem beszélni kell és sírni, sírni,</l>
					<l>de a te némaságod szónokol.</l>
				</lg>
				<lg>
					<l>Virág vagy és patak vagy, déli nap vagy,</l>
					<l>üvegszekrénybe kincs, üvegcsokor.</l>
					<l>Te bútora vagy elhagyott szobámnak,</l>
					<l>én gondolat-kaosz.</l>
					<l>Te élsz, ahogy a csillagok s a férgek,</l>
					<l>nem vagy se jó, se rossz.</l>
					<l>Te szép vagy és nő vagy, hevítő vagy</l>
					<l>és hordozója százezer tavasznak.</l>
					<l>Én kincseim közt meztelen didergek,</l>
					<l>de te mezítlen vagy királyi-gazdag.</l>
					<l>Te néma vagy s úgy nyúlik el aranyló,</l>
					<l>tojásdad tested a kereveten,</l>
					<l>mint egy gömbölyű, forró, eleven</l>
					<l>tengermorajt százszorzó, drága kagyló.</l>
				</lg>
				<lg>
					<l>A nő szól: Nézd őket itt... Míg várunk a vonatra,</l>
					<l>hogyan cicáznak kormos árnyaink.</l>
					<l>A kavicsok közt, a fényes sineknél</l>
					<l>zöld csillagunk meddő sugára ing,</l>
					<l>és úgy folyik a fénye arcainkra,</l>
					<l>mint beteges, halványzöldszínü tinta.</l>
					<l>Folyik a holdfény,</l>
					<l>a régi kiholt fény,</l>
					<l>s lenn összesímul két alak</l>
					<l>sötét tagokkal, hallgatag.</l>
					<l>Nézd, most húzódva messze távolodnak,</l>
					<l>most összeér árnyék-kezük,</l>
					<l>s ölelkeznek, szegény, szegény bolondok,</l>
					<l>mivel mi is ölelkezünk.</l>
				</lg>
				<lg>
					<l>A férfi szól: Ez itt a korzó.</l>
					<l>Itt egy hervadó kert,</l>
					<l>mely érzi már a gyilkoló októbert</l>
					<l>és sejtelmétől is oly halovány.</l>
					<l>A fái közt már-már betegen illan</l>
					<l>az őszi nap, a sárga, őszi villany,</l>
					<l>bágyadt villanyfény haldokló szobán.</l>
					<l>Lábujjhegyen járjunk most mindaketten,</l>
					<l>mert fájdalmas lelkembe meggyötörve,</l>
					<l>bámulva nézi önmagát az ősz,</l>
					<l>mint egy kisérteties, mély tükörbe.</l>
				</lg>
				<lg>
					<l>Ez itt a korzó.</l>
					<l>Most tekints körül,</l>
					<l>s nézd a parázsló brilliántot, édes,</l>
					<l>nyíltan, közönnyel, bátran, ahogy illik</l>
					<l>egy „hipermodern” költő kedveséhez.</l>
					<l>Ott vannak még a nyártól züllött ernyők,</l>
					<l>halványpirossal, kiszíttan, fakón,</l>
					<l>a kánikula sok-sok martaléka,</l>
					<l>egy kerti szék az őszi udvaron,</l>
					<l>rongyok, remények, megpörkölt rakéták</l>
					<l>és cigarettavégek és szivek,</l>
					<l>fölöttük az árny, a halál, az éjjel</l>
					<l>és a hideg, a szomorú hideg.</l>
					<l>Itt egy kávéház, fázó, néma néppel,</l>
					<l>ott meg az irodalmi emberek,</l>
					<l>kik szivarozva, szigorú szemölddel</l>
					<l>szegény hullám fölött veszekszenek.</l>
				</lg>
				<lg>
					<l>A nő szól: Én odamegyek és megkérem őket,</l>
					<l>hogy tégedet nagyon szeressenek,</l>
					<l>és értsék meg vívódó éneked.</l>
					<l>Én odamegyek és megkérem őket,</l>
					<l>pajkos kacajjal, mint egy könnyü tündér,</l>
					<l>hogy lássanak be fátyolos szivedbe,</l>
					<l>szeressenek elátkozott szivünkér.</l>
					<l>Általkarolom csöndesen a lábuk,</l>
					<l>az életed szelíden elmesélem,</l>
					<l>hogy megriadjanak és tág szemekkel</l>
					<l>bámuljanak reám az őszi éjen.</l>
					<l>Mert szép a lelked régi bánatoktól,</l>
					<l>oly édes és jó, mint a tiszta bor.</l>
					<l>Ó, én tudom, ki vagy te és mi vagy te,</l>
					<l>a te dalod rezgő rezedaillat,</l>
					<l>pünkösd a kedved, templom a szived,</l>
					<l>és hogyha szavad néha elijed,</l>
					<l>előtted szellemek és árnyak ingnak.</l>
					<l>Én láttalak és nagy vagy és hatalmas,</l>
					<l>ha néha álomlátón hátra-hajlasz.</l>
					<l>Én láttalak a kulcslyukon keresztül,</l>
					<l>hogy átölelt sok lenge látomány,</l>
					<l>és egy tekintetedre</l>
					<l>halványan és remegve</l>
					<l>bús angyalok röpültek a szobán.</l>
				</lg>
				<p>Intermezzo Gyümölcsös ősz, te vérző, koszorús, én hódolója vagyok a gyümölcsnek. Szeretem a virágok táncait, de az érett gyümölcs mély szava bölcsebb. Ő már a cél, a szín, a hervadás, nyarak alusznak benne, cukrok íze, remény, öröm, valóvá semmisítve, ő már a vég, az állomás, a nász. Én szeretem az égő-fiatalt, de várva-várom a bús diadalt, az utolsó-halálost, szomorút, mely lelkemet tehozzád igazítja, tedd, vérző ősz, nehéz fájdalmaimra és életemre komoly koszorúd.</p>
				<lg>
					<l>A nő szól: Ne sírj, ne sírj. Ah, én nem értelek,</l>
					<l>csak azt tudom, hogy fáj s valami jajgat.</l>
					<l>Szavaid sokszor félve hallgatom,</l>
					<l>csodálkozom az elröpült dalon,</l>
					<l>s idézem a világgá szállt siralmat,</l>
					<l>mely a szivedből jött - érintve szádat -</l>
					<l>és mély, mint a halál, a jaj s a bánat.</l>
				</lg>
				<lg>
					<l>Ne sírj, ne sírj. Ah, én nem értelek.</l>
					<l>Gyümölcs, öröm közt édes a halál</l>
					<l>és szép a gyász, a félő suttogás,</l>
					<l>a dal, amely remegve tétováz,</l>
					<l>és azután szédült magasba száll.</l>
					<l>Nézd, hogy ragyog ránk ez a cifra bál,</l>
					<l>e piros-sárga, őszi karnevál.</l>
				</lg>
				<lg>
					<l>A férfi szól: Boldog, pogány nő, boldog százezerszer,</l>
					<l>ruhák között is százszor meztelen,</l>
					<l>a hervadásba nyúló buja csókfa,</l>
					<l>megrészegülő bíbor levelen.</l>
					<l>Őrült menád - kavargó fürteidben</l>
					<l>a régi lázak láza szálldogál,</l>
					<l>szüretre zendül minden táj körötted,</l>
					<l>csiklandja orrod erjedt muskotály.</l>
					<l>Ó, örökegy, - ó, ősi titkot érző -</l>
					<l>ó, változó kép - táncos tünemény -</l>
					<l>te látod még a régi, részeg istent</l>
					<l>őrjöngve párduc-szekerén.</l>
					<l>Én más vagyok, lásd. Isten, ember nélkül</l>
					<l>daloltam ezt a férfi-éneket,</l>
					<l>hogy hallottam szivemben s a bokorban</l>
					<l>a csöndet, amely rajta lebegett.</l>
					<l>A végtelenség bús hárfája lettem,</l>
					<l>és összegyűlt minden jaj a szivemben,</l>
					<l>s mostan viszik-viszik e kis dalok,</l>
					<l>és belezüllnek, meghalnak sóhajtón.</l>
				</lg>
				<lg>
					<l>Az ég, az ősz, az éj: Tücsökcirippelés egy régi ajtón,</l>
					<l>melyet mindenki elhagyott.</l>
				</lg>
			</div>
		</body>
	</text>
</TEI>