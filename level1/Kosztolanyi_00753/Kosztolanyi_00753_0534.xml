<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0534" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Izgatott séták</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">275</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Izgatott séták</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Izgatott séták</head>
				<lg>
					<l>Olyan ma a költő, mint a falu bolondja, aki magában énekelget,</l>
					<l>és jár és hadonáz és rázza fejét és felesel a szelekkel.</l>
					<l>Nincs senki barátja, csak az emlék, csak az utcai fák, csak a varjak,</l>
					<l>s köszönti a holdat a temetőn túl, ezt a betegarcú, vézna zsiványt.</l>
					<l>Hallgatja ő a szegények, az árvák hosszú ugató zokogását,</l>
					<l>kik egy deszkapalánkra borulva okádják a könnyet, a sóhajt, köpik a kínt.</l>
					<l>Hallgatja a csöndet is és a kutyákat, kik elmebajosok módjára alusznak,</l>
					<l>riadnak az ólban, és kiszaladnak, marják a semmit, a híg levegőt.</l>
					<l>Látja a bérházak ragyogását, sárga özönben az ablakokat fönn,</l>
					<l>hol mint valami mennyei tűzvész lángolni látszik a szeretet.</l>
					<l>Úgy vágyik a szíve, hogy odafusson, úgy vágyik a szíve, hogy leboruljon,</l>
					<l>nyugtot találjon, terített asztalt, kályhaderengést, jó szavakat.</l>
					<l>De tudja, hogy itten nincsen ilyesmi, előre tudja azt, amit ismer,</l>
					<l>és únja a szót, mit hallani fog majd, mindazt, mi van, előre ún.</l>
				</lg>
				<lg>
					<l>Nem vágyik az égbe se, nem oda vágyik, Vénusra, Marsra se, vagy Jupiterre,</l>
					<l>nem csillaga semmi idegen csillag, sáros, rossz csillaga néki a Föld.</l>
					<l>Itt élne alázatosan, ha lehetne, ám, ők, akiket szeretett, menekültek,</l>
					<l>megfutamodtak időnek előtte, egy sírba bebújtak előle mind,</l>
					<l>vagy maszkokat öltöttek alakosan, bandzsítani kezdtek és figurázni,</l>
					<l>játszódni a ködben más ködalakkal, s ha élnek a földön, rég nincsenek ők.</l>
					<l>Legjobban szeretne ő is ilyenképp botrányt, viharos riadalmat idézni,</l>
					<l>hosszú-nagy orral, piros szakállal rohanni az utcán esztelenül,</l>
					<l>rémíteni minden embereket, hogy fussanak ők is előle sikoltva,</l>
					<l>s utálja az, aki eddig utálta, utálja az, aki még szereti:</l>
					<l>Mégis tovaballag az éjbe, tünődve, mert a legtakaróbb álarc a nyugodtság,</l>
					<l>legszebb paplan az elhagyatottság, legjobb vánkos a néma közöny.</l>
				</lg>
				<p>1932</p>
			</div>
		</body>
	</text>
</TEI>