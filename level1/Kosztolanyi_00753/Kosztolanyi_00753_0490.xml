<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0490" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A vicéné</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">769</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A vicéné</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A vicéné</head>
				<p>Verses jegyzetek egy budapesti költő naplójából</p>
				<lg>
					<l>Egy pesti bérház aszfaltudvarába</l>
					<l>gyakran lenéztem csendes alkonyórán,</l>
					<l>mikor az agy a munkától kifárad,</l>
					<l>és únjuk az írást, az olvasást,</l>
					<l>s a fáradott szem is bámulni vágy csak:</l>
					<l>és ekkor a kert szürke négyszögén</l>
					<l>egy furcsa, borzas lény ötölt szemembe -</l>
					<l>oly ismerős és mégis ismeretlen -</l>
					<l>s töprengve gondolkodtam ott magamban,</l>
					<l>hol láttam őt? Ki ő? És mit csinál?</l>
					<l>Töprengve gondolkodtam életéről,</l>
					<l>kis barna arca, búbos kontya, púpja</l>
					<l>a megszokottság bánatát lehelte,</l>
					<l>és fúrta oldalam a bús titok,</l>
					<l>minő lehet az ő kis élete?</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Ó, a vicéné. A szemét kerubja.</l>
					<l>Piszoktündérke, Porseprőkirályné,</l>
					<l>kétségtelen, nem érdekes ma már -</l>
					<l>divatja-múlt sujet, rossz Zola-téma -</l>
					<l>s mi engem illet, most is jobb szeretnék</l>
					<l>lebegni halk, szimbolikus ködökben,</l>
					<l>elhagyni a szemétgödör-poézist,</l>
					<l>és nagy, vörös hattyúkról énekelni,</l>
					<l>mik csendben úsznak álmatag tavon,</l>
					<l>vagy aranyos versekben ünnepelni</l>
					<l>a bús leányt, ki messze-messze innen</l>
					<l>fejemre gondol s kósza életemre,</l>
					<l>s az alkonyi csendben teát kavargat.</l>
					<l>De mit tegyek? Úgy fáj az élete,</l>
					<l>és most e percben, most, hogy észrevettem,</l>
					<l>bús líra lesz ez az idegen élet,</l>
					<l>és összeolvad a szemét s a könny.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Egyszer, hogy ébredtem, reggel korán,</l>
					<l>a szürkülő lépcsőn elémbotolt,</l>
					<l>vígan söpört, súrolt, törölgetett,</l>
					<l>s rikácsoló torkából dal szakadt ki,</l>
					<l>csak így hajnalba jár a folyosón,</l>
					<l>mert máskor ez a márványterület,</l>
					<l>e szobros és színes üveg-fedett,</l>
					<l>tükrös, virágos, szellős palota</l>
					<l>szegénynek terra incognita volt.</l>
					<l>De ilyenkor dalolt, mint árva pinty,</l>
					<l>oly bánatosan, öntudatlanul,</l>
					<l>hogy aki félfüllel hallotta és továbbment,</l>
					<l>kertekre gondolt s messze utazásra,</l>
					<l>és egy kicsit szomorúbb lett talán.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Azután, hogy a nap odavilágolt,</l>
					<l>eltünt e helyről, és nyoma veszett.</l>
					<l>Mit tett e közben? Isten tudja csak.</l>
					<l>Szuszogva a szemét között kapirgált,</l>
					<l>piros vasalót lóbázott az éjben,</l>
					<l>fületlen gombokat rendezgetett,</l>
					<l>rossz gyertyacsonkokat gyűjtött csomagba,</l>
					<l>tollászkodott és rongyokat csavart.</l>
					<l>Vagy, hogyha az utas vonatra készült,</l>
					<l>s más nem akadt, a súlyos táska-rajjal</l>
					<l>a lépcsőkön szorgalmasan farolt,</l>
					<l>s lihegve vette el a pár hatost,</l>
					<l>és nyelvkiöltve kotródott tovább</l>
					<l>hunyász alázattal, oly lomposan,</l>
					<l>mint ki megszokta, hogy már rá se néznek.</l>
					<l>Télen pedig, dér-esős délutánon,</l>
					<l>négy és öt óra közt, hogy fönn az égen,</l>
					<l>a hófehér telefondrótok alján,</l>
					<l>mint halk ívlámpa ég a kora hold,</l>
					<l>az égre nézett, s eszelős dalokkal</l>
					<l>idézte a bús téli éjszakát.</l>
					<l>Ha meg elúnta e suta merengést,</l>
					<l>a kis benyílónál olvasgatott</l>
					<l>vén színlapot, bús újsághulladékot,</l>
					<l>vagy egy elhasznált villamosjegyet.</l>
					<l>De amint kellett, mindig megjelent,</l>
					<l>hogy gyorsan és olcsón szaladjon el</l>
					<l>a rendőrért, bábáért, orvosért,</l>
					<l>mert születésnél és perpatvaroknál</l>
					<l>elengedhetetlen nemtő a vicéné,</l>
					<l>s szükség szerint pöröl, sír vagy nevet.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Csak egytől tartott, a házmester úrtól.</l>
					<l>És este csendesen imádkozott</l>
					<l>a láthatatlanhoz, és látta őt.</l>
					<l>Az óriási, jó házmester-istent,</l>
					<l>aki bizonnyal jobb és szelidebb,</l>
					<l>mint földi kollégája, s csendesebb is.</l>
					<l>Lám, ottan ül fenn égi trónusán.</l>
					<l>Kápráztatóan sok a kapupénze,</l>
					<l>kövér hasán egy irtó kapukulcs,</l>
					<l>s körötte kedves, piszkos angyalocskák.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Kis konty kacérkodott a feje búbján,</l>
					<l>s biz’isten, senki sem mondhatta szépnek,</l>
					<l>és bár a tisztaság papnője volt,</l>
					<l>minden mosdástól idegenkedett,</l>
					<l>s egész lényével mintegy ezt tagadta.</l>
					<l>De mégse ölte a szerelmi bőjt.</l>
					<l>A megszorult diák szerelmi kosztját</l>
					<l>képezte néha hónap végivel,</l>
					<l>hogy az öreg nem küldte még a gázsit,</l>
					<l>s a húszéves tagokban állhatatlan</l>
					<l>tombolt az élet vad, csikói kedve.</l>
					<l>Ilyenkor aztán este - s délben is -</l>
					<l>a padláson, vagy hűvös félszer alján</l>
					<l>a konyhalétől még mindíg csöpögve</l>
					<l>előkerült a jutányos vicéné,</l>
					<l>s a pásztoróra után ő köszönt még.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Éjjel pedig a kaput nyitogatta,</l>
					<l>s álmatlan álmából búsan riadt,</l>
					<l>és már előre viszketett a talpa,</l>
					<l>hogy meg se rikkant még a csengetyű.</l>
					<l>Lidércnyomás volt minden éjszakája.</l>
					<l>Hiába nyílik néha csodaszépen</l>
					<l>a kávéház ezüst virágival,</l>
					<l>a koncertekkel, forró premiérrel</l>
					<l>hiába, jaj hiába, ami szép,</l>
					<l>a színes esték, a fekete árnyak,</l>
					<l>színház utáni lomha kocsizörgés,</l>
					<l>s a bársonyos, muzsikás, altató csend.</l>
					<l>Neki az éj egy lázas berregés csak,</l>
					<l>felrettenés, iszony és vacogás,</l>
					<l>felkelni nyomba - hol a gyertya, lámpa? -</l>
					<l>és kaffogó papucsba menni, menni,</l>
					<l>félig aludva a hideg kövön;</l>
					<l>egy végtelenség, ki a kapuig,</l>
					<l>hol kék havon, dagadt, piros szemekkel,</l>
					<l>fázó talpakkal, nyugtalan topognak</l>
					<l>a gőzfürdőből hazatérő lumpok,</l>
					<l>s sziszegve, káromkodva kotorásszák</l>
					<l>szakadt zsebükből a bús kapupénzt.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>Ki vette észre? Úgy-e senkise.</l>
					<l>Ki szólott hozzá csendesen: ki vagy?</l>
					<l>Ki kérdte tőle, hogy mikor bucsúzott,</l>
					<l>mikor kiáltott sírva egy utolsó</l>
					<l>jó éjszakát piszkos kis életének?</l>
					<l>Ki nézett egyszer e fátylas szemekbe?</l>
					<l>Én belenéztem e bús ablakokba,</l>
					<l>melyek nem tükrözik, mi van belül,</l>
					<l>az ablakok mögött, csend, háború-e,</l>
					<l>csak tejszínűen derengnek reánk,</l>
					<l>mint elhagyott házak vakablaka,</l>
					<l>és akkor láttam őt, hogy megy előre,</l>
					<l>fanyar közönnyel hogy lép lomha útján</l>
					<l>a porral, a szeméttel, a piszokkal,</l>
					<l>a kúttal, a seprőkkel összenőve,</l>
					<l>míg elfelejti csendben a világot.</l>
				</lg>
				<lg>
					<l>- - - - - - - - - - - - - -</l>
				</lg>
				<lg>
					<l>És elfelejti csendben önmagát.</l>
				</lg>
				<p>1909</p>
			</div>
		</body>
	</text>
</TEI>