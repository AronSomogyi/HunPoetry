<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0055" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Fasti</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">253</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Fasti</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Fasti</head>
				<p>Karácsony</p>
				<lg>
					<l>Ezüst esőbe száll le a karácsony,</l>
					<l>a kályha zúg, a hóesés sürű;</l>
					<l>a lámpafény aranylik a kalácson,</l>
					<l>a kocka pörg, gőzöl a tejsürű.</l>
				</lg>
				<lg>
					<l>Kik messze voltak, most mind összejönnek</l>
					<l>a percet édes szóval ütni el,</l>
					<l>amíg a tél a megfagyott mezőket</l>
					<l>karcolja éles, kék jégkörmivel.</l>
				</lg>
				<lg>
					<l>Fenyőszagú a lég és a sarokba</l>
					<l>ezüst tükörből bókol a rakott fa,</l>
					<l>a jó barát boros korsóihoz von.</l>
				</lg>
				<lg>
					<l>És zsong az ének áhitatba zöngve...</l>
					<l>Csak a havas pusztán, a néma csöndbe</l>
					<l>sír föl az égbe egy-egy kósza mozdony.</l>
				</lg>
				<p>Húsvét</p>
				<lg>
					<l>Már kék selyembe pompázik az égbolt,</l>
					<l>tócsákba fürdenek alant a fák,</l>
					<l>a földön itt-ott van csak még fehér folt,</l>
					<l>a légen édes szellő szárnyal át.</l>
				</lg>
				<lg>
					<l>Pöttön fiúcskák nagyhasú üvegbe</l>
					<l>viszik a zavaros szagos vizet,</l>
					<l>a lány piros tojást tesz el merengve,</l>
					<l>a boltokat emberraj tölti meg.</l>
				</lg>
				<lg>
					<l>S míg zúg a kedv s a víg kacaj kitör,</l>
					<l>megrészegül az illaton a föld,</l>
					<l>s tavasz-ruhát kéjes mámorban ölt -</l>
				</lg>
				<lg>
					<l>kelet felől egy sírnak mélyiből,</l>
					<l>elrúgva a követ, fényes sebekkel</l>
					<l>száll, száll magasba, föl az isten-ember.</l>
				</lg>
				<p>Pünkösd</p>
				<lg>
					<l>Lángszárnyakon röpül felénk a nyár,</l>
					<l>az éj meleg s már perzselő a reggel,</l>
					<l>bolygunk az éjbe álmodó szemekkel,</l>
					<l>s ritkán találunk hűvös árnyra már.</l>
				</lg>
				<lg>
					<l>Az ég fakó, az éjjel is rövid,</l>
					<l>alig bujik el a nap egy bokorba,</l>
					<l>aztán ragyogva, új erőbe forrva</l>
					<l>kiszáll s az égre lánguszályt röpít.</l>
				</lg>
				<lg>
					<l>A róna várja a hűsfényü holdat,</l>
					<l>leng a kalász, vérszínü rózsa lángol,</l>
					<l>leszáll a boldogság a másvilágból.</l>
				</lg>
				<lg>
					<l>A néma csillagok reánk hajolnak,</l>
					<l>és álmodó, fáradt fejünk körül</l>
					<l>szines, aranyló lepkeraj röpül.</l>
				</lg>
			</div>
		</body>
	</text>
</TEI>