<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0367" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tömeg</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">623</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tömeg</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tömeg</head>
				<lg>
					<l>Kik másznak amott a hegy peremén, föl az égbe, oly közel már hozzá, hogy nemsokára tenyerükkel érintik,</l>
					<l>mit akar ez az emberi förgeteg, e sok szív, e sok agyvelő az ordas sziklától és bolyhos pagonytól, mellyel úgy összeolvad,</l>
					<l>hogy már dobog a kő is és gondolkozik az erdő?</l>
				</lg>
				<lg>
					<l>Jaj, mennyien vannak. Szinte megzavarodom, hogy nem tudom összefogni őket, egy szóba, egy kézbe, úgy, mint látom és érzem,</l>
					<l>s fölsorakoztatni a haladás roppant ütemében, jobbra és balra, fehéren, kéken, megmutogatni</l>
					<l>mind együtt, e sok egyet, e domború szirtek</l>
					<l>és mély völgyek lombos meredekjén.</l>
				</lg>
				<lg>
					<l>Emberek ők mind, nincs egy se, ki ne volna érdekes, vagy nevezetes, kijöttek ide, a természetre ráfeküdt a város,</l>
				</lg>
				<lg>
					<l>az óriás, a másik természet, elhozva elébe azt, ami fáj, ami él, a halott természet mellé, a vágyat,</l>
					<l>éltetve a földet és vizeket.</l>
				</lg>
				<lg>
					<l>Lélekzik az erdő titáni zöld tüdejével. Mellette, alatta, fölötte pedig lüktet az ember,</l>
					<l>csont-törzsével, karjai ágával és idegei finom hajszálgyökerével,</l>
					<l>mozogva a napban, a porban. Gyerekek, dajkák, katonák, cselédek és családok, melyek örökre egyek.</l>
					<l>Gépírókisasszonyok a padon bámulva ünnepi kezeiket, melyeket ölükbe fektettek, mint beteg csecsemőket,</l>
					<l>s munkásujjaikból még egyre bizseregnek a meg-nem-írt betűk.</l>
				</lg>
				<lg>
					<l>Úrifiú sétál, előkelően, leverve cigarettája hamvát,</l>
					<l>nyírt körme ragyog, sápadt-gonosz arca</l>
					<l>görbén mosolyog a titkán, melyet senkise tud még,</l>
					<l>de pár nap múltán a képeslapban látjuk tán, számmal a nyakában,</l>
					<l>mint többszörös rablógyilkost, vagy mint enyheszívű sikkasztót,</l>
					<l>goromba bilincsekkel vékony, vajszínű csuklóján.</l>
				</lg>
				<lg>
					<l>Ó, mily vad lihegés. Mily ájulata a sok törtető élet-akaratnak,</l>
					<l>s mily zenebona a nyár ünnepén. Lábatlan katona fönn a gyöpön, szinte lógva az égben,</l>
					<l>cimbalmot üt, vattás, beteg cimbalomverővel,</l>
					<l>mely halovány, jodoformszagú, kórházi bánatot permetez szét, megvallva egy dalban, ami neki minden,</l>
					<l>de a nép csak táncol és hahotáz, izzadt örömökkel.</l>
				</lg>
				<lg>
					<l>Messze az alkonyi erdő mélyén szerelmes</l>
					<l>cigaretta-pontok égnek pirosan, s köztük a lány pipacskoszorúval</l>
					<l>őrjöngő haján, s tépik szájáról a csókot, mint korai, fanyar vadcseresznyét.</l>
					<l>Lámpavilág gyúl a nyári vendéglőkben, melyek odaragasztott</l>
					<l>fészkek gyanánt himbálóznak a szakadékon, és hegedű rí,</l>
					<l>végtelenül bús csimpolyaszó, böfögés dudával feleselve.</l>
					<l>Itt letelepülnek falni az ezrek, az apák, az anyák,</l>
					<l>részegek és szerelmesek, csapzott hajjal, elszántan, mint valami táborozó hadsereg,</l>
					<l>zsírt, vajat, cukrot s kenyeret, sok kenyeret, és kortyolni a tejet mintegy anyamellből.</l>
					<l>Kimenős, beteg pincér pihen mint vendég, vörösabroszos asztal mellett,</l>
					<l>gyermekeinek sajtot rendelve, s lesi unottan, de bizonyos szakértelemmel is, hogy szolgálja ki a szaktárs,</l>
					<l>ki meredező fejek fölött röpül, asztalkendője sirályszárnyán, a tömeg e bús viharában,</l>
					<l>kezében tizenöt tányérral s tizenöt söröskorsóval, hogy a falánk gyomornak legyen mit enni és inni.</l>
				</lg>
				<lg>
					<l>Aztán a villamosok rohama, mikor a fehér cipők feketére mocskolódtak,</l>
					<l>és rohanó hadioszlopok vágtatnak a célhoz,</l>
					<l>gyenge leányokat, özvegy anyákat a földre tiporva,</l>
					<l>kik visító kisfiúkat eleinte magasra tartva küzdenek, majd a porba lerogyva,</l>
					<l>színpadi hősnőkként hevernek, csókolva árva porontyukat, és nyafogva szidják az életet,</l>
					<l>és hátratekintenek, hogy nincs-e ki védje őket, hogy nincs-e mögöttük a férjük,</l>
					<l>ki régen föld már a temetőben.</l>
					<l>Nincs senkise itt. Nincs senki, csupán az éj meg a harc meg a pénz meg az ököl,</l>
					<l>az ifjúság, mely előre száguld, vak diadallal. Hallani vad szívdobogását.</l>
					<l>Látni százezer koponyát, melyre közöny borul, sok ragadozó körmöt,</l>
					<l>egy jámbor urat, ki fekete szalmakalappal áll, s egykori jóléte minden maradékával, három aranyfogával</l>
					<l>és pityókos orral, bortól hályogos szemmel köszönti az ünnepi estét, kövér felesége karján.</l>
				</lg>
				<lg>
					<l>Tömeg, egyforma mindig, bárhogy nevezzenek,</l>
					<l>te, ki törvényt látsz és ítélsz s életet ordítsz, vagy halált,</l>
					<l>és erre meg arra rángat a kor zivatarja,</l>
					<l>májusi lombbal, dallal az ajkadon, ifjú virággal</l>
					<l>mily rettenetes vagy.</l>
					<l>Álmomban is hallom a hangod az éjfél süket partján, s látom</l>
					<l>hatalmas bálvány-arcodat, tétova-gyors mozdulataid,</l>
					<l>rémítve magányom, melybe csupán az én szívem templomi csengője csenget,</l>
					<l>és megtelek keserű, kiabáló kétségbeeséssel,</l>
					<l>mert teveled múlik el s teveled dübörög tova a céltalan élet.</l>
				</lg>
			</div>
		</body>
	</text>
</TEI>