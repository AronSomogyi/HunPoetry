<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0426" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Hajnali részegség</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">690</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Hajnali részegség</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Hajnali részegség</head>
				<lg>
					<l>Elmondanám ezt néked. Ha nem unnád.</l>
					<l>Múlt éjszaka - háromkor - abbahagytam</l>
					<l>a munkát.</l>
					<l>Le is feküdtem. Ám a gép az agyban</l>
					<l>zörgött tovább, kattogva-zúgva nagyban,</l>
					<l>csak forgolódtam dühösen az ágyon,</l>
					<l>nem jött az álom.</l>
					<l>Hívtam pedig, így és úgy, balga szókkal,</l>
					<l>százig olvasva, s mérges altatókkal.</l>
					<l>Az, amit írtam, lázasan meredt rám.</l>
					<l>Izgatta szívem negyven cigarettám.</l>
					<l>Meg más egyéb is. A fekete. Minden.</l>
					<l>Hát fölkelek, nem bánom az egészet,</l>
					<l>sétálgatok szobámba, le-föl, ingben,</l>
					<l>köröttem a családi fészek,</l>
					<l>a szájakon lágy, álombeli mézek,</l>
					<l>s amint botorkálok itt, mint a részeg,</l>
					<l>az ablakon kinézek.</l>
				</lg>
				<lg>
					<l>Várj csak, hogy is kezdjem, hogy magyarázzam?</l>
					<l>Te ismered a házam,</l>
					<l>s ha emlékezni tudsz a</l>
					<l>hálószobámra, azt is tudhatod,</l>
					<l>milyen szegényes, elhagyott</l>
					<l>ilyenkor innen a Logodi-utca,</l>
					<l>ahol lakom.</l>
					<l>Tárt otthonokba látsz az ablakon.</l>
					<l>Az emberek feldöntve és vakon,</l>
					<l>vízszintesen feküsznek,</l>
					<l>s megforduló szemük kacsintva néz szét</l>
					<l>ködébe csalfán csillogó eszüknek,</l>
					<l>mert a mindennapos agyvérszegénység</l>
					<l>borult reájuk.</l>
					<l>Mellettük a cipőjük, a ruhájuk,</l>
					<l>s ők a szobába zárva, mint dobozba,</l>
					<l>melyet ébren szépítnek álmodozva,</l>
					<l>de - mondhatom - ha így reá meredhetsz,</l>
					<l>minden lakás olyan, akár a ketrec.</l>
					<l>Egy keltőóra átketyeg a csöndből,</l>
					<l>sántítva baktat, nyomban felcsörömpöl,</l>
					<l>és az alvóra szól a</l>
					<l>harsány riasztó: „ébredj a valóra”.</l>
					<l>A ház is alszik, holtan és bután,</l>
					<l>mint majd százév után,</l>
					<l>ha összeomlik, gyom virít alóla,</l>
					<l>s nem sejti senki róla,</l>
					<l>hogy otthonunk volt-e vagy állat óla.</l>
				</lg>
				<lg>
					<l>De fönn, barátom, ott fönn a derűs ég,</l>
					<l>valami tiszta, fényes nagyszerűség,</l>
					<l>reszketve és szilárdul, mint a hűség.</l>
					<l>Az égbolt,</l>
					<l>egészen úgy, mint hajdanában rég volt,</l>
					<l>mint az anyám paplanja, az a kék folt,</l>
					<l>mint a vízfesték, mely irkámra szétfolyt,</l>
					<l>s a csillagok</l>
					<l>lélekző lelke csöndesen ragyog</l>
					<l>a langyos őszi</l>
					<l>éjjelbe, mely a hideget előzi,</l>
					<l>kimondhatatlan messze s odaát,</l>
					<l>ők akik nézték Hannibál hadát</l>
					<l>s most néznek engem, aki ide estem</l>
					<l>és állok egy ablakba, Budapesten.</l>
				</lg>
				<lg>
					<l>Én nem tudom, mi történt vélem akkor,</l>
					<l>de úgy rémlett, egy szárny suhant felettem,</l>
					<l>s felém hajolt az, amit eltemettem</l>
					<l>rég, a gyerekkor.</l>
				</lg>
				<lg>
					<l>Olyan sokáig</l>
					<l>bámultam az égbolt gazdag csodáit,</l>
					<l>hogy már pirkadt is keleten, s a szélben</l>
					<l>a csillagok szikrázva, észrevétlen</l>
					<l>meg-meglibegtek, és távolba roppant</l>
					<l>fénycsóva lobbant,</l>
					<l>egy mennyei kastély kapuja tárult,</l>
					<l>körötte láng gyúlt,</l>
					<l>valami rebbent,</l>
					<l>oszolni kezdett a vendégsereg fent,</l>
					<l>a hajnali homály mély</l>
					<l>árnyékai közé lengett a báléj,</l>
					<l>künn az előcsarnok fényárban úszott,</l>
					<l>a házigazda a lépcsőn bucsúzott,</l>
					<l>előkelő úr, az ég óriása,</l>
					<l>a bálterem hatalmas glóriása,</l>
					<l>s mozgás, riadt csilingelés, csodás,</l>
					<l>halk női suttogás,</l>
					<l>mint amikor már vége van a bálnak,</l>
					<l>s a kapusok kocsikért kiabálnak.</l>
				</lg>
				<lg>
					<l>Egy csipkefátyol</l>
					<l>látszott, amint a távol</l>
					<l>homályból</l>
					<l>gyémántosan aláfoly,</l>
					<l>egy messze kéklő,</l>
					<l>pazar belépő,</l>
					<l>melyet magára ölt egy drága, szép nő,</l>
					<l>és rajt egy ékkő</l>
					<l>behintve fénnyel ezt a tiszta békét,</l>
					<l>a halovány ég túlvilági kékét,</l>
					<l>vagy tán egy angyal, aki szűzi</l>
					<l>szép mozdulattal csillogó fejékét</l>
					<l>hajába tűzi,</l>
					<l>és az álomnál csendesebben</l>
					<l>egy arra ringó</l>
					<l>könnyűcske hintó</l>
					<l>mélyébe lebben,</l>
					<l>s tovább robog kacér mosollyal ebben,</l>
					<l>aztán amíg vad paripái futnak</l>
					<l>a farsangosan lángoló Tejutnak,</l>
					<l>arany konfetti-záporába sok száz</l>
					<l>batár között, patkójuk fölsziporkáz.</l>
				</lg>
				<lg>
					<l>Szájtátva álltam,</l>
					<l>s a boldogságtól föl-fölkiabáltam,</l>
					<l>az égbe bál van, minden este bál van,</l>
					<l>és most világolt föl értelme ennek</l>
					<l>a régi nagy titoknak, hogy a mennynek</l>
					<l>tündérei hajnalba hazamennek</l>
					<l>fényes körútjain a végtelennek.</l>
				</lg>
				<lg>
					<l>Virradatig</l>
					<l>maradtam így és csak bámultam addig.</l>
					<l>Egyszerre szóltam: hát te mit kerestél</l>
					<l>ezen a földön, mily kopott regéket,</l>
					<l>miféle ringyók rabságába estél,</l>
					<l>mily kézirat volt fontosabb tenéked,</l>
					<l>hogy annyi nyár múlt, annyi sok deres tél</l>
					<l>és annyi rest éj,</l>
					<l>s csak most tűnik szemedbe ez az estély?</l>
				</lg>
				<lg>
					<l>Ötven,</l>
					<l>jaj, ötven éve - szívem visszadöbben -</l>
					<l>halottjaim is itt-ott egyre többen -</l>
					<l>már ötven éve tündököl fölöttem</l>
					<l>ez a sok élő, fényes égi szomszéd,</l>
					<l>ki látja, hogy könnyem mint morzsolom szét.</l>
					<l>Szóval bevallom néked, megtörötten</l>
					<l>földig hajoltam, s mindezt megköszöntem.</l>
				</lg>
				<lg>
					<l>Nézd csak, tudom, hogy nincsen mibe hinnem,</l>
					<l>s azt is tudom, hogy el kell mennem innen,</l>
					<l>de pattanó szivem feszítve húrnak</l>
					<l>dalolni kezdtem ekkor az azúrnak,</l>
					<l>annak, kiről nem tudja senki, hol van,</l>
					<l>annak, kit nem lelek se most, se holtan.</l>
					<l>Bizony ma már, hogy izmaim lazulnak,</l>
					<l>úgy érzem én, barátom, hogy a porban,</l>
					<l>hol lelkek és göröngyök közt botoltam,</l>
					<l>mégis csak egy nagy ismeretlen Úrnak</l>
					<l>vendége voltam.</l>
				</lg>
			</div>
		</body>
	</text>
</TEI>