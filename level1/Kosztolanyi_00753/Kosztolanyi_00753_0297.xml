<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0297" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">New York, te kávéház, ahol oly sokat ültem</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">388</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>New York, te kávéház, ahol oly sokat ültem</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>New York, te kávéház, ahol oly sokat ültem</head>
				<lg>
					<l>New York, te kávéház, ahol oly sokat ültem,</l>
					<l>hadd nyissam ki az ajtód, leülni még szabad tán,</l>
					<l>csak mint a koldusnak, aki pihen a padkán,</l>
					<l>s megnézni, mi maradt belőlem és körültem.</l>
					<l>E nyári koraestén, hogy még mind vacsoráznak,</l>
					<l>meginnék asztalomnál egy langyos, esti kávét,</l>
					<l>és mint hívő keresztény, elmondanék egy ávét,</l>
					<l>múltán az ifjúságnak s múltán a régi láznak.</l>
				</lg>
				<lg>
					<l>Barátaimról és egy isteni merésű,</l>
					<l>vad költőről, aki itt ült vörös ajakkal</l>
					<l>meggyszínű mellényben, szuroksötét hajakkal,</l>
					<l>melyekbe szikrázott és recsegett a fésű.</l>
					<l>Itt ültünk boldogan, s haragos szavainkban</l>
					<l>bombák aludtak és egy új kor lelke éledt,</l>
					<l>mi rongyos éhesek, lovagjai az éjnek,</l>
					<l>mint boldog gyilkosok, mint gyilkosok oly ifjan.</l>
				</lg>
				<lg>
					<l>Mert boldog gyilkosok az óra gyilkolói,</l>
					<l>kiknek talentumot egy isteni kegy osztott,</l>
					<l>s tétlenül nézik a zöld kávéházi posztót,</l>
					<l>melyen fehéren futnak a billiárd golyói.</l>
					<l>És boldogok voltunk, mikor a nap lehajlott,</l>
					<l>itt a sivár zajban szárnyat kapott a lelkünk,</l>
					<l>és drága nők felé egy-egy verset tereltünk,</l>
					<l>a füstből, a fényből egy ártatlan galambot.</l>
				</lg>
				<lg>
					<l>Virradtig vártunk itt, s istennél szabadabban</l>
					<l>mentünk ki hajnaltájt az elhagyott utakra,</l>
					<l>egészséges fogunk a zúzmarát harapta,</l>
					<l>fürödtünk álmosan a gőzfürdői habban,</l>
					<l>kopott kabátunkon a fagy csillaga feslett,</l>
					<l>és a Dohány-utcán rosszarcú szeretőkkel,</l>
					<l>mint rózsaszínü rózsák, lassan ringtak a nők el:</l>
					<l>éreztük életünk s a sötét Budapestet.</l>
				</lg>
				<lg>
					<l>Áldott cigány-időm, áldott elektromosság,</l>
					<l>mely mostan is hullasz, heves fényt szaporázva,</l>
					<l>ingmellemen inog, remeg egy régi pászma,</l>
					<l>de sugaraid arcom csak fanyalogva mossák.</l>
					<l>Merengek tétován e fáradt-fényü fürdőn,</l>
					<l>szemét közt turkálok, nem csitult bánatommal,</l>
					<l>emlékeket vetek föl megmozduló botommal,</l>
					<l>s nézem a tükrökön meggyérült, régi fürtöm.</l>
				</lg>
				<lg>
					<l>Szentelt tanyája te szivemnek és szavamnak,</l>
					<l>mely álmokat adtál s nem ismert drága mámort,</l>
					<l>a forradalmas ár békült medrén aláfolyt,</l>
					<l>s most csöndes újra már a párna és a pamlag.</l>
					<l>A harcos áll csak itt, ki magát meg nem adja,</l>
					<l>keresem a barátot, ki gyakran itt marasztalt,</l>
					<l>megkoppintom félénken a poharat, az asztalt</l>
					<l>s a szívem, szívem is, hogy régi-e a hangja.</l>
				</lg>
				<lg>
					<l>Mit járok erre még? Azok már mind alusznak,</l>
					<l>kik álmosak voltak és valaha egy széken</l>
					<l>nyugodtak, kisdedek az isten kebelében,</l>
					<l>és már víz is jutott a szomjas Tantalusnak.</l>
					<l>Árvábban ballagok ki, mint az az éji árús,</l>
					<l>ki bádogbékát és csörgőt tesz asztalunkra,</l>
					<l>s éjfél után bolyong unottan és korán-bús</l>
					<l>arcára könny esik, mert már mindenki unja.</l>
				</lg>
			</div>
		</body>
	</text>
</TEI>