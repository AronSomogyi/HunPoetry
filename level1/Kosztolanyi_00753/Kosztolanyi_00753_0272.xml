<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0272" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Szénrajz</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">217</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szénrajz</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Szénrajz</head>
				<lg>
					<l>Most gondolok az őszi vándorokra,</l>
					<l>kik az országúton sóhajtva mennek,</l>
					<l>hátukon egy batyúval, tántorogva,</l>
					<l>vágyuk feszítve a vak végtelennek.</l>
					<l>Eső szitál és hervad már a nyárfa,</l>
					<l>csak pár levele inog még fehéren</l>
					<l>a holt gallyon, oly búsan, mint az árva</l>
					<l>halott mellén a vitézségi érem.</l>
				</lg>
				<lg>
					<l>Minek is élni? Halni már a célja,</l>
					<l>elég, elég volt küzdeni idáig.</l>
					<l>A tompa csöndből hallani alélva</l>
					<l>az elvonult nyár aranytrombitáit.</l>
					<l>Ki tegnap állt, az fekszik most a földön,</l>
					<l>és sírni is erőtelen ezentúl.</l>
					<l>Köröskörül a köd akár a börtön,</l>
					<l>a hangtalan és ájult őszben elnyúl.</l>
				</lg>
				<lg>
					<l>De jajgatnak sírjukban a halottak,</l>
					<l>kik élni vágytak volna, jajveszéklő</l>
					<l>szóval kiáltanak és felzokognak.</l>
					<l>Tiértetek bor... álom... pálma... szép nő...</l>
					<l>Itt járnak ők sötét, halálra sértett</l>
					<l>arccal közöttünk és rázzák az ajtót,</l>
					<l>bitangoló sok millió kísértet,</l>
					<l>a sírból az élet felé sohajtók.</l>
				</lg>
				<lg>
					<l>A katona tanyák körül bolyong most,</l>
					<l>hol rózsaszín láng ég, az arca sápadt,</l>
					<l>csak nézi az égboltot, a borongóst,</l>
					<l>szíve üres, tarisznyájába bánat.</l>
					<l>Hideglelős szemét feszíti tágra,</l>
					<l>és óriás fantasztikus alakja,</l>
					<l>amint reámered e bús világra,</l>
					<l>s lelkét, szegény lelkét a semmi lakja.</l>
				</lg>
				<lg>
					<l>Az ablakon lesi, amint a polgár</l>
					<l>dunyhák között vetkőzödik az ódon</l>
					<l>hálószobában, puffadt vánkosoknál,</l>
					<l>s libeg-lobog gyertyája furcsa módon.</l>
					<l>Hol az ő ágya? Hollók, éji varjak</l>
					<l>kárognak útján, gyengelábu, részeg,</l>
					<l>és átkozódva búsan tovaballag,</l>
					<l>mint a középkori lándzsás vitézek.</l>
				</lg>
			</div>
		</body>
	</text>
</TEI>