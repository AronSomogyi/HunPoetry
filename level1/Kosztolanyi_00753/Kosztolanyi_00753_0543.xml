<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0543" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ünnepi körkép</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">371</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ünnepi körkép</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Ünnepi körkép</head>
				<p>Tanulmány a tömegről</p>
				<p>1</p>
				<lg>
					<l>Nézd ezt a népet.</l>
					<l>Nézd ezt a lassú, fényes és kanyargó,</l>
					<l>bús, szélesen hömpölygő ünnepet,</l>
					<l>mikor megért a nyár, akár a dinnye,</l>
					<l>s a sárga hőség cukrosan ragad már.</l>
					<l>Nézd ezt a népet.</l>
				</lg>
				<p>2</p>
				<lg>
					<l>Mily illedelmes, tisztességtudó,</l>
					<l>s örömtelen. Szántóvető parasztok,</l>
					<l>kimosdva, tisztán, ünnepi ruhában,</l>
					<l>gyolcs ingben, pörge, fekete kalapban,</l>
					<l>fehér túrót fehér kendőbe hozva</l>
					<l>hazulról és délceg szikár legények,</l>
					<l>símára fésült tanyai leányok</l>
					<l>és asszonyok, a földre görnyedezve,</l>
					<l>magukba zárva, szinte térdepelve,</l>
					<l>szent olvasóval mennek, csöndbe mennek.</l>
					<l>Így bandukolnak ők már reggel óta,</l>
					<l>így bandukolnak ők már ezer éve.</l>
				</lg>
				<p>3</p>
				<lg>
					<l>Aztán a többi, a jegyző, a kasznár,</l>
					<l>meg a tanító, a falu s vidék is,</l>
					<l>a bánat, áhitat meg a szegénység,</l>
					<l>mely félreülve egy-egy utcapadra</l>
					<l>némán ebédel otthoni papírból.</l>
					<l>Egy sánta lány, egy rőthajú fiúcska</l>
					<l>értelmes arccal, lázasan figyelve,</l>
					<l>vörös selyemben és vörösre sülve</l>
					<l>egy izgatott hölgy, ócska ékszerekkel,</l>
					<l>egy kedves öregúr, szemölcs az arcán,</l>
					<l>egy hervadó és álmatag kisasszony,</l>
					<l>fehér virággal és fehér ruhában,</l>
					<l>aki talán már írt is egy regényt,</l>
					<l>apró leánykák, apró kisdiákok</l>
					<l>tolonganak, és látni-látni vágynak,</l>
					<l>kiáltanak: „Vizet, vizet, vizet”,</l>
					<l>„Szomjas vagyok, éhes vagyok, anyám”.</l>
					<l>„Jaj merre vagytok, Rózsikám, Lajoskám,</l>
					<l>édes csibéim, el ne vesszetek</l>
					<l>ezen az óriási Budapesten”.</l>
					<l>„Nem látni semmit.” „Itt se látni semmit.”</l>
					<l>„Mariska néni, föl fogunk emelni,</l>
					<l>hadd láss te is, a nyolcvanöt kilóddal”.</l>
					<l>„Nem látni itt se, sziveim” s kacagnak.</l>
					<l>Sebaj, no, lesz miről beszélni otthon</l>
					<l>a hosszú, téli estéken, Derecskén.</l>
				</lg>
				<p>4</p>
				<lg>
					<l>Ott messze-messze vannak a nagyok,</l>
					<l>a főurak, tündökletes süveggel,</l>
					<l>tollakkal, ékkel, napkeleti díszben,</l>
					<l>izzadva a bársonyban, a selyemben,</l>
					<l>harangzúgás és rendőrök között.</l>
					<l>Lovak patája csattan a kövekre,</l>
					<l>cserkészcsapat jön, kispapok szaladnak,</l>
					<l>porban sietnek fekete apácák,</l>
					<l>zászlók lobognak, harsonák rivallnak,</l>
					<l>pörög a dob, megzendül a zene,</l>
					<l>s már énekelnek, lassan énekelnek.</l>
					<l>Most egy hatalmas gépkocsi nyilalt el.</l>
					<l>Ki volt, ki volt ez? Mint az álom, eltűnt.</l>
				</lg>
				<p>5</p>
				<lg>
					<l>Mindnyájan együtt és külön-külön,</l>
					<l>egymástól elrekesztve s mégis együtt,</l>
					<l>semmit se látnak, ámde nézik egymást,</l>
					<l>egymásba néznek, s földerengenek,</l>
					<l>amint haladnak, egyre csak haladnak,</l>
					<l>ki tudja merre, s várnak, egyre várnak,</l>
					<l>ki tudja mit, talán a jobb jövendőt,</l>
					<l>mit megbűnhődtek már, múltjukkal együtt.</l>
					<l>Ó, távol élet, ismeretlen élet.</l>
					<l>Ó, távol múlt s jövendő. Ó, te régi kedvünk.</l>
					<l>Ó, régi-régi fájdalmunk, anyánk.</l>
				</lg>
				<p>1934</p>
			</div>
		</body>
	</text>
</TEI>