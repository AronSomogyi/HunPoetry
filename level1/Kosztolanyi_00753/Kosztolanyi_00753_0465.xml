<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0465" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Prológ</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">279</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Prológ</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Prológ</head>
				<p>A szabadkai filharmónikusok első hangversenyére</p>
				<p>(A prológus beszélni kezd, s a nézőtér lassan sötétedik: a második strófa végén már intim félhomály)</p>
				<lg>
					<l>Legyen sötét!... Aludjon el a pompa</l>
					<l>a tarkuló tavaszi páholyokba!</l>
					<l>Te tarka kép, te kikeleti álom,</l>
					<l>borulj el a derengő félhomályon,</l>
					<l>mint hogyha jő a hamvas alkonyat</l>
					<l>s elszürkíti a fényes parkokat.</l>
				</lg>
				<lg>
					<l>A szellemóra ez. A néma csendben</l>
					<l>a fátylas istennő körünkbe rebben.</l>
					<l>Fehér köpenybe húros, hosszú lanttal</l>
					<l>leszáll az éjbe lépegetve, halkkal,</l>
					<l>és hangot üt a rezgő lelkeken -</l>
					<l>Félig csak álom - félig sejtelem.</l>
				</lg>
				<lg>
					<l>Halljátok-e? Minthogyha este tűznél</l>
					<l>magadba rogyva, álmodozva ülnél,</l>
					<l>és hallanád a szellők fuvoláit,</l>
					<l>míg a panasz dalos ütemre válik,</l>
					<l>s ajkadra rebben egy szelíd mosoly,</l>
					<l>és dalt hallasz, pedig csak álmodol.</l>
				</lg>
				<lg>
					<l>Csak álmodol. S álmodban újra látod</l>
					<l>a tűnt szerelmet, a tűnt ifjuságot,</l>
					<l>hallod Schubert zenéjét, ezt a lírát,</l>
					<l>amin a válás fájó kínja sír át,</l>
					<l>s arcodba sajgó, édes bú fuvall,</l>
					<l>sóhajba tördelt, fáradt hattyudal.</l>
				</lg>
				<lg>
					<l>Halljátok-e? A nyugtalan húrokban</l>
					<l>valami kél, a hangszer összedobban,</l>
					<l>holt óriások örök szenvedélye</l>
					<l>harsogva, sírva költözik beléje.</l>
					<l>Örök derű, csapongó szenvedély,</l>
					<l>királyi nyugalom: Mozart beszél.</l>
				</lg>
				<lg>
					<l>S halljátok ott? Hogy tornyosul kavargva</l>
					<l>a lázadó hangok pogány viharja,</l>
					<l>a trombiták kövér, aranyló torkán</l>
					<l>egekbe zengő beethoveni orkán,</l>
					<l>az arcokon tűz, isteni harag</l>
					<l>és az egész egy álom álma csak.</l>
				</lg>
				<lg>
					<l>Itt köd, ború, fenséges zenelárma.</l>
					<l>Norvég mezőn jégtömbök roppanása.</l>
					<l>És a sötétlő, tompa csenden által</l>
					<l>egy véres szív dobog szomorú vággyal.</l>
					<l>Halljátok-e, mint súg az éjszaka?</l>
					<l>Ez a ködön kesergő Grieg dala.</l>
				</lg>
				<lg>
					<l>De csend. Ne hangozzék még rezzenés se.</l>
					<l>Legyen ez a királyok érkezése,</l>
					<l>akik előtt térdeplő áhitatban</l>
					<l>hódol a nép, a porba rogyva, halkan.</l>
					<l>Jön a Zene. Ébrednek a húrok...</l>
					<l>Szegény herold, én is elnémulok.</l>
				</lg>
				<p>1908</p>
			</div>
		</body>
	</text>
</TEI>