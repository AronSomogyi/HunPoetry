<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0386" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Számadás</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">569</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Számadás</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Számadás</head>
				<p>1</p>
				<lg>
					<l>Most már elég, ne szépítgesd, te gyáva,</l>
					<l>nem szégyen ez, vallj - úgyis vége van -</l>
					<l>boldog akartál lenni és hiába,</l>
					<l>hát légy, mi vagy: végképp boldogtalan,</l>
				</lg>
				<lg>
					<l>inkább egészen és kínzó-csigába,</l>
					<l>mint félig így, alkudva oktalan,</l>
					<l>ne félj, szamár, ki szenved, nincs magába,</l>
					<l>vagytok ti itt a földgolyón sokan.</l>
				</lg>
				<lg>
					<l>Térdelve, föltárt hassal, láncra kötve,</l>
					<l>templomba, kórházakba, börtönökbe</l>
					<l>lassan vonul a roppant karaván,</l>
				</lg>
				<lg>
					<l>siess te is oda, igaz körödbe</l>
					<l>s - égő kanóc - lobogj velük örökre</l>
					<l>elégedetlenség szent olaján.</l>
				</lg>
				<p>2</p>
				<lg>
					<l>Nem vagy magad - jobb néked erre, hidd el,</l>
					<l>sok furcsa ember néz bámulva rád,</l>
					<l>nem üdvözöl téged, nem istenít fel,</l>
					<l>nem göngyöli a lelkét sem alád,</l>
				</lg>
				<lg>
					<l>csak rád tekint fásulva, tompa hittel,</l>
					<l>rokon közönnyel, s néha kezet ád,</l>
					<l>de ha ezekkel a testvéreiddel</l>
					<l>élsz majd, elámulsz. Nagy ez a család.</l>
				</lg>
				<lg>
					<l>Családtalanok óriási családja,</l>
					<l>mely a többség törvényét túlkiáltja,</l>
					<l>komor kisebbség, szívós és kemény,</l>
				</lg>
				<lg>
					<l>elégedettek hangos lelki vádja,</l>
					<l>íratlan, láthatatlan bírói tábla,</l>
					<l>örök, hatalmas ellenvélemény.</l>
				</lg>
				<p>3</p>
				<lg>
					<l>Kellesz te még, vijjogni, mint a vércse,</l>
					<l>nem kérdezni, szabad-e, nem szabad,</l>
					<l>sosem kimélni a könnyet se, vért se,</l>
					<l>a semmibe rikoltani szavad,</l>
				</lg>
				<lg>
					<l>nem hallanak tán, ám ne menj azért se,</l>
					<l>számodra itt még munka is akad,</l>
					<l>mindig kell valaki, aki megértse</l>
					<l>az utcalányt s a tébolyultakat.</l>
				</lg>
				<lg>
					<l>Ülj egy sarokba, vagy állj félre, nézz szét,</l>
					<l>szemedben éles fény legyen a részvét,</l>
					<l>úgy közeledj a szenvedők felé,</l>
				</lg>
				<lg>
					<l>s ne a törtet tekintsd és csonka részét,</l>
					<l>de az egész nem-osztható egészét:</l>
					<l>ki senkié sem, az mindenkié.</l>
				</lg>
				<p>4</p>
				<lg>
					<l>Ki adna másképp inni a betegnek,</l>
					<l>ha nem mi, kik álmatlanul ülünk,</l>
					<l>támadna hívő, vértanú, eretnek,</l>
					<l>ki egy rögeszmén részegülve csüng,</l>
				</lg>
				<lg>
					<l>látnák-e a vénlányt, kit félrevetnek,</l>
					<l>ki sírna, ha nem hallaná fülünk,</l>
					<l>s élnének-e ők is, kiket szeretnek,</l>
					<l>mi lenne a világ minélkülünk?</l>
				</lg>
				<lg>
					<l>Mi lenne máskép a világ s ki lenne</l>
					<l>az állatok irgalmas társa benne,</l>
					<l>ki lenne hűség és mi lenne ír,</l>
				</lg>
				<lg>
					<l>s ki lenne az, ki száguld éjjelente</l>
					<l>a lámpa fényénél a végtelenbe,</l>
					<l>csodák között s Nirvána-ködben ír?</l>
				</lg>
				<p>5</p>
				<lg>
					<l>Borús e táj. Borzaszt a forradalmár,</l>
					<l>kinek a falba koppan szelleme,</l>
					<l>s fia holttestén az anya, ki barbár</l>
					<l>jaját okádja - iszonyú zene -,</l>
				</lg>
				<lg>
					<l>aztán mit írsz, ha sorsuk írva van már,</l>
					<l>hol tiltakozhatsz és hogy ellene?</l>
					<l>de hát hova mehetnél? mit akarnál?</l>
					<l>mi érdekelne még, mi kellene?</l>
				</lg>
				<lg>
					<l>Sok pénz talán? kenyér zsíros karéja?</l>
					<l>egy mozicsillag rossz szalag-paréja?</l>
					<l>vagy gépkocsi? kaland? mily nyomorék,</l>
				</lg>
				<lg>
					<l>pezsgős ricsaj? cicázó, éji réja?</l>
					<l>az ócska élet mily rongy kabaréja,</l>
					<l>melytől a fő zúg és a gyomor ég?</l>
				</lg>
				<p>6</p>
				<lg>
					<l>No lásd, maradj, árvák között az árva,</l>
					<l>maradj közöttük, állj meg végre itt,</l>
					<l>nem kérve semmit és semmit se várva:</l>
					<l>ezek a te igaz testvéreid,</l>
				</lg>
				<lg>
					<l>idézd fel őket dolgozószobádba,</l>
					<l>adj villamosabb életet nekik,</l>
					<l>s ha majd megéled a sok néma lárva,</l>
					<l>a te szavad ők még megérthetik.</l>
				</lg>
				<lg>
					<l>Megértenek téged s őket megérted,</l>
					<l>kiket sirattál, sírni fognak érted,</l>
					<l>hisz végzetük egy nékik és nekünk,</l>
				</lg>
				<lg>
					<l>kik eldobáltunk minden harci vértet,</l>
					<l>nem veszhetünk el, minket kard se sérthet,</l>
					<l>nincs semmi sem, amit elveszthetünk.</l>
				</lg>
				<p>7</p>
				<lg>
					<l>Igen, kiáltsd ezt: gyáva az, ki boldog,</l>
					<l>kis gyáva sunnyogó, mindent bezár,</l>
					<l>bezárja életét is, mint a boltot,</l>
					<l>mert benne van a csillogó bazár,</l>
				</lg>
				<lg>
					<l>és félti kincsét, a sok cifra foltot,</l>
					<l>a lelke szűk, kucorgó és sivár,</l>
					<l>rablót neszel, mihelyt gyerek sikoltott,</l>
					<l>örökre reszket és örökre vár.</l>
				</lg>
				<lg>
					<l>Hazája ház, barátja az erős,</l>
					<l>hitvány rokonja az ki ismerős,</l>
					<l>határa kertfal, tyúkól, pincegátor,</l>
				</lg>
				<lg>
					<l>de a boldogtalan tanyája sátor,</l>
					<l>zászlója felleg, ő, csak ő a bátor</l>
					<l>s a jó, csak a boldogtalan a hős.</l>
				</lg>
			</div>
		</body>
	</text>
</TEI>