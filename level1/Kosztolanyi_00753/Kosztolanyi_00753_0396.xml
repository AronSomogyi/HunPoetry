<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0396" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Három szatíra</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">896</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Három szatíra</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Három szatíra</head>
				<p>Közéleti kitűnőség</p>
				<lg>
					<l>Évente elmegy tíz-húsz temetésre</l>
					<l>s harminc bankettre. Részvétlevelet,</l>
					<l>üdvözlősürgönyt diktál gyorsirásba</l>
					<l>kisasszonyának vagy a diktafonba.</l>
					<l>A gazdasági válság „őt se hagyja</l>
					<l>közönyösen”. Sopánkodik miatta.</l>
					<l>Közben meghízik és fölös kilóit</l>
					<l>Marienbadban adja le nyaranként,</l>
					<l>oly összegért, melyből megélne könnyen</l>
					<l>néhány család egy évig. Reggel angol</l>
					<l>tanárjával boxol, hogy friss maradjon.</l>
					<l>Ha dolgozik, több ízben is alá-</l>
					<l>firkantja a nevét - személyesen - s ilyenkor</l>
					<l>nagyon soká fáradtan néz az ablak</l>
					<l>fényébe, és ködös lesz a szeme.</l>
					<l>Viselni kell ezt a tengernyi munkát,</l>
					<l>helyén maradni a köz érdekében,</l>
					<l>hiába intik, hogy talán megárt,</l>
					<l>mert e nehéz időkben néki sem</l>
					<l>szabad pihenni, s jelszava: a „munka”.</l>
					<l>A vérnyomása nagy. Nyugalmat és</l>
					<l>mérsékletet rendeltek el a híres,</l>
					<l>német professzorok, s ezért azóta</l>
					<l>nikotinmentes cigaretteket szív</l>
					<l>hosszú szipkából, hetvenet naponta.</l>
					<l>Olvasgat is. Főképp miniszterek</l>
					<l>és bárgyú hadvezérek vallomását,</l>
					<l>sosem regényt, vagy verseket, csak azt,</l>
					<l>ami „komoly” és magvas. Éjszaka</l>
					<l>fejhallgatóval megvasalja szörnyű,</l>
					<l>dagadt fejét, s úgy alszik el az ágyban,</l>
					<l>hogy a fülébe zeng egy bécsi jazz-band.</l>
					<l>Beszél magyarul, németül s kicsit</l>
					<l>angolul is, de minden nyelveken</l>
					<l>csak rothadt frázist. Ez az anyanyelve.</l>
					<l>Hétszázezerszer mondta: „van szerencsém”,</l>
					<l>mikor nem is volt szerencséje. Halvány</l>
					<l>emlékezetje bágyadt. Izgatott</l>
					<l>napokon azt se tudja, hogy ki volt</l>
					<l>az apja-anyja, és keresztnevükre</l>
					<l>csak néha emlékszik. Helyükbe más van,</l>
					<l>pár telefonszám, akta, rossz vezércikk.</l>
					<l>Lelketlen arca földszínű. Megérett</l>
					<l>a földre már. Nem értem, mire vártok?</l>
					<l>A földbe véle. Temessétek el.</l>
				</lg>
				<p>Úriasszony</p>
				<lg>
					<l>Negyven kiló s nagyon boldogtalan.</l>
					<l>Szemöldökét finom acél-csipesszel</l>
					<l>a társaságban irtja, hátravetve</l>
					<l>sovány fejét, s a rúzsával piros</l>
					<l>pilléket ír az ajkai fölé,</l>
					<l>míg kézitükrében figyel magára.</l>
					<l>Pár év előtt az emlőit akarta</l>
					<l>eltávolítani egy divatos</l>
					<l>sebésszel, ámde erről lebeszélték.</l>
					<l>Csak vakbelét vetette ki, előre,</l>
					<l>ezenkívül néhány haszontalan</l>
					<l>fölösleges szervét, hogy ezzel is</l>
					<l>könnyebb legyen. Ma már tehát egészen</l>
					<l>üres, akár egy kipakolt börönd,</l>
					<l>vagy egy Dekobra-könyv. Úszik, repül</l>
					<l>és ritmikus tornára jár. Römiz</l>
					<l>és bridzsezik. Csupán a jobb körökben.</l>
					<l>Leánykorában zongorázgatott is,</l>
					<l>de abbahagyta. Mindent abbahagy.</l>
					<l>Sétálni viszi a tragédiáját</l>
					<l>s szánják nagyon. Ő a bús úriasszony.</l>
					<l>Ha - néha - föl van öltöztetve, fázik.</l>
					<l>Ebéd után éhes. „Nem értik őt”.</l>
					<l>A férje sem „ez a derék fiú” -</l>
					<l>így hívja - aki kenyeret keres rá,</l>
					<l>de ő kenyeret nem eszik soha,</l>
					<l>csak aszpikot, grapefruit-ot, káviárt,</l>
					<l>s így tőle független. Beteg szegény.</l>
					<l>Nagyon beteg. Húsz toalettje van,</l>
					<l>harminc szerelme s több „komplexuma”.</l>
					<l>Mindig halálosan fáradt. A hangja</l>
					<l>személytelen és gépi, mint a hangos</l>
					<l>filmek beszéde, mely közelbe-távol</l>
					<l>egyforma és így senkihez se szól.</l>
					<l>Ó Éva, Éva, régi, édes Éva,</l>
					<l>hányszor eszembe jutsz, ha látom őt,</l>
					<l>hosszú sörényed, langyos-lusta combod,</l>
					<l>mannás meleg melled, tejízű csókod,</l>
					<l>amint heversz, mindnyájunk édesanyja,</l>
					<l>a paradicsomban, virágok és</l>
					<l>kígyók között, hajad szép sátorában.</l>
					<l>Ő körmeit mutatja énnekem,</l>
					<l>bíborra festett, görbe körmeit,</l>
					<l>mint amazon, és azt ígérgeti,</l>
					<l>hogy összetép. De ez nem érdekel.</l>
					<l>A szobalánya inkább. Hogyha olykor</l>
					<l>teára hív, künn az előszobában</l>
					<l>megcsókolom a szobalánya száját,</l>
					<l>és elmenőben is mindenkoron</l>
					<l>a szobalánynak csókolok kezet.</l>
				</lg>
				<p>Forradalmár</p>
				<lg>
					<l>Itt jár közöttünk. Áldott, szende lélek.</l>
					<l>Nagyon szelíd. Krisztus-szakálla rojtos</l>
					<l>gubancba lóg. Véres, meleg szívét</l>
					<l>künn a kabátján hordja, láthatólag,</l>
					<l>mint futtatáson lóverseny-jegyet.</l>
					<l>Fáj néki ez a „szörnyű Ázsia”,</l>
					<l>e „drága ország”, melyet tönkretesznek</l>
					<l>s nem engedik, hogy ő tehesse tönkre.</l>
					<l>Ifjúkorában elvett egy csunya,</l>
					<l>kicsiny leányt s egy szép nagy bankbetétet.</l>
					<l>Azóta ez kitartja s ő egészen</l>
					<l>„eszméinek élhet”. De mégse boldog.</l>
					<l>A termetét kissé rövidre szabták,</l>
					<l>orrát piszére, szűkre homlokát.</l>
					<l>Egyenlőséget kíván mindenütt,</l>
					<l>egy nagy fölosztást, abban a reményben,</l>
					<l>hogy néki is jut ekkor egy derék,</l>
					<l>délceg gerinc, egy főúri sasorr,</l>
					<l>s az agy-tőkésektől egy kis velőcske.</l>
					<l>A célja nem kisebb és nem nagyobb, mint:</l>
					<l>az Emberiséget megváltani.</l>
					<l>Csak ezt imádja. Mit neki család,</l>
					<l>mit gyermek és mit árva asszonya,</l>
					<l>olyan goromba véle, mint a pokróc</l>
					<l>s az anyja is padlásszobába kuksol,</l>
					<l>míg ő utazgat és habot zabál.</l>
					<l>Az Emberiség szent barátja ő.</l>
					<l>Ha hallja, hogy egy konferencián</l>
					<l>az Emberiség tyúkszemére hágtak,</l>
					<l>vagy egy kicsit náthás, szívére gyászt köt</l>
					<l>s nem bír aludni, olyan izgatott.</l>
					<l>Úgy látszik, ők ketten megértik egymást.</l>
					<l>Az Emberiség végtelen szerény,</l>
					<l>nem nyit be hozzá, nem kér tőle pénzt,</l>
					<l>cipőt, meleg ruhát, mint Péter és Pál,</l>
					<l>s így véle ő békésen éldegél.</l>
					<l>Örök szerelme nem is fogy soha.</l>
					<l>A koldusoknak, kik feléje nyújtják</l>
					<l>sovány kezük, sosem ad alamizsnát,</l>
					<l>de mindegyikkel szívesen kezet fog,</l>
					<l>mint ember az emberrel. Ez az elve.</l>
					<l>És közbe készül a leszámolásra.</l>
					<l>Mikor vasárnap lengenek a burzsuj</l>
					<l>erdők s virulnak a burzsuj virágok</l>
					<l>és hektikás, kis dijnokok söröznek</l>
					<l>és nénikék, nyugdíjas özvegyek,</l>
					<l>akik egész héten padlót suroltak,</l>
					<l>kávéjukat kevergetik s fiucskák</l>
					<l>és kisleányok ünnepi ruhában</l>
					<l>sóskifliket rágcsálnak és az úton</l>
					<l>léggömböket eregetnek kacagva,</l>
					<l>ő zordonan szemléli dőzsölésük</l>
					<l>és a barátját meglökve így szól:</l>
					<l>„Itt vér fog folyni nemsokára, vér”.</l>
					<l>Mert amikép ábrándozol te arról,</l>
					<l>hogy egykor a saját szőlődben ülsz,</l>
					<l>vagy olvasol egy csöndes este, ő úgy</l>
					<l>játszik magában vérrel, lámpavassal,</l>
					<l>parasztkaszákkal, rémekkel, halálos</l>
					<l>társasjátékot és feketelistát</l>
					<l>vezet, amelybe mindenkit beír,</l>
					<l>hullát szagol és csöndesen akasztat.</l>
					<l>Nem gyűlöletből, ám, „történeti</l>
					<l>szükségességből.” Közveszélyes őrült.</l>
					<l>Nem önveszélyes. Hisz magának ő</l>
					<l>sohasem árt. Ez minden érdeme.</l>
					<l>Máskép vele a fene se törődik</l>
					<l>és ez dühíti egyre jobban. Egyszer</l>
					<l>volt boldog. A korzón utánament</l>
					<l>szelíden egy angyali detektív,</l>
					<l>mint ápoló a mániás után,</l>
					<l>hogy egy kicsit vigyázzon életére,</l>
					<l>hogy meg ne üsse oktalan fejét.</l>
					<l>Ekkor kitört, tombolva hátrafordult,</l>
					<l>botrányt csapott és Isten, emberek</l>
					<l>előtt a művelt és szabad világhoz,</l>
					<l>a csillagokhoz föllebezve vérben</l>
					<l>forgó szemekkel és tág orrlikakkal</l>
					<l>ekkép kiáltott: „Ez reakció!”</l>
				</lg>
			</div>
		</body>
	</text>
</TEI>