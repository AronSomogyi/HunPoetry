<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0406" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Marcus Aurelius</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">305</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Marcus Aurelius</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Marcus Aurelius</head>
				<lg>
					<l>Sárgán hever itt a középkori Róma,</l>
					<l>de lángol az alkony,</l>
					<l>mint véres oroszlán,</l>
					<l>s te fönn lovagolsz még</l>
					<l>a Capitolium ősi tetőjén,</l>
					<l>Marcus Aurelius.</l>
				</lg>
				<lg>
					<l>Bronzfejü cézár,</l>
					<l>aranyszakállú,</l>
					<l>vak ragyogásu szoborszemeiddel</l>
					<l>őrködve vigyázol,</l>
					<l>s én állok előtted.</l>
				</lg>
				<lg>
					<l>Császári felség,</l>
					<l>emberi nagyság,</l>
					<l>roppant pogányság</l>
					<l>örök igazza,</l>
					<l>bamba tömegből visszahúzódó,</l>
					<l>trón magasában egyedül élő,</l>
					<l>koldus imperátor.</l>
				</lg>
				<lg>
					<l>Nem kancsal apostol,</l>
					<l>nem zagyva keletnek elmebetegje,</l>
					<l>fönséges írótárs,</l>
					<l>együtt a szív és fő,</l>
					<l>fájdalom és bölcs messzetekintés,</l>
					<l>elhagyatott e sanyarú földön,</l>
					<l>az, aki él és az, aki fél és</l>
					<l>látja a törvényt, reszketve, de higgadt</l>
					<l>lépttel megy a sírhoz, az értelem égő</l>
					<l>lámpája kezében,</l>
					<l>megvetve, mi barbár</l>
					<l>mindazt, mi hazugság.</l>
				</lg>
				<lg>
					<l>Semmi, ami barbár</l>
					<l>nem kell soha nékem, semmi, ami bárgyú.</l>
					<l>Nem kellenek ők se, kik titkon az éggel</l>
					<l>rádión beszélnek, a jósok, a boncok,</l>
					<l>a ferde vajákos, ki cifra regéknek</l>
					<l>gőzébe botorkál, csürhe-silányok,</l>
					<l>kik csalva, csalatva egy jelre lehullnak,</l>
					<l>s úgy fintorog arcuk,</l>
					<l>mint a bolondé.</l>
				</lg>
				<lg>
					<l>Csak a bátor, büszke, az kell nekem, ő kell,</l>
					<l>őt szeretem, ki érzi a földet,</l>
					<l>tapintja merészen a görcsös, a szörnyű</l>
					<l>Medúza-valóság kő-iszonyatját,</l>
					<l>s szól: „ez van”, „ez nincsen”,</l>
					<l>„ez itt az igazság”, „ez itt a hamisság”,</l>
					<l>s végül odadobja férgeknek a testét.</l>
					<l>Hős kell nekem, ő, ki</l>
					<l>déli verőben nézi a rémet,</l>
					<l>hull könnye a fényben</l>
					<l>és koszorúja</l>
					<l>izzó szomorúság.</l>
				</lg>
				<lg>
					<l>Messze vagyok már, messze röpültem,</l>
					<l>messze az olcsó, híg dudaszótól,</l>
					<l>dél és nyugat között csapong az én lelkem,</l>
					<l>mindig szabadabban.</l>
					<l>Álarcomat itten elvetem, aztán</l>
					<l>újra felöltöm,</l>
					<l>s járok mosolyogva,</l>
					<l>tanulva a tűrést,</l>
					<l>a hosszu alázat gőgös erényét,</l>
					<l>szenvedve a mocskot, rejtve riadtan</l>
					<l>rongyokra szakított, császári palástom.</l>
				</lg>
				<lg>
					<l>Hadd emelem föl,</l>
					<l>hadd emelem hát tiszta, hitetlen,</l>
					<l>kétkedve cikázó, emberi pára-</l>
					<l>lelkem tefeléd most,</l>
					<l>ki jöttem a pannón</l>
					<l>halmok alól, s élek a barna Dunának,</l>
					<l>a szőke Tiszának partjai közt. Jaj,</l>
					<l>hadd emelem föl mégegyszer a szívem</l>
					<l>testvéri szivedhez,</l>
					<l>Marcus Aurelius.</l>
				</lg>
				<p>Róma</p>
			</div>
		</body>
	</text>
</TEI>