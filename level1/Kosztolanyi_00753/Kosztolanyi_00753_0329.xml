<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0329" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Lám, ma ujólag az álom</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">793</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Lám, ma ujólag az álom</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Lám, ma ujólag az álom</head>
				<lg>
					<l>- - - - - - - Lám, ma ujólag az álom</l>
					<l>mély szakadékaiban jártam, barlangos ölében,</l>
					<l>melybe magány szomorog s eltéved a benne bolyongó.</l>
				</lg>
				<lg>
					<l>Ó, de miként kezdjem, fölocsúdva, a földi beszédet?</l>
					<l>Régi kilincseken és szigorú kapukon kotorásztam,</l>
					<l>rozsda-evett záron a kezem hadonászva dörömbölt,</l>
					<l>száz idegen küszöbön, a szobák zavaró labirintján,</l>
					<l>és a sosem-szakadó út mentén visszasietve</l>
					<l>vak folyosók morajos üregébe lihegve haladtam,</l>
					<l>áporodott levegőn, fakuló lim-lom szalagában,</l>
					<l>s csalva a titkoktól, gyerekes csökönyös akarással</l>
					<l>mentem előre.</l>
					<l>Sötét tereken, homokos sivatagban</l>
					<l>és idegen patakok mellett, a halál televényén,</l>
					<l>névtelenül magam is, mert errefelé ki sem ösmert,</l>
					<l>csak feledés fogadott, hervadt nefelejcs-koszorúval.</l>
					<l>Messze lehettem már. Oly messze, akár az örökre</l>
					<l>elrohanó emlék, vagy mint a futó fiatalság.</l>
					<l>Erre szelídebben lejtettek elém a vidékek,</l>
					<l>hajladozott a füszál, a göröngy gurigázva köszöntött,</l>
					<l>kerti golyók mosolyát tükrözte a föllobogó láng.</l>
					<l>Futva követtem az ős jeleket, s különös vezetőim</l>
					<l>elkalaúzoltak, hova már a madár se röpülhet.</l>
				</lg>
				<lg>
					<l>Utca nyilott ki. Szegény házacska. Fölötte falombok.</l>
					<l>Omladozó téglák közepébe a deszkakerítés</l>
					<l>fülletegen-terhes szagokat gőzölt ki magából,</l>
					<l>visszaidézve diákkoromat, szivemet nehezítve.</l>
					<l>Most sebesen kúsztam, föl, a téglahalom tetejére,</l>
					<l>és bekukucskáltam tüstént a palánk repedésén.</l>
					<l>Pillanatig tartott. De a szívem, az elhalaványult,</l>
					<l>mert a virágai közt rég-porladozó nagyanyám állt.</l>
					<l>Épp ahogy ösmertem. Figurás, lila-színű ruhában,</l>
					<l>sárga-szivós arccal, közönyös nyugalommal, amellyen</l>
					<l>Ázsia búja fakult, a csodák patinája aranylott.</l>
					<l>Zöld papagájt tartott, játszódva, öreg-merev ujján</l>
					<l>s ferde japáni szemét rézsút a madárra emelte.</l>
					<l>Verte a déli verő. Körülötte a régi nyaraknak</l>
					<l>dús aratása hevert. Rendekbe kötötten a kévék,</l>
					<l>búzakeresztek, idők gazdag teliségü kepéje,</l>
					<l>ért örömökből, ért szomorúságból: a kalangya.</l>
					<l>Észre se vett, amikor bejutottam a kerti utakra,</l>
					<l>s elhajigált labdák, karikák tetemébe botolva</l>
					<l>megkerülém a huzós kútat, mely az ócska szivattyún</l>
					<l>messze suhant, kacajos tavaszát pityeregve siratta.</l>
					<l>Tarka ebünk szunnyadt, hunyorogva, a lanyha garádics</l>
					<l>vén düledék kövein. Az idő rohanása is állott.</l>
					<l>Bűvös erővel vont befelé a szobába zarándok</l>
					<l>áhitatom, mely célt mutatott valahol a sötétben.</l>
					<l>Mentem utána megint, kanyarogva, fogyó türelemmel,</l>
					<l>s túl, a kopár folyosó végén, remegőn benyitottam.</l>
					<l>Itten a légbe kövér, guruló hahoták fakadoztak.</l>
					<l>Régi hadastyánok poharazva pihentek az elmúlt</l>
					<l>harcok után, a csaták szomorú diadalma szemükben</l>
					<l>és öreges papok is, füsttől feketült fogaikkal,</l>
					<l>ültek idilli-vigan, mélázva a renyhe melegben,</l>
					<l>színtelenül, kicsikét megkopva a hosszu haláltól.</l>
					<l>És nagyapám köztük magasult. Lobogó haja lengett.</l>
					<l>Arca sugárzott még, a szakálla, szemöldje ezüstlött,</l>
					<l>kék szeme mély-babonás fénnyel ragyogott az időben,</l>
					<l>mint matuzsálemi agg, a mulás avarában egy ősfa,</l>
					<l>úgy tartotta fölém, kínálva szelíd terebélyét,</l>
					<l>s én, valamint hajdan, kuporogva leültem eléje.</l>
					<l>Nyomba reám nézett. De olyan szigorú figyelemmel,</l>
					<l>mintha csodálná, hogy unokája a ködbe barangol</l>
					<l>s koldusi mezbe keres vígaszt, a valótól elűzve.</l>
				</lg>
				<lg>
					<l>Újra mesélt nekem ő.</l>
					<l>Mély sebbel öreg koponyáján,</l>
					<l>régi vörössipkás, a regényes idők daliája.</l>
					<l>Cifra török piacon kanalazta, szegény, a piláfot,</l>
					<l>ette fanyar kenyerét, hegyes és meredő mecsetek közt,</l>
					<l>visszamerengve az ákácok suhogó levelére,</l>
					<l>s édesapámra, ki még meg sem született. Nyomorogva,</l>
					<l>számkivetetten járt, kocogott alacsony kalyibákon,</l>
					<l>majd a Magas Portán dalt mondott álmos agáknak,</l>
					<l>és a kegyes Szultán hallgatta az árva Emigránst.</l>
					<l>Mennyi nehéz év jött. A beszélő elszomorodva</l>
					<l>nézte lefolyt idejét, s a mesében a tengeri orkán</l>
					<l>árnya sötétült föl, riadozva, vitorla, sirályok.</l>
					<l>Vézna dereglye suhant. Recsegett-ropogott az alattság.</l>
					<l>Kurjantgatva vigadt a habok keserű karavánja,</l>
					<l>s vitte a célja felé, a pokolba, az égbe hajítva.</l>
					<l>Ámerikába futott, menekülve a messze New-Yorkba,</l>
					<l>mely makacsul késett a vizek dagadó magasában,</l>
					<l>zöld viharok ködein, palaszürke egek moraján át.</l>
					<l>Hogy zokogott aztán, amikor kikötött a hajója.</l>
					<l>Angol szótárát szoritotta a partra kiszállva,</l>
					<l>s szíve rokontalanul dobogott a titáni falak közt,</l>
					<l>négerek és yankeek ihogó-vihogó seregében.</l>
					<l>Átfájt álmaimon fájdalma, mely úgy komorult rám,</l>
					<l>mint az az égbetörő, roppant fellegkaparó ház,</l>
					<l>s én, ki figyeltem rá, elalélva, könnyekre fakadva</l>
					<l>csókoltam kezeit, s a valóra riadva felültem.</l>
				</lg>
				<lg>
					<l>Most a teám gőzöl, hogy a szenderemet tovahajtsa,</l>
					<l>ámde kezem nem nyúl a kanálhoz. Ijedve tekintek</l>
					<l>szerte a pesti szobán. Kinyiló szemeimbe lidércek</l>
					<l>népe tusáz, amilyent nem lát az aludva-szorongó.</l>
					<l>Látom alakjaimat, kik a végtelen éjbe bolyongva</l>
					<l>feltünedeztek a múlt raktárán, s onnan a mélyből</l>
					<l>lesve figyelnek rám. Mit akartok a bús pihetőtől?</l>
					<l>És mit akarsz nagyapám, ki könyekre tanítsz, mikor alszom,</l>
					<l>úgy hogy a párnám sír. Mi sugallat üzött ide hozzám</l>
					<l>mély-azonos búddal, már nem-fiatal unokádhoz,</l>
					<l>aki a régi hazát a keservek egekre csapongó</l>
					<l>torlatain keresi, s őrjöng a vizek sivatagján,</l>
					<l>törpe Kolumbusz? Ezt példázza komor jelenésed?</l>
					<l>Erre figyelmeztetsz? Nem szólsz, de szivem tefeléd zeng,</l>
					<l>s hősi szavakra gyulok, robogó ütemekbe dalollak.</l>
					<l>Megsiratom magamat, ki ma él, siratom ivadékom,</l>
					<l>s téged, a példaadót, siratom mi örökletes átkunk,</l>
					<l>bús kezedet, mi hamú, szemedet, mi sötét a sötétben,</l>
					<l>arcodat is siratom, fejedet, szivedet s a ruhádat,</l>
					<l>foszladozó gombod, mi a síri porokba gurult már.</l>
					<l>Annyi idő múltán, új gond közepette siratlak.</l>
					<l>Jaj, mi az ember. - - - - -</l>
				</lg>
			</div>
		</body>
	</text>
</TEI>