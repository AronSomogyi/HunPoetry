<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0004" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Egy őrülthöz</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">224</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Egy őrülthöz</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Egy őrülthöz</head>
				<lg>
					<l>Előttem állsz s hadarsz: király vagy,</l>
					<l>vért szomjazó, vad, gyilkos úr,</l>
					<l>s az őrület nagy koronája</l>
					<l>nehéz fejedre ráborul.</l>
				</lg>
				<lg>
					<l>Megtörve fekszel a vaságyon,</l>
					<l>parancsot osztogat kezed.</l>
					<l>Sovány fejed magasba lendül,</l>
					<l>királyi gőgöd élvezed.</l>
				</lg>
				<lg>
					<l>A vajszivű könnyekre olvad,</l>
					<l>a nagy, vasizmu szolga szán.</l>
					<l>Szegény bolond nép. Egy se látja,</l>
					<l>mint győz hadad véres csatán.</l>
				</lg>
				<lg>
					<l>Ott a napos, poros lapályon</l>
					<l>száll egy dühös vas-förgeteg:</l>
					<l>acél-sárkányok, zord vitézek</l>
					<l>hódolni jönnek most neked...</l>
				</lg>
				<lg>
					<l>Aztán csalódva feltekintesz</l>
					<l>és szétfigyel csontos füled,</l>
					<l>agyad a zord valóra eszmél</l>
					<l>s nem részegít az őrület.</l>
				</lg>
				<lg>
					<l>Kacagva hódolatra intesz,</l>
					<l>kezed kaszál a légen át,</l>
					<l>s mi szívszorongva, mosolyogva,</l>
					<l>könnyezve bámulunk reád...</l>
				</lg>
				<lg>
					<l>Nézlek soká, édes királyom,</l>
					<l>sápadt, beteg nagy martirom.</l>
					<l>Ágyad szemembe drága trón lesz,</l>
					<l>s legfájóbb könnyem elsirom.</l>
				</lg>
				<lg>
					<l>Nősz, nősz, dagadsz gyúló szememben,</l>
					<l>az őrület lángjainál,</l>
					<l>s megcsókolom rongyos sarudat,</l>
					<l>ártatlan képzelet-király.</l>
				</lg>
				<lg>
					<l>Hajrá, zenét, őrséget erre,</l>
					<l>hátráljatok, ti sorfalak!</l>
					<l>Parancsot oszt királyotok most,</l>
					<l>e szenvedő, szegény alak...</l>
				</lg>
				<lg>
					<l>Ti a hirért véres csatában</l>
					<l>rabolva nyúltok máshová, -</l>
					<l>de ő hatalmát képzelemből</l>
					<l>s roncsolt agyából alkotá.</l>
				</lg>
				<lg>
					<l>Ti vértivó szörnyek, falánkul</l>
					<l>oroztatok száz életet, -</l>
					<l>te csak tüzes lázálmaidban</l>
					<l>ölsz, győzöl, ó sápadt beteg.</l>
				</lg>
				<lg>
					<l>A szenvedély arany varázsa</l>
					<l>ragyogja be tar homlokod,</l>
					<l>ó képzelet dicső gigásza,</l>
					<l>a porba néked hódolok.</l>
				</lg>
				<lg>
					<l>Te vagy királyom, én a szolgád,</l>
					<l>ints, és ha kell, én meghalok!</l>
					<l>Én, én a bölcs... én, én a költő...</l>
					<l>a te első alattvalód.</l>
				</lg>
			</div>
		</body>
	</text>
</TEI>