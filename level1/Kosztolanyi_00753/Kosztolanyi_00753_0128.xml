<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0128" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A rokonok.</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">308</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A rokonok.</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A rokonok.</head>
				<lg>
					<l>A rokonok.</l>
					<l>Szelídek és nyugodtak.</l>
					<l>Ez székely, az meg lágy és bús magyar.</l>
					<l>Dülledt szemekkel hajnalig boroznak,</l>
					<l>az egyik régi verseket szaval,</l>
					<l>hogy mikor Pesten iskolába járt,</l>
					<l>mint tépte a rózsákat és a lányt.</l>
					<l>A többi sóhajt, ejh-hajh, megvirrad még,</l>
					<l>és megvirrad, a nap fejükre süt,</l>
					<l>légypöttyös a tapéta és a falkép,</l>
					<l>az abroszon boros, kopasz fejük.</l>
				</lg>
				<lg>
					<l>Pontos öregurak, kik messze estek</l>
					<l>s most andalognak régi romokon.</l>
					<l>Pipáznak, néznek és mozdulni restek.</l>
					<l>Én már tudom: ez a szelíd rokon,</l>
					<l>az néha jön sötétlő délutánon</l>
					<l>a tornácunkra, ozsonna-időn.</l>
					<l>Ő a szegény rokon és sírva szánom,</l>
					<l>mert idegen portánkra enni jön.</l>
					<l>Ez tréfás úr és macskabajsza szúrdos</l>
					<l>és tarka, mint egy rút törökbazár.</l>
					<l>Csupa illatszer, csat és gyűrü, szurtos,</l>
					<l>fülén virzsínia és szalmaszál.</l>
					<l>Vadászkalapján tollak, össze-vissza,</l>
					<l>az élceit ki sem veszi zokon.</l>
					<l>Vén nőcsábító, kártyás és borissza.</l>
					<l>Én is nevetem: a bolond rokon.</l>
				</lg>
				<lg>
					<l>De élt egy édes-édes rokonom,</l>
					<l>mint a mesében, és az arca arcom,</l>
					<l>s én róla, róla, róla álmodom,</l>
					<l>mivel megölte a láz és az asszony.</l>
					<l>S a rege szól: Sokat járt szoknyalesre,</l>
					<l>egy színésznőt várt télen minden este,</l>
					<l>egy csipkezsebkendő lett a halála,</l>
					<l>s elment regényes szívvel és mosolygón,</l>
					<l>szelíd fejét csak pár barátja látta</l>
					<l>egy téli éjen, az üvegkoporsón,</l>
					<l>nyitott szemekkel, hittel, bízva, bátran,</l>
					<l>egy seb a száján, vérköd és szivárvány,</l>
					<l>egy hős, modern szalonkabátban,</l>
					<l>ki elbukott a szerelem csatáján.</l>
				</lg>
				<lg>
					<l>Úgy érzem őt. Ő a regék regéje.</l>
					<l>Arcképe a hideg szalonban állt.</l>
					<l>Hányszor futottam hozzá fázva-félve,</l>
					<l>s szívtam magamba a hideg halált.</l>
					<l>Imádom arcát. Olyan régimódi.</l>
					<l>A nyakkendő, mint vékony tintacsorgás.</l>
					<l>Fáradt szemek. Nők bátor bámulói.</l>
					<l>Biedermeier-fej. Ah, én sem vagyok más.</l>
					<l>És szenvedő száj. És nemes kezek.</l>
					<l>Ilyen leszek, igen, ha nagy leszek.</l>
					<l>És álmodom - rózsája hova hullt?</l>
					<l>És hol van most? - gondolkozom felőle.</l>
					<l>És int nekem az arckép és a múlt</l>
					<l>és egy szinésznő régi keszkenője.</l>
				</lg>
			</div>
		</body>
	</text>
</TEI>