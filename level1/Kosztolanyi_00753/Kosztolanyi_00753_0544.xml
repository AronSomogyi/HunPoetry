<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0544" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Szeptemberi áhítat</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">565</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szeptemberi áhítat</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Szeptemberi áhítat</head>
				<lg>
					<l>Szeptemberi reggel, fogj glóriádba,</l>
					<l>ne hagyj, ne hagyj el, szeptemberi nap,</l>
					<l>most, amikor úgy lángolsz, mint a fáklya,</l>
					<l>s szememből az önkívület kicsap,</l>
					<l>emelj magadhoz. Föl-föl, még ez egyszer,</l>
					<l>halál fölé, a régi romokon,</l>
					<l>segíts nekem, szeptember, ne eressz el,</l>
					<l>testvéri ősz, forrón-égő rokon.</l>
				</lg>
				<lg>
					<l>Én nem dadogtam halvány istenekhez</l>
					<l>hideglelős és reszkető imát,</l>
					<l>mindig feléd fordultam, mert hideg lesz,</l>
					<l>pogány igazság, roppant napvilág.</l>
					<l>Méltó vagyok hozzád: nézd, itten állok,</l>
					<l>még sok hívő száj büszkén emleget,</l>
					<l>vérembe nőnek a termékeny álmok,</l>
					<l>s nők sem vihognak a hátam megett.</l>
					<l>Nem is kívánok egy pincét kiinni,</l>
					<l>vagy egy cukrászdát, vendéglőt megenni,</l>
				</lg>
				<lg>
					<l>csak az élet örök kincsébe hinni,</l>
					<l>s a semmiség előtt még újra lenni.</l>
					<l>Ki érleled a tőkén a gerezdet,</l>
					<l>én pártfogóm és császárom, vezess,</l>
					<l>az életem a sors kezébe reszket,</l>
					<l>de lelkem és gerincem egyenes.</l>
					<l>Uralkodásra a karom erős még,</l>
					<l>adj kortyaidból nekem, végtelen,</l>
					<l>s te aranyozd, aki vagy a dicsőség,</l>
					<l>még most se rút, nem-őszülő fejem.</l>
				</lg>
				<lg>
					<l>Érett belét mutatja, lásd, a dinnye,</l>
					<l>fehér fogától villog vörös ínye,</l>
					<l>kövér virágba bújik a darázs ma,</l>
					<l>a hosszú út után selymes garage-ba,</l>
					<l>méztől dagadva megreped a szőlő,</l>
					<l>s a boldogságtól elnémul a szóló.</l>
				</lg>
				<lg>
					<l>Bizony, csodás ország, ahova jöttünk,</l>
					<l>mint hogyha a perc szárnyakon osonna,</l>
					<l>el-nem-múló vendégség van köröttünk,</l>
					<l>hosszú ebéd és még hosszabb uzsonna.</l>
					<l>Húgom virágokat kötöz a kertbe,</l>
					<l>aranytálban mosakszik reggelente,</l>
					<l>s ha visszatér az erdőn alkonyatkor,</l>
					<l>a csillagokról ráhull az aranypor.</l>
				</lg>
				<lg>
					<l>Olyan ez éppen, mint gyermekkoromba.</l>
					<l>A felnőttek érthetetlenül beszélnek</l>
					<l>egymás között, minden nesz oly goromba,</l>
					<l>estente búgó hangja van a szélnek,</l>
					<l>tán megriadt lenn egy sötét falombtól,</l>
					<l>s a télre, sárra és halálra gondol.</l>
				</lg>
				<lg>
					<l>Aztán a délután is furcsa nékem,</l>
					<l>hogy a napot árnyékok temetik,</l>
					<l>a zongorán, mint hajdan a vidéken,</l>
					<l>örvénylik a Sonata pathétique,</l>
					<l>bukdácsol a billentyűn tompa búban</l>
					<l>az édes elmebeteg, árva Schumann,</l>
					<l>s mert nem lehet már jobban sírnia,</l>
					<l>száján kacag a schizophrénia.</l>
				</lg>
				<lg>
					<l>Nem volt a föld még soha ily csodás,</l>
					<l>a fák között mondhatlan suttogás,</l>
					<l>a fák fölött szalag, beszegve kancsal</l>
					<l>fénnyel, lilába lángoló naranccsal,</l>
					<l>az alkonyat csókot hajít a ködnek,</l>
					<l>és rózsaszín hullámokon fürödnek.</l>
					<l>Miféle ország, mondd, e gyermek-ország,</l>
					<l>miféle régen elsüllyedt mennyország?</l>
				</lg>
				<lg>
					<l>Jaj, minden oly szép, még a csúnya is,</l>
					<l>a fájdalom, a koldus gúnya is,</l>
					<l>jaj, hadd mutassam e kis templomot,</l>
					<l>mely déli tűzben csöndesen lobog.</l>
					<l>Imádkozó lány, száján néma sóhaj,</l>
					<l>mint mélyen-alvó, ferde szemgolyóval,</l>
					<l>vakok meresztik égre szemüket,</l>
					<l>Isten felé fülel egy agg süket.</l>
				</lg>
				<lg>
					<l>Vagy nézd az estét, a kormos zavarba</l>
					<l>kis műhelyébe dolgozik a varga,</l>
					<l>csöpp láng előtt, szegényen és hiába,</l>
					<l>mint régi képen, ódon bibliája.</l>
				</lg>
				<lg>
					<l>Most az eső zuhog le feketén,</l>
					<l>most a sötétbe valami ragyog,</l>
					<l>mint bűvös négyszögön a mese-fény,</l>
					<l>fekete esőn arany-ablakok.</l>
					<l>Künn a vihar, elfáradt, lassu rívás,</l>
					<l>benn villanyfénynél őszi takarítás,</l>
					<l>a készülődés télre, az igéret,</l>
					<l>s az ámulattól szinte égig érek.</l>
				</lg>
				<lg>
					<l>A csillagok ma, mondd, miért nagyobbak,</l>
					<l>s mint a kisikált sárgaréz-edények</l>
					<l>a konyha délutánján, mért ragyognak?</l>
					<l>Mit akar tőlem ez a titkos élet?</l>
					<l>Ki nyújtja itt e tiszta kegyeket?</l>
					<l>Ki fényesít eget és hegyeket?</l>
					<l>Mily pantheizmus játszik egyre vélem,</l>
					<l>hogy századok emlékét visszaélem?</l>
				</lg>
				<lg>
					<l>Az Orion süvegje mért parázsló?</l>
					<l>Miért, hogy mindent lanyha pára mos?</l>
					<l>Ki tette ezt? Ki volt ez a varázsló?</l>
					<l>Miért csodálkozol, csodálatos?</l>
				</lg>
				<lg>
					<l>Szép életem, lobogj, lobogj tovább,</l>
					<l>cél nélkül, éjen és homályon át.</l>
					<l>Állj meg, te óra és dőlj össze, naptár,</l>
					<l>te rothadó gondoktól régi magtár.</l>
					<l>Ifjúságom zászlói úszva, lassan</l>
					<l>röpüljetek az ünnepi magasban.</l>
				</lg>
				<p>1935</p>
			</div>
		</body>
	</text>
</TEI>