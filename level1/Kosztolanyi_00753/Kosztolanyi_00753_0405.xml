<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0405" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Negyven pillanatkép</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1134</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Negyven pillanatkép</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Negyven pillanatkép</head>
				<p>1. Vers</p>
				<lg>
					<l>Sár és virág, kavargó semmiség,</l>
					<l>de hirtelen, mint villám, hogyha lobban -</l>
					<l>két sor között - kinyíl nekünk az Ég.</l>
				</lg>
				<p>2. Költők</p>
				<lg>
					<l>Mint árva rokkant, aki cigarettát</l>
					<l>koldul a hídon, úgy esdünk hitet mi.</l>
					<l>Európa költői, kik ma élünk,</l>
					<l>s szeretnénk szebb sziget felé vitetni.</l>
				</lg>
				<p>3. Mézes kenyér</p>
				<lg>
					<l>Külvárosi kapuban kisgyerek</l>
					<l>száraz kenyeret majszol, ám - igézet -</l>
					<l>az édes, ikrás napfény rápereg,</l>
					<l>s ő nyalni kezdi ezt az égi mézet.</l>
				</lg>
				<p>4. Nyár</p>
				<lg>
					<l>Mondd, láttad-e a pusztát nyári délben,</l>
					<l>mikor kövéren sárgállik nyugalma,</l>
					<l>és sárga minden, mily hideg-fehéren</l>
					<l>villant ezüst-szikrát a sárga szalma?</l>
				</lg>
				<p>5. Utcanők rekkenő délben</p>
				<lg>
					<l>Az utcanők fényes ruhában</l>
					<l>akárcsak az olcsó selyemcukorkák,</l>
					<l>s fülembe súgnak, a szélnél puhábban.</l>
				</lg>
				<p>6. Ember 1930-ban</p>
				<lg>
					<l>Fejében az anyagi gond</l>
					<l>csörögve ébred, és megöblösödve,</l>
					<l>halálosan zúg, mint a gong.</l>
				</lg>
				<p>7. Asszony-arckép</p>
				<lg>
					<l>Csodálatosan érett, mint a kajszín-</l>
					<l>barack, s mosolya úgy csorog le dúsan,</l>
					<l>mint cukrozott gyümölcsre sűrü tejszín.</l>
				</lg>
				<p>8. Magyarosan</p>
				<lg>
					<l>Ó dáridós hajnalban borban úszó,</l>
					<l>ősz bajszok és könnyes-vad rikkanások,</l>
					<l>lassú halált kísérő hegedűszó.</l>
				</lg>
				<p>9. Váratlan vendég</p>
				<lg>
					<l>Beszélgetünk szobánkban még a csacska</l>
					<l>nyár hancúzásáról, s te, csöndes ősz,</l>
					<l>oly észrevétlen-lopva, mint a macska,</l>
					<l>bejössz.</l>
				</lg>
				<p>10. Toll</p>
				<lg>
					<l>Végtelen napjaim</l>
					<l>menete.</l>
					<l>Bámulom, elborult</l>
					<l>remete.</l>
					<l>Várni még, élni még</l>
					<l>lehet-e?</l>
					<l>Fönn az ég, lenn a föld</l>
					<l>fekete.</l>
					<l>Szánts tollam, villogó</l>
					<l>eke te.</l>
				</lg>
				<p>11. Lengyel táncosnő</p>
				<lg>
					<l>Ó nő, te drága lengyel,</l>
					<l>olyan vagy, mint az angyal.</l>
					<l>Szépséged égi rendjel.</l>
					<l>E csókkal, puha-langgyal,</l>
					<l>kérlek, hogy ne feledj el,</l>
					<l>és érd be a kalanddal,</l>
					<l>e bús-egyetleneggyel,</l>
					<l>és légy nekem a bandzsal</l>
					<l>önkívület, mely kengyel</l>
					<l>nélkül az égbe nyargal.</l>
				</lg>
				<p>12. Rádió</p>
				<lg>
					<l>Beh titkos is volt a másik szobából</l>
					<l>egykor a kedves „messze” hangja.</l>
					<l>Most nincs titok és messzeség, lejárt már</l>
					<l>a régi ábránd úri rangja.</l>
					<l>Mily józanul kong pesti rádiómba</l>
					<l>a Westminster Abbey harangja.</l>
				</lg>
				<p>13. Hasonlat</p>
				<lg>
					<l>Mint régi, szent apáca, úgy vágyja már a mennyet,</l>
					<l>hogy csak bélpoklost ápol, s mert a sebet utálja,</l>
					<l>magát megbüntetendő felszürcsöli a gennyet:</l>
					<l>úgy én dühös rajongó, aki e korba senyved,</l>
					<l>s homályban, állatok közt a tiszta fényt csudálja,</l>
					<l>dacból sarat zabálok és kortyolom a szennyet.</l>
				</lg>
				<p>14. Harmadosztály</p>
				<lg>
					<l>Egy asszony is van itt, rekedt.</l>
					<l>Ölel egy halvány gyermeket.</l>
					<l>Az élet, élet verte meg.</l>
					<l>Azért remeg.</l>
					<l>Sóhajtva néz a földre le.</l>
					<l>Szeme sós könnyel van tele.</l>
					<l>Batyuja sincs. Nincs más vele</l>
					<l>csak élete.</l>
				</lg>
				<p>15. Októberi táj</p>
				<lg>
					<l>Piros levéltől vérző venyigék.</l>
					<l>A sárga csöndben lázas vallomások.</l>
					<l>Szavak. Kiáltó, lángoló igék.</l>
				</lg>
				<p>16. Házi bál</p>
				<lg>
					<l>Kis, furcsa lányok, édesek,</l>
					<l>hová repült a régi kedvem?</l>
					<l>Minden, mi szép volt, szétesett.</l>
					<l>Jaj, jöjjetek és súgjatok még</l>
					<l>nekem valami kéteset.</l>
				</lg>
				<p>17. Vidék</p>
				<lg>
					<l>Mióta vágyakoztam már reátok,</l>
					<l>s most végre-végre visszatértem ím.</l>
					<l>Cigányzene, holdfény, bor, régi átok,</l>
					<l>ábrándozó lányok, nyájas családok,</l>
					<l>ti mérgeim.</l>
				</lg>
				<p>18. Apám</p>
				<lg>
					<l>Két pár cipője volt és két ruhája.</l>
					<l>Zord volt. Nem is mertünk fölnézni rája.</l>
					<l>De néha este ellágyult, megolvadt,</l>
					<l>nyitotta nékünk az ablak kilincsét,</l>
					<l>és megmutatta mesebeli kincsét,</l>
					<l>az őszi égbolton a tiszta holdat.</l>
				</lg>
				<p>19. Késő ősz a ludasi pusztán</p>
				<lg>
					<l>A pitvaron a tengeri</l>
					<l>nevet a nap piros tüzére,</l>
					<l>de sárga árnyát elveri</l>
					<l>a paprikák piros füzére.</l>
					<l>Száll-száll a lelkem kergetőzve</l>
					<l>a mustszagú, világos őszbe,</l>
					<l>mint szélbe csörgő papiros,</l>
					<l>fölötte a halál és élet</l>
					<l>a sárga és piros.</l>
				</lg>
				<p>20. Gyerekkor</p>
				<lg>
					<l>Jaj, a gyerekkor mily tündéri kor volt:</l>
					<l>egy ködbe olvadt álom és való,</l>
					<l>ha hullt a hó az égből, porcukor volt,</l>
					<l>s a porcukor az abroszon a hó.</l>
				</lg>
				<p>21. Kiáltás</p>
				<lg>
					<l>Mi ez a vágy, mely vérem megrohanja?</l>
					<l>Nő, légy velem most, alkoss, szülj meg újra,</l>
					<l>boldogságom rejtélyes édesanyja.</l>
				</lg>
				<p>22. Új népiesség</p>
				<lg>
					<l>Paraszti múzsa,</l>
					<l>ki hajdanán oly üde voltál,</l>
					<l>akár a rúzsa,</l>
					<l>fested magad, s kopik az arcod</l>
					<l>gyógytári rúzs-a.</l>
				</lg>
				<p>23. Utókor</p>
				<lg>
					<l>Utókor?</l>
					<l>Megyünk az úton s elfödi nyomunk a</l>
					<l>futó por.</l>
				</lg>
				<p>24. Jégzajlás a Dunán</p>
				<lg>
					<l>Jaj, hogy csörömpöl, zajlik a dagadt ár,</l>
					<l>ropog a jég és elreped fönn és lenn,</l>
					<l>minthogyha csillárt, tükröt törne barbár</l>
					<l>dühébe sokszáz őrült forradalmár</l>
					<l>egy óriás üvegkereskedésben.</l>
				</lg>
				<p>25. Délutáni szundítás</p>
				<lg>
					<l>Egy könyvvel elaludtam, elfeledtem</l>
					<l>kitenni a kezemből, nyomta mellem,</l>
					<l>fölébredtem reá és elvetettem.</l>
					<l>Ó, nemsokára csöndesen, meredten</l>
					<l>nyugszom a földbe és föld lesz felettem.</l>
					<l>Azt el fogom majd bírni? Lehetetlen.</l>
				</lg>
				<p>26. Rím a földi igazságszolgáltatásra</p>
				<lg>
					<l>Itt az ítélet pusztán alaki,</l>
					<l>mindíg kell a börtönbe valaki.</l>
				</lg>
				<p>27. Érzelmes leány-arckép</p>
				<lg>
					<l>Zöld lepelben állsz, mint karcsú, könnyű,</l>
					<l>lenge fűz.</l>
					<l>Nézlek és átélem életed most,</l>
					<l>gyenge szűz.</l>
					<l>Szived a melled kis templomában</l>
					<l>csengetyűz.</l>
				</lg>
				<p>28. Kancsal rímek</p>
				<lg>
					<l>Egy pillanatra láttam csak zafir-</l>
					<l>szemed s csodásan ellebegtél,</l>
					<l>mint a zefir.</l>
					<l>Azóta lelkem őrzi képed,</l>
					<l>olyan szilárdul, mint a gránit,</l>
					<l>s enyém a bánat.</l>
				</lg>
				<p>29. Naptalan decemberi délután</p>
				<lg>
					<l>Bosszús</l>
					<l>dühvel harapja ablakom az orkán,</l>
					<l>s brummog sötéten, mint egy síri és mély</l>
					<l>basszus.</l>
				</lg>
				<lg>
					<l>Félhat.</l>
					<l>Köd és magány, halálos elhagyottság.</l>
					<l>Ki egyedül van egy hotelszobában,</l>
					<l>félhet.</l>
				</lg>
				<p>30. Fényes arc a sötétben</p>
				<lg>
					<l>Kerestelek,</l>
					<l>majd jöttek a deres telek</l>
					<l>és este lett,</l>
					<l>csak bódorogtam, mint a vak,</l>
					<l>nem is találtalak. -</l>
					<l>Szétváltunk, mint peres felek,</l>
					<l>de most, tündökletes alak,</l>
					<l>magányomban börtönfalak</l>
					<l>éjére festelek.</l>
				</lg>
				<p>31. Emlékezet</p>
				<lg>
					<l>(Lélektani meghatározás)</l>
				</lg>
				<lg>
					<l>Emlékezet,</l>
					<l>most azt hiszed, volt, most meg azt hiszed, hogy</l>
					<l>nem létezett.</l>
				</lg>
				<lg>
					<l>(Ez talán inkább bölcseleti)</l>
				</lg>
				<lg>
					<l>Emlékezet,</l>
					<l>tebenned él és van, de hogyha meghalsz,</l>
					<l>elvész veled.</l>
				</lg>
				<lg>
					<l>(Regényes és ábrándos)</l>
				</lg>
				<lg>
					<l>Emlékezet,</l>
					<l>ledőlt tanyák, romok és régi sírok</l>
					<l>mellé vezet.</l>
				</lg>
				<lg>
					<l>(Alázatos, szomorú fohászkodás)</l>
				</lg>
				<lg>
					<l>Emlékezet,</l>
					<l>rokkant barát, nyújtsd a világtalannak</l>
					<l>szent félkezed.</l>
				</lg>
				<p>32. Rajz halott apám fejéről</p>
				<lg>
					<l>Megjöttem éjjel a vonattal.</l>
					<l>Tél volt, setét.</l>
					<l>Anyám otthon úgy jött elém, mint</l>
					<l>a múltba rég.</l>
					<l>Reám borult. Én nem akartam</l>
					<l>megnézni még.</l>
					<l>De ő mutatta, hogy amott túl</l>
					<l>két gyertya ég,</l>
					<l>s ekkor a régi üvegajtón</l>
					<l>már láttam végtelenül-ismert</l>
					<l>halott fejét.</l>
				</lg>
				<p>33. Kiáltás</p>
				<lg>
					<l>Hol vagy, apám,</l>
					<l>hol vagy, te nagy.</l>
					<l>Nem vagy sehol,</l>
					<l>de vagy, de vagy.</l>
					<l>Valami rejt,</l>
					<l>valami zár.</l>
					<l>Mi ez a csönd?</l>
					<l>Mi ez a vár?</l>
				</lg>
				<p>34. Ötven felé</p>
				<lg>
					<l>Ötven felé kivetjük önmagunkból</l>
					<l>mindazt, ami cifra s szedett-vedett lom,</l>
					<l>s olyan komor, fönséges lesz a lelkünk,</l>
					<l>olyan hideg és kongó, mint a templom.</l>
				</lg>
				<p>35. Február</p>
				<lg>
					<l>Halvány ezüstfüst futja be a fákat.</l>
					<l>A téli reggel éles, zúzmarás.</l>
					<l>Olykor, mikor lehúzzuk téli kesztyűnk,</l>
					<l>belénkharap a fagy, s mi sírni kezdünk,</l>
					<l>mert fáj a seb, mint a farkasmarás.</l>
				</lg>
				<p>36. Csöndélet a kórházban</p>
				<lg>
					<l>Egy hang kiált belőlem: élni, élni,</l>
					<l>s egy másik is: a semmibe alélni,</l>
					<l>már látom a partját csillámlani.</l>
				</lg>
				<lg>
					<l>Elülnek a gyötrelmek és a láznak</l>
					<l>rémképei, s fejembe fölcikáznak</l>
					<l>a morfium arany villámai.</l>
				</lg>
				<p>37. Daltalan fa</p>
				<lg>
					<l>Rég elröpült már kisfiam kacajja,</l>
					<l>állok magam.</l>
					<l>A múltba nézek és előre, várom,</l>
					<l>mi hátra van.</l>
				</lg>
				<lg>
					<l>Örömtelenség, hó és csönd köröttem,</l>
					<l>határtalan.</l>
					<l>Olyan vagyok, mint téli fa az erdőn,</l>
					<l>madártalan.</l>
				</lg>
				<p>38. Sóhaj</p>
				<lg>
					<l>Borul a hívő, friss gyerekszem,</l>
					<l>tündért se látok, nem verekszem.</l>
					<l>Jobb volna elköszönni: jó éjt,</l>
					<l>s eldobni ezt a nagy világot,</l>
					<l>mint egy dióhéjt.</l>
				</lg>
				<p>39. Magányom</p>
				<lg>
					<l>Mint telefon az elhagyott lakásban,</l>
					<l>mely éjidőn reménytelen csörömpöl,</l>
					<l>úgy jajveszékel itt hiába lelkem,</l>
					<l>oly messze az élettől és örömtől.</l>
				</lg>
				<p>40. Anyám</p>
				<lg>
					<l>Ki a halált legyőzted hajdanán,</l>
					<l>te életet adó, legtitkosabb nő,</l>
					<l>a Semmi partján majd erős neveddel</l>
					<l>köszöntöm a kemény halált, anyám.</l>
				</lg>
			</div>
		</body>
	</text>
</TEI>