<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0324" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Most elbeszélem azt a hónapot</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1661</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Most elbeszélem azt a hónapot</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Most elbeszélem azt a hónapot</head>
				<lg>
					<l>Most elbeszélem azt a hónapot,</l>
					<l>mikor torokgyíkban feküdt fiam,</l>
					<l>s hosszú kaszárnyák, házfalak között</l>
					<l>az őszi éjben mentem orvosért.</l>
					<l>A többi ember rám meredt az utcán,</l>
					<l>nem tudva, mért futok, mint a veszett eb</l>
					<l>a híg csatakban.</l>
					<l>Ó, isméred-e</l>
					<l>azt a szorongó, szörnyű életet,</l>
					<l>mely lomha medrén hömpölyög közönnyel,</l>
					<l>a kocsikat, a víg csilingelést,</l>
					<l>a boltokat, a kávéházi zajt,</l>
					<l>a kacagókat, és a fecsegőket,</l>
					<l>akik szivarral sétaútra mennek,</l>
					<l>s az ablakokban a meleg derengést,</l>
					<l>amely aranyat szitál az estebédre?</l>
					<l>Csupán te futsz versenyt - tovább - a lázzal,</l>
					<l>hogy el ne késs, mert vágtat a halál,</l>
					<l>s vágtatni kell tenéked is.</l>
					<l>Szegény,</l>
					<l>hogy ráaléltál végül a kilincsre,</l>
					<l>ahol az orvos volt, s megáhitottad</l>
					<l>nyugodt szobáját és az esti békét,</l>
					<l>komor szakállát és okos fejét,</l>
					<l>ámulva, hogy egy másik ember ő</l>
					<l>és nem te vagy.</l>
					<l>Otthon pedig eközben</l>
					<l>házunkra szállt a Rém. Egész szokottan,</l>
					<l>majdnem barátin kuksolt a szobában,</l>
					<l>sötét talárjában, piros szemével</l>
					<l>a kisfiam ágyára ült. Kezét</l>
					<l>kezébe vette, halkan a fülébe</l>
					<l>súgott néhány szót, melytől összeborzadt,</l>
					<l>térdére tette és ringatta lágyan,</l>
					<l>mint a tulajdon, édes gyermekét.</l>
				</lg>
				<lg>
					<l>A doktor a betegszobába ment,</l>
					<l>hol lámpaláng volt, tikkadó meleg</l>
					<l>s langyos pityergés. Ő lázas kis arcát</l>
					<l>felénk emelte, mintha mélybe volna,</l>
					<l>egy kútba, s onnan nézne föl reánk.</l>
					<l>Majd sírt, a fénytől és a félelemtől.</l>
					<l>Fehér fogán ezüst kanálka koccant,</l>
					<l>torkába néztek. Hosszú-hosszú csönd volt.</l>
					<l>Vártunk, sötéten.</l>
					<l>Istenem.</l>
					<l>Reménység.</l>
					<l>Szüntelenül dajkáltam ezt a szót,</l>
					<l>mint a bolond. Jártam le-föl ijedten</l>
					<l>a könnyeim közt, és az éjbe néztem.</l>
					<l>De már a ház nem volt a régi többé.</l>
					<l>Vak székek és sohajtó asztalok,</l>
					<l>síró kilincsek és sötét-nagy ajtók</l>
					<l>csak hánykolódtak s nem pihentek el,</l>
					<l>mint máskor, amikor leszállt az éj.</l>
					<l>Kis homlokán meg lüktetett a láz,</l>
					<l>hogy megtapintottam, vadul dübörgött,</l>
					<l>akár a gyorsvonat, szilaj erővel</l>
					<l>ragadta édesem az ismeretlen</l>
					<l>partokra és a ferde-furcsa tájra,</l>
					<l>melyet én is láttam gyerekkoromban,</l>
					<l>torz éjszakáimon.</l>
					<l>De virradatkor</l>
					<l>ott álltam a kórházban, várakozva,</l>
					<l>hogy mit hoz a jövő. Fehér köpenyben</l>
					<l>egy orvos a górcső fölé hajolt,</l>
					<l>s hosszan figyelt, morcolva a szemét.</l>
					<l>Én meg remegve szívemet figyeltem,</l>
					<l>és láttam önmagam a földgolyón,</l>
					<l>magamba rogyva és kétségbeesve,</l>
					<l>mert végtelen és hosszú az a perc,</l>
					<l>amelybe fordul a sötét kerék.</l>
					<l>Az egyszeregyet mondtam olaszul</l>
					<l>és angolul néhány virág nevét,</l>
					<l>szájam haraptam, hogy a fájdalom</l>
					<l>enyhítse azt, mi fáj, s az ablakok</l>
					<l>rácsát megolvastam figyelmesen,</l>
					<l>minthogyha attól függne élete,</l>
					<l>hogy el ne vétsem. Akkor azt kívántam,</l>
					<l>hogy lássam a valót, majd, hogy ne lássam.</l>
					<l>Jaj, doktor úr, fordítsa föl a kártyát,</l>
					<l>mutassa meg, én kissé nagyba játszom,</l>
					<l>de mit törődik véle, mondja ki.</l>
					<l>Legyen kedves s mégis legyen igaz,</l>
					<l>kérem, nekem igazságot hazudjon,</l>
					<l>s valljon hazugságot, mely mégis áll.</l>
					<l>Ő erre feltekintett, egyszerűen,</l>
					<l>és mint ki látta, amiről beszél,</l>
					<l>kimondta.</l>
					<l>Végre elröpült a szó,</l>
					<l>s vittem magammal. Az úton loholtam,</l>
					<l>hol annyi arc volt, annyi-annyi sors,</l>
					<l>s én egyedül, mint árva remete.</l>
					<l>Ki értené, ha fölkiáltanék,</l>
					<l>vagy porba hullnék? Volna itt egy ember,</l>
					<l>testvér, ki rám hajolna könnyesen?</l>
					<l>Csak mentem és a mocskos ősz sötét</l>
					<l>párázatán idéztem a tavaszt,</l>
					<l>az áprilist, mikor világra jött</l>
					<l>s felém ölelt kis, röpködő kezével,</l>
					<l>és kék szemét bandzsítva rám nyitotta.</l>
					<l>Hogy építettem ezt az életet.</l>
					<l>Minden nap egy piciny követ. De most</l>
					<l>megváltozott - egyszerre - az egész,</l>
					<l>és évekig megszokni sem lehetne,</l>
					<l>mit perc alatt kellett megérteni.</l>
				</lg>
				<lg>
					<l>Bódulva, fulladozva, mint iszákos</l>
					<l>korcsmába tér, játékosboltba mentem,</l>
					<l>s bámultam ott a tarka holmikat.</l>
					<l>Az ócska gyáriárú szívemig fájt,</l>
					<l>amint figyeltem furcsa zagyvaságát,</l>
					<l>bajszos huszárt, kis tengerészt, bohócot,</l>
					<l>négert, vasútat, gépkocsit, hajót,</l>
					<l>nagy életünk tündéres, csöppnyi mását,</l>
					<l>mely - itt s amott - örökre céltalan.</l>
					<l>Mivégre van az ember és a bábú,</l>
					<l>bajszos huszár és tengerész, bohóc,</l>
					<l>néger, vasút és gépkocsi, hajó,</l>
					<l>ki tudja azt megmondani nekünk?</l>
					<l>Még a fabáb is összeborzadoz,</l>
					<l>kaján vigyorral fintorog felém,</l>
					<l>hogy kérdezem, és a kereskedő</l>
					<l>ámulva sürget, melyiket veszem?</l>
				</lg>
				<lg>
					<l>Azóta nem volt se reggel, se este,</l>
					<l>se dél, se délután, csak egy idő volt:</l>
					<l>a nagy virrasztás. Fényes, tiszta délben</l>
					<l>megtébolyultan ég a lámpa is,</l>
					<l>s az óra áll, vagy össze-vissza üt.</l>
					<l>Ő meg hever a vánkosok dagályán,</l>
					<l>és úgy tekint a megszokott szobára,</l>
					<l>melyet nem ismer, mert tüzes szalag</l>
					<l>veszi körül az ablakot, falat,</l>
					<l>és néha a szekrény röpülni kezd,</l>
					<l>hullámzik a megbolygatott tükör,</l>
					<l>az asztal egyik lábát emelinti,</l>
					<l>s az öblös és zöld kályha a sarokban</l>
					<l>lassan megindul, mint az elefánt.</l>
				</lg>
				<lg>
					<l>Mért sírsz olyan nagyon halkan fiam?</l>
					<l>Jobb lenne nékem, bár kiáltanál,</l>
					<l>de oly szelíden pillantasz reám,</l>
					<l>mintegy kérdezve: ezt adod nekem?</l>
					<l>Ezt a nyilallást, ezt az émelyítő,</l>
					<l>forró zavart, ezt a balog rebengést</l>
					<l>a láz piros párnáin, én szülőm,</l>
					<l>ezt a fanyar és fekete gyümölcsöt,</l>
					<l>melyet a többiek úgy hívnak, élet?</l>
					<l>Még csak nem is vádaskodol velem,</l>
					<l>és félrefordulsz, mint aki csalódott,</l>
					<l>vén bölcsességgel, látva, hogy magad vagy,</l>
					<l>mint az apád, aki nem óriás,</l>
					<l>és nem segíthet ő se már terajtad.</l>
					<l>Mert csak hazudtunk, hogy veled megyünk,</l>
					<l>de egy tapodtat sem tehet a lábunk,</l>
					<l>az úton, ahol most te tébolyogsz.</l>
					<l>Tudván-tudod ezt. Látom arcodon.</l>
					<l>Vigasztalásom eltolod fanyalgón,</l>
					<l>s társalkodol a láthatatlan Úrral,</l>
					<l>ki mint egyenlő néz szemedbe most,</l>
					<l>mint egy emberre, mint akárki másra.</l>
				</lg>
				<lg>
					<l>Így ér a reggel. Ó, micsoda reggel.</l>
					<l>A lompos éj után. Oly ismeretlen,</l>
					<l>hogy félni kezdek. Ezt még sose láttam,</l>
					<l>akkor se, hogyha hajnali vonathoz</l>
					<l>keltem, vagy hogyha dolgoztam virradtig,</l>
					<l>s gyulladt szememmel bámultam, hogy ődöng</l>
					<l>néhány alak a sete-suta utcán.</l>
					<l>Milyen reménytelen, sötét november</l>
					<l>a fellegek s a kancsal csillagok közt,</l>
					<l>köd és nyirok, nem-látható eső,</l>
					<l>híg nyálka minden és hideg lucsok,</l>
					<l>éles torokfájás. Az ég köhög.</l>
					<l>Az is beteg.</l>
					<l>Jaj istenem, mi lesz,</l>
					<l>ha mostan újra kezdődik a tegnap,</l>
					<l>és majd unottan, sírva viszolyog,</l>
					<l>ellökve a findzsát, a jó tejet,</l>
					<l>mely a beteg kisgyermeknek barátja?</l>
				</lg>
				<lg>
					<l>Könnyű, fehér árnyként az ápolónő,</l>
					<l>az ágya mellett ül, s az anyja is,</l>
					<l>komor szemölddel, régimódi arccal,</l>
					<l>s szemlélik őt, amint vizes ruhákban</l>
					<l>forrón piheg, mintegy sietve alszik,</l>
					<l>nehéz zihálással. De majd fölébred,</l>
					<l>iramlik a lázmérőn a higany,</l>
					<l>s oly dolgot mond, amelyre nem tudunk</l>
					<l>felelni, csak a fénybe tartjuk és</l>
					<l>egymásra nézünk. Már a rosszat is</l>
					<l>úgy elfogadnánk, mint ami mienk,</l>
					<l>csak megmaradna és ne lenne rosszabb,</l>
					<l>csak változás ne jönne, az a vad</l>
					<l>és gyors, amely a földre ver le minket,</l>
					<l>s torkunkra fojtja a bomolt sikolyt.</l>
				</lg>
				<lg>
					<l>Mert láttam én a gyermek-temetőket,</l>
					<l>hol törpe sírok rendre púpozódnak -</l>
					<l>kis csúnya játékok - s ez áll a fejfán</l>
					<l>„élt három évet...” Zöld gyíkok rohantak</l>
					<l>a hantokon, részeg legyek zsibongtak,</l>
					<l>veréb csiripelt, és csak ők aludtak,</l>
					<l>álomszuszék lányok, fiúk a földben,</l>
					<l>oly csöndesen, mint nyolcvanéves aggok,</l>
					<l>és oly kitartón. Hogyha ez a törvény,</l>
					<l>akkor hamúvá válik ételem,</l>
					<l>és a borom is savanyú ecetté,</l>
					<l>s megvádolom a közönyös eget.</l>
					<l>Én a szivemben életet neveltem,</l>
					<l>s úgy láttam őt is, mint örök hegyet,</l>
					<l>vagy a napot, a halhatatlan-égőt.</l>
					<l>De most a lecke megtanít örökre,</l>
					<l>s bármerre fordul életem sora,</l>
					<l>eltörte a torkomban a kacajt,</l>
					<l>mely mint repedt harang, sikoltani</l>
					<l>fog, hogyha kedvem a magasba hág,</l>
					<l>s a szájamon oly bölcs lesz a mosoly,</l>
					<l>mint a sírás.</l>
					<l>Egy percre elmegyek,</l>
					<l>s viszem magammal a betegszobát,</l>
					<l>a fülleteg légkört, a jajkiáltást.</l>
					<l>Ki rám tekint, meglátja a jegyet,</l>
					<l>és szánva tisztelettel, elkerül.</l>
					<l>Nincs is sehol számomra nyugalom,</l>
					<l>és vágyom újra a borúba már,</l>
					<l>hol mardosás van, rettegő vigyázás,</l>
					<l>s hogy visszatérek, messziről figyel</l>
					<l>szegény szemem a fájó-régi házra,</l>
					<l>hogy nincs-e nyitva egyik ablaka,</l>
					<l>valami baljós jellel, mintha ottan</l>
					<l>fölfordulás lakozna és iszony,</l>
					<l>és kiáltanak: „Kanalat! Vizet!</l>
					<l>Vizet hamar!” De nem, az utca csöndes.</l>
					<l>Az anyja áll nyugodtan ágya mellett,</l>
					<l>orvosságot tart reszkető keze.</l>
				</lg>
				<lg>
					<l>Ha nő a láza, csak beszél, beszél,</l>
					<l>emlékezik aprócska életére,</l>
					<l>hogy egyszer a ligetbe járt velem,</l>
					<l>s a szél lefújta hirtelen kalapját,</l>
					<l>vagy hogy üveggyűrűje elveszett,</l>
					<l>és nem került meg többé sohasem.</l>
					<l>Egy hároméves élet roncsai.</l>
					<l>Csöpp, kandi emlékek. Kiönti őket</l>
					<l>a paplanára, s nézi csöndesen.</l>
				</lg>
				<lg>
					<l>Hosszú napok és hosszu-hosszu éjek,</l>
					<l>hosszú hetek gyötrődve múltak el.</l>
					<l>Reménytelen léptem be a szobába,</l>
					<l>s reménytelen jöttem ki újolag.</l>
					<l>A kisverandán sírt az anyja és</l>
					<l>dajkája, én pedig a könnyeim</l>
					<l>torkomban nyeltem, hogy ne lássa senki,</l>
					<l>s csak félszememmel néztem őreá,</l>
					<l>mert vágytam őt meglátni, s mégse mertem.</l>
				</lg>
				<lg>
					<l>Ott künn az élet ment tovább az útján.</l>
					<l>Az ablakunkkal szemben zongoráztak,</l>
					<l>két gyertya közt egy kisleány dalolt,</l>
					<l>s ingatta hátravetve a fejét.</l>
					<l>Egy délután meg leesett a hó,</l>
					<l>szétbontogatta vattaszőnyegét,</l>
					<l>olyan idilli volt s karácsonyi,</l>
					<l>a dombokon szánkázni kezdtek el.</l>
					<l>Sivalkodó örömmel szállt a szán,</l>
					<l>piros fiúkkal, akik integettek,</l>
					<l>prémes kabátban, hógolyó röpült</l>
					<l>s szikrázva porzott a vidám napon.</l>
					<l>És a szobánkba elhatott a harsány,</l>
					<l>pogány zsivaj. Döbbenve fölfigyeltünk.</l>
					<l>Ő is figyelt. Kissé fölült az ágyban,</l>
					<l>emelve vézna sápatag fejét,</l>
					<l>aztán a vánkosára visszadőlt,</l>
					<l>tűrő, öreg mosollyal, mint ki tudja,</l>
					<l>hogy elrohan az élet és kacag.</l>
				</lg>
				<lg>
					<l>Majd jött a gyógyulás. Arany-ruhában,</l>
					<l>sebes, szelíd szárnyon, oly hirtelen,</l>
					<l>hogy még örülni sem maradt időnk.</l>
					<l>Hajnal felé egyszerre enni kért,</l>
					<l>hozták neki a lanyha borlevest,</l>
					<l>és piskótát aprítgatott belé.</l>
					<l>Halványka volt. De tiszta a szeme,</l>
					<l>s oly bíztatóan-hűs a homloka,</l>
					<l>mint kályha, hogyha végre hűlni kezd.</l>
					<l>A házba többé nem fülelt a Rém,</l>
					<l>ki fölborított széket, ágyat, asztalt,</l>
					<l>éreztük újra, hogy magunk vagyunk.</l>
					<l>A bútorok aludtak a homályban,</l>
					<l>s édesdeden aludt a dajka is.</l>
					<l>Én meg leültem csöndesen a székre,</l>
					<l>akár az utas, aki messziről jön,</l>
					<l>kicsit lehúnytam elgyötört szemem.</l>
				</lg>
				<lg>
					<l>De nem pihentem. Egy maró szivart</l>
					<l>kerestem, égetőt és keserűt,</l>
					<l>s olyan mohón szívtam, hogy a parázs</l>
					<l>pörkölte szájamat és orromat.</l>
					<l>Mert most nyilalt belém a vad öröm,</l>
					<l>a végtelen, mit a halál fogant,</l>
					<l>és láttam őt, ki újra az enyém,</l>
					<l>megszülte nékem az örök csoda.</l>
				</lg>
				<lg>
					<l>Az életem hevert megint előttem,</l>
					<l>és mámoros, tört szavakat dadogtam,</l>
					<l>úgy boldogoltam ottan önmagam,</l>
					<l>hogy nem kell eztán úgy szeretnem őt,</l>
					<l>fájásig és az ér-megpattanásig,</l>
					<l>csak mint a vérem és a gyermekem,</l>
					<l>és élni, újra élni, élni, élni.</l>
					<l>Aztán pihenni, és jóllakni, enni,</l>
					<l>majd inni bort, rumot, vörös rumot,</l>
					<l>könnyezni is tán a veszély letűntén,</l>
					<l>álszent könnyekkel, és imát susogni,</l>
					<l>megáldani a biztos tudományt</l>
					<l>és a kezet, amely reá vigyázott,</l>
					<l>himnuszt jajgatni, vígságot riadni,</l>
					<l>s végül lerogyva, láztól elcsigázva,</l>
					<l>megrészegülten és egész betelten,</l>
					<l>kimondhatatlan, állati örömmel</l>
					<l>üvölteni.</l>
				</lg>
			</div>
		</body>
	</text>
</TEI>