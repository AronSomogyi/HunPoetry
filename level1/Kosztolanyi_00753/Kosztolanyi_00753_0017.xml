<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0017" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mors Bacchanalis</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">409</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mors Bacchanalis</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mors Bacchanalis</head>
				<lg>
					<l>Az ócska csapszék szurtos rejtekén</l>
					<l>mulat estente egy sovány legény,</l>
					<l>mogorva, száraz egy szikár alak,</l>
					<l>józan szemű, de részeg, mint a csap,</l>
					<l>Hogy gondtalan beszél mindenki: les,</l>
					<l>sunyi, gyanakvó, ám azért szives.</l>
					<l>Kupáiból csorog mindennemű</l>
					<l>vagyont érő arany- s rubin-nedű.</l>
					<l>Csak egy pohárra hív, s nem dől ki százig...</l>
				</lg>
				<lg>
					<l>Aztán, midőn a sok ivó elázik,</l>
					<l>s az asztalok alatt horkol alul,</l>
					<l>és trombitál a hő borgőz az orron,</l>
					<l>és izzanak az arcok tűzbe, forrón,</l>
					<l>részeg szemekkel néz szét kancsalul.</l>
					<l>Fagyos fuvallat száll ki ajakán,</l>
					<l>s egyszerre néma lesz és halavány.</l>
					<l>A bor kifoly, a lámpa eltörik,</l>
					<l>a gyertya szára is leég tövig.</l>
					<l>S ő az alvók mellére térdepel,</l>
					<l>lehull szeméről a hazug lepel.</l>
					<l>Kivillan öblös, csontos durva álla,</l>
					<l>s rontó hatalma diadalmaképp</l>
					<l>a porba mászók homlokára lép.</l>
					<l>S a szürke fényben áll vigyázva, várva.</l>
				</lg>
				<lg>
					<l>A gyári munkás, aki küzdve hét nap</l>
					<l>munkálkodott, s a nyolcadikra bért kap,</l>
					<l>széles gyönyörrel húzza a gugyit,</l>
					<l>mely lelkeket öl és agyat butít.</l>
					<l>Velök elissza a szegény diák</l>
					<l>jó özvegy anyja szűkös gázsiját,</l>
					<l>körötte táncol meztelen a kéjlány,</l>
					<l>a durva nóta szól sikongva, mélán,</l>
					<l>és a poros lebujnak közepén</l>
					<l>áll s ütemet ver a sovány legény.</l>
					<l>Aztán kiáll a csapszék ajtajába,</l>
					<l>s a habozókat vaskarral berántja.</l>
					<l>Vékony, szelíd ábrándozók bejönnek,</l>
					<l>s hódolnak a tilos, szines gyönyörnek.</l>
					<l>Ürül a kancsó, nő a potrohuk,</l>
					<l>isznak, de kedvük egyre szomorúbb,</l>
					<l>véres szemük fáradt nézése bamba,</l>
					<l>bámulnak az unott bizonytalanba,</l>
					<l>s ásítozik boruk mellett henyén</l>
					<l>az álomgyilkoló sovány legény.</l>
				</lg>
				<lg>
					<l>S hogy végre szürkül a ködös, borult ég,</l>
					<l>és tompa fénytől feltetszik a szurdék,</l>
					<l>vígan kíséri hiveit haza,</l>
					<l>a részeg munkást ágyba fekteti.</l>
					<l>Vagy perpatvart kavar - s örül neki -</l>
					<l>munkába jő a seprű, a kasza.</l>
					<l>A gyenge asszony ordít szörnyüképp,</l>
					<l>a férj üti, cibálja a fülét,</l>
					<l>a vére foly, s csak rázza, döngeti,</l>
					<l>az ágyba felriadnak gyermeki,</l>
					<l>s látják az árnyban, a vértócsa mellett,</l>
					<l>amint a cingár rém szemei nevetnek.</l>
				</lg>
				<lg>
					<l>Az ócska csapszék szurtos rejtekén</l>
					<l>így vígadoz a zord, sovány legény</l>
					<l>és társakat mindenkoron talál,</l>
					<l>köréje gyűl a megcsalt és az árva.</l>
					<l>S a reszkető, üres gyönyörpohárba</l>
					<l>piros bort önt a fekete halál.</l>
					<l>És issza duzzadt ajkkal mindegyik,</l>
					<l>míg végre az alkony elérkezik:</l>
					<l>s ágyába dől a gyenge és beteg,</l>
					<l>és egy szeles, sötét őszestelen</l>
					<l>a bús, sovány legényke megjelen,</l>
					<l>és tántorogva, rémülten hebeg:</l>
				</lg>
				<lg>
					<l>„Menjünk aludni, léha cimbora.</l>
					<l>Az éj sötét s már rég lejárt az óra,</l>
					<l>eltört, legörbült ócska mutatója,</l>
					<l>és elfogyott az élet színbora...!”</l>
				</lg>
				<lg>
					<l>És rávigyorg kaszásan, feketén,</l>
					<l>s karon ragadja a sovány legény.</l>
				</lg>
			</div>
		</body>
	</text>
</TEI>