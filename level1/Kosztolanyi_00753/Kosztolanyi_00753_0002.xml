<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0002" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az árkádok alatt</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">444</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az árkádok alatt</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az árkádok alatt</head>
				<lg>
					<l>A vágy-fuvalmas nyári éjszakában</l>
					<l>az árkádoknak csarnokába léptem,</l>
					<l>hol a dicsőség zordon nagyjai</l>
					<l>kő- s érc-mezükben hallgatag virasztják</l>
					<l>a végtelenség hosszu éjjelét.</l>
					<l>Sütött a hold, s a kert gyepűire</l>
					<l>kékes, sugárzó fényivet bocsájtott,</l>
					<l>és én, a nyári hőtől elcsigázva</l>
					<l>a csillagos, sejtelmes éjjelen</l>
					<l>csukló inakkal és fuló kebellel</l>
					<l>egy kőszobor talapzatára rogytam,</l>
					<l>s figyelve fényes, nagy szemébe néztem.</l>
				</lg>
				<lg>
					<l>Zord arcu bölcs volt, ráncos homlokán</l>
					<l>a felkelő holdnak sugára lengett,</l>
					<l>s mig arca a kétes sötétbe rémlett,</l>
					<l>merev szemekkel néztem rája én,</l>
					<l>és átéreztem ott az életem...</l>
					<l>Mily semmi a világ tünő zaja,</l>
					<l>a szappan-bugyborék szétpattanása</l>
					<l>hatalmasabb és színesebb, miként</l>
					<l>egy röpke emberélet eltünése!</l>
					<l>Az a tudós egykor rajongva élt;</l>
					<l>kőarca, amelyen hideg közönnyel</l>
					<l>csupán az észnek fénye éledez,</l>
					<l>egykor mosolygott, sírt, haragra torzult,</l>
					<l>és az öröm rózsáitól kigyulladt:</l>
					<l>s most bús, komoly fagy ül vonásain,</l>
					<l>s nem rezdül arcán a meredt ideg,</l>
					<l>ha háborogva mozdul a talaj,</l>
					<l>s a nyári orkántól meging a csarnok,</l>
					<l>vagy hogyha hóviharban összerendül</l>
					<l>az ősi kőház széles ablaka.</l>
					<l>Az a szobor mindig fagyos, komoly,</l>
					<l>akár a tenger szürke pusztasága,</l>
					<l>akár az éj sötétlő gyász-szine -</l>
					<l>örökre egy, örökre mozdulatlan.</l>
					<l>Egyhanguan szemléli az időt,</l>
					<l>mert ami itt a létben elmulandó,</l>
					<l>tisztább alakba az már mind övé,</l>
					<l>s az eszmehonból bágyatag mosollyal</l>
					<l>nézhet ma már e változás-világra,</l>
					<l>hol fogcsikorgva, lázadozva, sírva,</l>
					<l>nevetve s elfuladva küszködünk mi,</l>
					<l>a látszat-életnek halottjai,</l>
					<l>kik a szobor-alapzatok alatt</l>
					<l>mozgunk, eszünk, elnyűve testerőnket,</l>
					<l>kapkodva a türemlő semmiért</l>
					<l>s megvetve azt, ami a létező.</l>
				</lg>
				<lg>
					<l>S éreztem akkor, hogy a durva tömb él,</l>
					<l>s minden mi eltün ez árnyék-világból,</l>
					<l>a lét komor tárcsarnokába jő.</l>
					<l>Csupán mi, a percnek bohócai,</l>
					<l>a változás serény kengyelfutói,</l>
					<l>kik satnya félelem honában élünk</l>
					<l>s rabláncokon szilaj táncot ropunk,</l>
					<l>vagyunk kizárva az élet honából.</l>
					<l>E honba térnek, kik elmennek innen</l>
					<l>egy misztikus, dicső feltámadásra.</l>
					<l>És a halott, kit könnyel, énekekkel</l>
					<l>a sírnak éjjeli szádjába visznek,</l>
					<l>szoborszerű, dermedt vonásival</l>
					<l>az életet jelképezi nekünk,</l>
					<l>a változatlant, a tökéletest.</l>
					<l>Mert minden, ami elmulott, egész</l>
					<l>és minden, ami itt van: csonka, tört</l>
					<l>s az elmulásnak halvány áldozatja,</l>
					<l>amelyre bátran azt mondjuk mi: nincs,</l>
					<l>a végtelenség fínom művü szobra,</l>
					<l>min egy kicsinyke karc se látható.</l>
				</lg>
				<lg>
					<l>E gondolat futott által velőmön</l>
					<l>ott az öröklét hűvös csarnokában,</l>
					<l>mig az özönlő holdsugárba fázva</l>
					<l>bámultam a nagyok köztársaságát,</l>
					<l>kiknek ma már nem lüktet az erük,</l>
					<l>nem fáj az élet lassu tengetése,</l>
					<l>s köztünk, halottak közt, örökre élnek.</l>
					<l>Nagyon soká merengtem így az égen,</l>
					<l>hol tarjagos felhők között suhant</l>
					<l>az óriás ezüsthold tiszta gömbje,</l>
					<l>fényben fürösztve a nagy csarnokot,</l>
					<l>és én, az élet árva páriája,</l>
					<l>remegve fordultam felétek ekkor,</l>
					<l>fájó rebengéssel rátok tekintvén:</l>
					<l>ti óriások, kővé vált erők.</l>
					<l>S forró fejem lehajtottam szerényen</l>
					<l>állványotok márványpárnáira.</l>
				</lg>
			</div>
		</body>
	</text>
</TEI>