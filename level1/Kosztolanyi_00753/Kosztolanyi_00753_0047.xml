<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kosztolanyi_00753_0047" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A tükör</title>
				<author>
					<persName>
						<surname>Kosztolányi</surname>
						<forename>Dezső</forename>
					</persName>
					<date from="1885" to="1936">1885-1936</date>
					<idno type="VIAF">17232459</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">303</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A tükör</title>
					<author>
						<persName>
							<surname>Kosztolányi</surname>
							<forename>Dezső</forename>
						</persName>
						<idno type="VIAF">17232459</idno>
					</author>
					<relatedItem type="copyText">
						<bibl>
							<title>Kosztolányi Dezső összegyűjtött versei</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00753"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Kovács</surname>
									<forename>Zsuzsa</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A tükör</head>
				<lg>
					<l>Szegény tükör!... Most búslakodva</l>
					<l>csak várod, várod kedvesem,</l>
					<l>eléd ülök és a mosolyt, fényt,</l>
					<l>benned hiába keresem.</l>
				</lg>
				<lg>
					<l>Zord, sápatag és zavaros vagy</l>
					<l>nagy, álmodó ezüstlemez,</l>
					<l>s ébenfa tartód oldalára</l>
					<l>egy néma könnyűm rezgedez.</l>
				</lg>
				<lg>
					<l>Az illatos leányszobában</l>
					<l>finom parfüm száll szerteszét</l>
					<l>s itt vannak - úgy, mint hagyta őket -</l>
					<l>a rizsporok, körömkefék.</l>
				</lg>
				<lg>
					<l>Kék szappanok, illatszivattyúk</l>
					<l>nyújtóznak a márványlapon,</l>
					<l>zománcos-ibrik, réz-doboz, kés,</l>
					<l>áll a mosdón, egész halom.</l>
				</lg>
				<lg>
					<l>Te nézed e szines kavargást,</l>
					<l>szemed sötét és révedő,</l>
					<l>körültekintesz vágyakozva,</l>
					<l>kutatva, vajjon merre ő?</l>
				</lg>
				<lg>
					<l>Nem jő. Hiába vársz reája</l>
					<l>nappal, homályos éjjelen,</l>
					<l>nincs, aki lelked visszaadja,</l>
					<l>borús vagy és élettelen.</l>
				</lg>
				<lg>
					<l>Özvegy magányba sírsz utána,</l>
					<l>hogy nem kacérkodhatsz vele,</l>
					<l>s fakó, hideg-tekinteted most,</l>
					<l>mint a halott megtört szeme.</l>
				</lg>
				<lg>
					<l>Rágondolsz a letűnt napokra,</l>
					<l>mikor szemedbe nevetett,</l>
					<l>s a csillogó, fénylő üvegbe</l>
					<l>ő lopta titkos lelkedet.</l>
				</lg>
				<lg>
					<l>Te voltál leghivebb barátja</l>
					<l>s mindenkoron láthattad itt</l>
					<l>csendes, csodálkozó gyönyörben</l>
					<l>szépsége tündértitkait.</l>
				</lg>
				<lg>
					<l>Hamvas, fehér, szűz arca úszott</l>
					<l>ezüst vizedbe hallgatón,</l>
					<l>mint alkonyfényes, csendes este</l>
					<l>a hattyu ring a tiszta tón.</l>
				</lg>
				<lg>
					<l>Sokszor suhant feléd remegve,</l>
					<l>itt ült hosszu órákon át</l>
					<l>bámulva nagy mélységeidben</l>
					<l>fehér nyakát, gyöngyös fogát.</l>
				</lg>
				<lg>
					<l>Máskor becsukta ajtaját ő</l>
					<l>s a lámpánál, éjfél felé,</l>
					<l>telt válla gömbölyü ezüstjét</l>
					<l>fojtott kacajjal nézdelé.</l>
				</lg>
				<lg>
					<l>Vérébe szikrás tüz cikázott,</l>
					<l>fejébe szállt a vágy bora</l>
					<l>s elmondta néked azt a titkot,</l>
					<l>amit nekünk nem mert soha.</l>
				</lg>
				<lg>
					<l>Csókfergetegre, vágy-viharra</l>
					<l>vágyott remegve a kicsiny,</l>
					<l>lelkét tüzes hévvel ragadta</l>
					<l>egy elképzelt szerelmi csiny.</l>
				</lg>
				<lg>
					<l>Nem győzni kívánt, csak csatázni,</l>
					<l>addig, mig a harcból kihull,</l>
					<l>s rózsás sebet, lávás enyelgést</l>
					<l>kért érte csókos harcdijul.</l>
				</lg>
				<lg>
					<l>Láz borzogatta, fagy tüzelte,</l>
					<l>kacajba halt a halk sirás,</l>
					<l>az arca elsápadt, kigyulladt,</l>
					<l>s te láttad őt csak, senki más.</l>
				</lg>
				<lg>
					<l>Bimbózó testéről ilyenkor</l>
					<l>lehullt a suttogó lepel,</l>
					<l>halványan a mélyedbe bámult...</l>
					<l>Úgy-e tükör, emlékezel?</l>
				</lg>
				<lg>
					<l>Ma várod őt. S olyan üres vagy.</l>
					<l>Meredt szemedbe nincs mosoly.</l>
					<l>És a szobának szögletében</l>
					<l>titokba róla álmodol.</l>
				</lg>
			</div>
		</body>
	</text>
</TEI>