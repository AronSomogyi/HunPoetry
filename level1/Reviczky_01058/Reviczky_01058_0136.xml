<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0136" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Magány</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Magány</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Magány</head>
				<lg>
					<l>Nevedet még alig gagyogtam,</l>
					<l>S mégis már jól ismertelek.</l>
					<l>Nap fényiben, sötét sarokban</l>
					<l>Borongó árnyad reszketett.</l>
					<l>Te vettél át, midőn születtem,</l>
					<l>Kis bölcsőmet te ringatád.</l>
					<l>Bús dajkadal gyanánt fülemben</l>
					<l>Zsong most is: nincs apád, anyád!</l>
				</lg>
				<lg>
					<l>Azóta részvétlen világban,</l>
					<l>Magány! karöltve jársz velem.</l>
					<l>Bolygok, mindig sötétben, árnyban:</l>
					<l>Szülőföldem’ sem ismerem.</l>
					<l>Bús télidőn családi fészek</l>
					<l>Védő melegje nem fogadt;</l>
					<l>Anyai csók, epedtem érted,</l>
					<l>S leltem közömbös arczokat!</l>
				</lg>
				<lg>
					<l>Más gyermek anya-ölbe fogva</l>
					<l>Csitúl el, hogyha könnyezik:</l>
					<l>Az én szemem sivár homokra</l>
					<l>Hullatta forró gyöngyeit.</l>
					<l>Nőttem s velem nőtt, mintha árnyam</l>
					<l>Lett volna, a sötét magány.</l>
					<l>Egy sírra hullt, hogy azt se lássam;</l>
					<l>Abban feküdt szegény anyám!</l>
				</lg>
				<lg>
					<l>Tavasz nevetgélt; ujra éledt</l>
					<l>Virág a földön, lomb a fán;</l>
					<l>S kit izzó vágyak perzselének,</l>
					<l>Szomjam’ csak én nem olthatám.</l>
					<l>A féreg is meglelte párját,</l>
					<l>Virág ölén szeretkezett;</l>
					<l>Én akkor voltam a legárvább,</l>
					<l>Kit senki, senki sem szeret.</l>
				</lg>
				<lg>
					<l>Lihegtem, boldogság, utánad,</l>
					<l>De hajh, nem leltelek sehol!</l>
					<l>Csak azt láttam, hogy a világnak</l>
					<l>Gyönyöre, fénye éjbe foly.</l>
					<l>A mozdulatlan, komor árnyban</l>
					<l>Olvastam ezt a mondatot:</l>
					<l>Neked a napban is homály van,</l>
					<l>Ahol te jársz, ott nem ragyog.</l>
				</lg>
				<lg>
					<l>Óh gyászos árny, hát sose lészen</l>
					<l>Nyugalmas, nyájas otthonom?</l>
					<l>Igaz barátom, feleségem,</l>
					<l>Olyan, ki lelkemmel rokon?</l>
					<l>Hiszen nincs szív, hogy ne találja</l>
					<l>Meg sorsa mását, részesét!</l>
					<l>Csak az enyim maradna árva,</l>
					<l>Magános, gyászoló, setét?</l>
				</lg>
				<lg>
					<l>Küzdjek közönnyel, félreértve</l>
					<l>(Van-e magány irtóztatóbb?),</l>
					<l>És könnyet ontsak a szemétre,</l>
					<l>Mint Jehova szolgája: Jób?</l>
					<l>Az élet gyors hullámverését</l>
					<l>Epedve halljam, mint a rab;</l>
					<l>S az életszomj, a lelki éhség,</l>
					<l>Mint Tantaluszt, úgy marjanak?</l>
				</lg>
				<lg>
					<l>Mindegy! Ne jajgass, árva lélek.</l>
					<l>Azért magány a végzeted,</l>
					<l>Mert titkon, öntudatlan’ érzed,</l>
					<l>Hogy a tömeg közt nincs helyed.</l>
					<l>Avagy ki óhajt oda menni,</l>
					<l>Hol a virág is sárba’ nyit?</l>
					<l>A hol varangyot költenek ki</l>
					<l>Óh égi nap, sugáraid?</l>
				</lg>
				<lg>
					<l>Csitt, gyönge szív! Hiszen ha nézed,</l>
					<l>Kik úsznak itt a felszinen:</l>
					<l>Pusztába rejtőznél, ugy érzed,</l>
					<l>Hogy ott élj vadmézen, vizen.</l>
					<l>Pusztába, mert ott csúszva-mászva</l>
					<l>Kutyák a konczot nem lesik;</l>
					<l>Mert ott nincs sujtva, megalázva,</l>
					<l>Ki érző szívvel születik!</l>
				</lg>
				<lg>
					<l>A földi vágyak, gerjedelmek</l>
					<l>Lefoszlanának rólad ott;</l>
					<l>Szennyüktől megtisztulva, lelked</l>
					<l>Azt hinné, hogy csak álmodott.</l>
					<l>Erős szivek nehéz erényét,</l>
					<l>A lemondást gyakorlanád,</l>
					<l>És Nirvánával így cserélnéd</l>
					<l>Fel a kábító Szanzarát.</l>
				</lg>
				<lg>
					<l>S majd egy nap’, eljövén az óra,</l>
					<l>Mely egyszer üt mindenkinek:</l>
					<l>Megtudnád, álmok álmodója,</l>
					<l>Hogy élni szép, de halni szebb.</l>
					<l>Nap szórna fényt haló szemedbe,</l>
					<l>Rád hullna hervadó virág,</l>
					<l>S a lombok közt szellő rebegne</l>
					<l>Fölötted halkan gyászimát.</l>
				</lg>
			</div>
		</body>
	</text>
</TEI>