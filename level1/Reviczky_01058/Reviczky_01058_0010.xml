<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0010" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">I. Himnusz</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">589</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>I. Himnusz</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>I. Himnusz</head>
				<lg>
					<l>Hadd bántsanak! hadd jőjjenek nyakamra</l>
					<l>Az ördögök és farizéusok.</l>
					<l>Panaszomat a világ így se hallja;</l>
					<l>Jajgatni, elcsüggedni nem tudok.</l>
					<l>Boldogsággá varázslom a keservet,</l>
					<l>Kedvencze én a boldog isteneknek!</l>
				</lg>
				<lg>
					<l>Mikor születtem, ők bölcsőmhöz álltak,</l>
					<l>Testvérükül fogadtak engemet,</l>
					<l>S az örök ifjusággal megkináltak,</l>
					<l>Hogy véghetetlenűl boldog legyek.</l>
					<l>Rajongó lelket adtak és szerelmet...</l>
					<l>Kedvencze vagyok én az isteneknek!</l>
				</lg>
				<lg>
					<l>Mondták, elvisznek majd az égi honba...</l>
					<l>De jött az ördög is megrontani,</l>
					<l>És véle jöttek mindenütt nyomomba</l>
					<l>Irigykedő, goromba társai;</l>
					<l>És mindenuntalan próbára tettek,</l>
					<l>Kedvencze vagyok-é az isteneknek?</l>
				</lg>
				<lg>
					<l>Elsőnek állott Árvaság utamba</l>
					<l>S azt mondta: »Nincs apád és nincs anyád!</l>
					<l>Ez hát a boldog istenek jutalma,</l>
					<l>Hogy szeretet sehol se vár reád!...</l>
					<l>Hajlékot adni, látom, elfeledtek;</l>
					<l>Panaszold fel a boldog isteneknek!«</l>
				</lg>
				<lg>
					<l>Mezitlábú Szegénység jött utána,</l>
					<l>És szólt, vállamra dobva rongyait:</l>
					<l>»A föld a pénz, az élvezet hazája,</l>
					<l>S te mégis éhes és rongyos vagy itt?...</l>
					<l>Kenyeret adni, látom, elfeledtek;</l>
					<l>Panaszold fel a boldog isteneknek!«</l>
				</lg>
				<lg>
					<l>A görnyedt Megalázás ért nyomába</l>
					<l>S kérdezte, tudok-é hajlongani?</l>
					<l>Nem tudtam; kilökött az út sarába:</l>
					<l>»Igy jár minden bitang, sehonnai!</l>
					<l>Függetlenséget adni elfeledtek,</l>
					<l>Panaszold fel a boldog isteneknek!«</l>
				</lg>
				<lg>
					<l>Vak Szenvedély se váratott magára;</l>
					<l>Lihegve, lázban égve jött felém:</l>
					<l>»Koldus, bitang vagy, elhagyott vagy, árva!«</l>
					<l>Mámort adok szivednek; légy enyém!</l>
					<l>Nyugalmat adni, látom, elfeledtek;</l>
					<l>Panaszold fel a boldog isteneknek!</l>
				</lg>
				<lg>
					<l>Mentünk s Dicsvágy is társamul szegődött;</l>
					<l>Nagy bánat árán nagy jövőt igért.</l>
					<l>Szólt: »Igy jártak Homér is s más nagy ősök!«</l>
					<l>S én tűrtem és lemondtam a hirért,</l>
					<l>S hogy adni annyi mindent elfeledtek,</l>
					<l>Nem panaszoltam fel az isteneknek.</l>
				</lg>
				<lg>
					<l>Bősz fergeteg zudult rám szörnyü dühhel:</l>
					<l>A vész vadúl dobálta szívemet;</l>
					<l>Sodort az örvény és sehol se tünt fel</l>
					<l>Mentő hajó vagy távol egy sziget.</l>
					<l>Sirtam: »Mindenki elhagyott! ki ment meg?«</l>
					<l>Kedvencze nincs a boldog isteneknek!</l>
				</lg>
				<lg>
					<l>»Van! A költő s a bölcs!« felelt egy angyal,</l>
					<l>Emmának hívják őt az emberek.</l>
					<l>»A mennyországba viszlek el magammal,</l>
					<l>A mennyországba’ van a te helyed.</l>
					<l>Légy boldog ott és keblemen pihenj meg,</l>
					<l>Kedvencze te a boldog isteneknek!«</l>
				</lg>
				<lg>
					<l>»A boldog istenek küldöttek érted.</l>
					<l>Borulj nyakamba és repülj velem!«</l>
					<l>S szálltunk oda, hol ördög el nem érhet;</l>
					<l>Bübájos ország! Lakja Szerelem.</l>
					<l>Az égiek Emmával eljegyeztek,</l>
					<l>S kedvenczei lettünk az isteneknek.</l>
				</lg>
				<lg>
					<l>S jött és megáldott valamennyi isten.</l>
					<l>A legszebb volt közöttük Szerelem.</l>
					<l>Egy szót se szólt, csak rám hajolt szelíden</l>
					<l>S megölelt hosszan, forrón, édesen.</l>
					<l>Kéjtől remegtem és fülembe csengett:</l>
					<l>Kedvencze vagy a boldog isteneknek!</l>
				</lg>
				<lg>
					<l>Vig Ifjuság szólt bájos, égi nyelven:</l>
					<l>»Adtam rajongó, álmodó szivet,</l>
					<l>S habár hajad megőszül életedben,</l>
					<l>Mégsem leszel vén, mint a többiek.</l>
					<l>A mig csak élnek, ifjak, lelkesednek</l>
					<l>Kedvenczei a boldog isteneknek!«</l>
				</lg>
				<lg>
					<l>Szabadságnak szemébe’ szent tüz égett:</l>
					<l>»Kincset ruháztam rád, dicsőt, nagyot!</l>
					<l>Hiába bántja a világ, az élet,</l>
					<l>Kit én segítek, én oltalmazok!</l>
					<l>Kik engemet mint éltüket szeretnek,</l>
					<l>Kedvenczei a boldog isteneknek!«</l>
				</lg>
				<lg>
					<l>Dicsőség arcza mint a fény sugárzott;</l>
					<l>Ajkamra égető csókot nyomott:</l>
					<l>»E csókkal járd be büszkén a világot!</l>
					<l>Fényt szórni útaidra én fogok.</l>
					<l>Zengj dalt, a többi dalnál lelkesebbet,</l>
					<l>Kedvencze te a boldog isteneknek!«</l>
				</lg>
				<lg>
					<l>És Bölcseség is üdvözölt: »Szeretnek,</l>
					<l>Jobban mint bárki mást, az istenek!«</l>
					<l>Azért küldtek rád bánatot, keservet,</l>
					<l>Hogy győzz a kín, az ördögök felett,</l>
					<l>S az üdvöt fájdalmak között szeresd meg,</l>
					<l>Kedvencze te a boldog isteneknek!</l>
				</lg>
				<lg>
					<l>S én válaszoltam: »Áldom ezt a sorsot!«</l>
					<l>Hisz’ jobbat a legjobb sem érdemel,</l>
					<l>Boldog vagyok, jó istenek, ha boldog</l>
					<l>Ki nem akar cserélni senkivel;</l>
					<l>S az is leszek, mig napjaim letelnek,</l>
					<l>Kedvencze én a boldog isteneknek!</l>
				</lg>
				<lg>
					<l>S ha meghalok... nem! sose halok én meg!</l>
					<l>Nem kaptam én csak testi életet.</l>
					<l>A jók, a nemesek szivében élek</l>
					<l>Örökké, mint a boldog istenek.</l>
					<l>S utódim is majd váltig emlegetnek:</l>
					<l>Kedvencze volt a boldog isteneknek!</l>
				</lg>
			</div>
		</body>
	</text>
</TEI>