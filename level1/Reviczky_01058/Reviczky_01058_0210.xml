<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0210" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az utolsó költő</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1005</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az utolsó költő</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az utolsó költő</head>
				<p>- Látomány -</p>
				<lg>
					<l>Hervadt világ, haldokló égi test!</l>
					<l>Megöregedtél, véred hülni kezd,</l>
					<l>Hajdan virágos kebled most aszott</l>
					<l>S fonnyadt öled nem szül több magzatot.</l>
					<l>Kis rőzsetűz kivánatosb ma néked</l>
					<l>Mint izzó vágyak, égő hevülések.</l>
					<l>A nap jégtányér, ólomszürke fénnyel,</l>
					<l>S nem tudni, nappal-é ez még, vagy éjjel.</l>
					<l>Azt tudni csak, hogy minden füst, hiuság</l>
					<l>S hogy legtovább él itt a nyomorúság.</l>
					<l>Nem kell neked már népek áradása,</l>
					<l>Nem kell, hogy dögvész öldössön rakásra,</l>
					<l>Nem kell se vízözön, se tűzeső,</l>
					<l>Véredben gázoló világverő:</l>
					<l>Magadtól hervadsz, haldokolsz, enyészel;</l>
					<l>Világosságod örök éjbe vész el.</l>
				</lg>
				<lg>
					<l>Hol vannak ők, kik mint királyok éltek!</l>
					<l>Hétszáznejű bölcs Salamon mivé lett?</l>
					<l>Aranyba’ járt, nárdusszal kente testét,</l>
					<l>Élvezte szép nők csókjait, szerelmét;</l>
					<l>S mégis jóllakva hírrel, gyönyörökkel:</l>
					<l>Csupa hiúság minden! - így nyögött fel.</l>
					<l>Hol vannak, kikről költők ajka zengett!...</l>
					<l>A szép leányokat sehol se látom.</l>
					<l>A hősregék, kalandok és szerelmek,</l>
					<l>Valóság volt-e mindez, vagy csak álom?...</l>
					<l>A trubadúrok ábrándos hadát,</l>
					<l>Szelid virágok édes illatát</l>
					<l>Nem őrzi többé csak mesék homálya; -</l>
					<l>Hideg van, hó van: ennyit tudni márma.</l>
					<l>Nincs több erő a földben, Anteusz;</l>
					<l>Villámod megfagyott, szegény Zeusz.</l>
					<l>Jehova, Buddha, Alláh nagy nevének</l>
					<l>Nem száll a földrül égbe hálaének.</l>
					<l>A végitélet szörnyü harsonája</l>
					<l>Az isteneket holtakúl találja.</l>
					<l>Prométeusz, lelánczolt istenember,</l>
					<l>Mi hasznot hajtál ellopott tüzeddel?...</l>
					<l>Hiába hoztad földre az Olimprul:</l>
					<l>Nézd a világot: megfagyásnak indul.</l>
					<l>Epikur, mézes ajku bölcselő,</l>
					<l>Gyönyört, de mérsékeltet hirdető:</l>
					<l>Szólj, életünk’ hogy’ kell beosztanunk,</l>
					<l>Hogy élvezzünk, habár éhen halunk!</l>
					<l>Mit ér a tudomány, óh Faust, mit ér!</l>
					<l>Tudósnak lenni, lásd, ma nincs kiér’.</l>
					<l>Koriolán, hajolni nem biró,</l>
					<l>Ma már nincs nyers tömeg, csak eszkimó.</l>
					<l>Bübájos Héloise, mesés alak,</l>
					<l>Nincs több szerelmet suttogó ajak!</l>
				</lg>
				<lg>
					<l>S hiába támadnál fel, Don Juan;</l>
					<l>Mézes szavadtól nem csábúl a lány.</l>
					<l>Nem is tud már csókolni és ölelni;</l>
					<l>Csak azt tekinti, van-e még mit enni.</l>
					<l>Kizökkent a világ, jó Hamletem,</l>
					<l>De helyre már nem tolhatod te sem.</l>
					<l>Költője a pokolnak és halálnak,</l>
					<l>Óh Dante, borzasztóbb ez, mint te láttad!</l>
					<l>S te, ki a végső éjt megálmodád,</l>
					<l>Byron, már én megértem alkonyát.</l>
				</lg>
				<lg>
					<l>Óh, mi a hirnév, eszmék győzedelme!</l>
					<l>Csak egy lehellet, semmiségbe veszve.</l>
					<l>Egy röpke sóhaj, egy habloccsanás csak,</l>
					<l>Futó villáma az örök mulásnak.</l>
					<l>Proféta hangja csak légy zümmögése,</l>
					<l>Martir halála féreg szisszenése,</l>
					<l>Költőnek híre porszem csak a szélben,</l>
					<l>Királyi gőg aranylégy a szemében.</l>
					<l>Hiába törtök ég felé, hegyek!</l>
					<l>Hiába, a föld mégis csak kerek.</l>
					<l>Hiába égtél földet rázva, vulkán,</l>
					<l>Holt kőtömeg vagy, lángod kialudván.</l>
					<l>Erény és gazság, gyöngeség s erő,</l>
					<l>Útszéli koldus és világverő,</l>
					<l>Őrültség, bölcseség, ah, minden egy,</l>
					<l>Ha a mi volt, nem lesz majd s tönkre megy,</l>
					<l>Pusztulhat a világok ezre sorba’:</l>
					<l>Az idők teljén nem lesz semmi csorba:</l>
					<l>Mert nincs idő s mely el tud múlni, élet,</l>
					<l>Az örökkévalósághoz ha méred</l>
					<l>Egy rebbenésig élni nyögve, sírva,</l>
					<l>Vagy kéjmámor közt tántorogni sírba,</l>
					<l>A földből átváltozni újra földé,</l>
					<l>És semmiről se tudni soha többé:</l>
					<l>Hol itten a különbség?... Minden egy,</l>
					<l>Köny és kaczaj, vér s balzsam egyre megy.</l>
				</lg>
				<lg>
					<l>Ki kérdi a ki volt, erényt tiport-e,</l>
					<l>Balgák közt balga, vagy lángelme volt-e,</l>
					<l>Koldúsnak született-e, vagy királynak,</l>
					<l>Ki volt a társa: üdv-e vagy a bánat;</l>
					<l>Vivódott-é álmatlan éjszakákon,</l>
					<l>Feljajdult-é a földi hiuságon?...</l>
					<l>Minden csak semmi: ez a végtanulság.</l>
					<l>Örülni, sirni egyformán hiúság.</l>
					<l>Az volt a bölcs, csak annak állt az élet,</l>
					<l>Ki hírt, hatalmat nem hajszolt, csak élvet;</l>
					<l>Ki rozsák közt járt s tántorogva itta</l>
					<l>Arany nedvét a gyöngyöző kehelynek;</l>
					<l>Ki érzelmét nem kongó rímbe irta,</l>
					<l>De meleg ajkakon vallott szerelmet.</l>
					<l>Ki utjában letört minden virágot,</l>
					<l>S a kérdéssel, hogy mért él, nem tusázott.</l>
					<l>Csak szívta a virágok illatát</l>
					<l>És lepke módra élte át nyarát.</l>
					<l>S ha már nem járt virágok közt, de hóba:</l>
					<l>Úgy halt meg mint a lepke, mint a rózsa.</l>
				</lg>
				<lg>
					<l>Az ezredévek száma olvasatlan.</l>
					<l>Születtek, meg’ letüntek szakadatlan’;</l>
					<l>Bölcsek, próféták, költők elenyésztek;</l>
					<l>Királyok hamva lett játéka szélnek.</l>
					<l>Százszor megváltozott a földnek arcza;</l>
					<l>Meg-meg pihent az ember földi harcza;</l>
					<l>Más korszakok más istenben hivének;</l>
					<l>Ruhát, erkölcsöt egyformán cseréltek.</l>
					<l>Csupán a költő volt mindég a régi.</l>
					<l>Kihült a föld s ő nem tudott kiégni.</l>
					<l>Szenvedtetek ti rég letüntek is,</l>
					<l>Midőn a lét bús is volt, édes is.</l>
					<l>Virág is nyilt, madár is csattogott,</l>
					<l>És zengtétek: nem élni jobb dolog.</l>
					<l>Pedig rátok még a jövő tekintett,</l>
					<l>S ezért el tudtatok viselni mindent.</l>
					<l>S ha keserűség volt is sorsotok:</l>
					<l>Nektek még volt miért meghalnotok.</l>
					<l>Magasztaltak más újabb nemzedékek,</l>
					<l>Midőn ebéd után a föld emésztett.</l>
				</lg>
				<lg>
					<l>De már beállt a vén gömb éjszakája</l>
					<l>S ti is aludni fogtok nemsokára,</l>
					<l>Ti egykor fényes, égő csillagok,</l>
					<l>Avagy gúnynéven: halhatatlanok.</l>
					<l>Eltüntök az örök homály ködébe</l>
					<l>S nem tudják majd egyikőtök nevét se.</l>
					<l>Shakespeare és Goethe, Dante... óriások,</l>
					<l>Egykor napok, most kialudt világok:</l>
					<l>Óh, jó nekik! hogy oly régen halottak,</l>
					<l>S hogy idáig, mint én nem vánszorogtak.</l>
					<l>Kegyes Nirvána, béfogadtad őket,</l>
					<l>A soha többé fel nem ébredőket.</l>
					<l>De én szegény, elkésett jövevény,</l>
					<l>Végpusztulásnak hirdetője én,</l>
					<l>Elátkozom, mely szült, az anyaméhet,</l>
					<l>S a véletlent, hogy itt vagyok, hogy élek.</l>
					<l>Itt jajgatok, itt sírok és tünődöm;</l>
					<l>Kétségbeesve minden volt időkön.</l>
					<l>Siratom enmagam s kik vélem élnek,</l>
					<l>Hogy e törékeny gömbre mért jövének.</l>
					<l>Óh, jaj nekem, hogy így elkésve jöttem,</l>
					<l>Előttem nincs jövő, csak mult mögöttem</l>
					<l>S az észbontó, a rettentő valóság,</l>
					<l>Hogy a mi volt, mind hiábavalóság.</l>
					<l>Nincsen jövő már s nem fog soha lenni;</l>
					<l>Mi ezután jő: a kaosz, a semmi,</l>
					<l>Óh, jaj nekem, jaj, hogy mindezt belátom,</l>
					<l>Én az utolsó költő a világon.</l>
					<l>Nincsen vigasztalásom, nincs reményem,</l>
					<l>Hogy küzdelmimnek folytatása lészen.</l>
					<l>Igazság, nem fogsz vívni több csatákat;</l>
					<l>Csend, béke lesz, de csendje a halálnak,</l>
					<l>Nincsen mit várni, nincsen mit remélni,</l>
					<l>Legjobb nem tudni semmiről, nem élni.</l>
					<l>Óh, jaj nekem, kinomnál nincs nagyobb!</l>
					<l>Miről ember valaha jajgatott:</l>
					<l>Itt zúg, üvöltöz gyötrő forgatagja,</l>
					<l>Itt zakatol, nyilal, pusztít agyamba’.</l>
					<l>Salamon undorát, Jób istenátkát,</l>
					<l>Jeremiás proféta jajgatását,</l>
					<l>Bábel zavart nyelvét, sátán tusáját,</l>
					<l>Szanzára kábitó zaját, zugását,</l>
					<l>És Dante poklát mind szivembe’ látom,</l>
					<l>Én, az utolsó költő a világon.</l>
					<l>Csak te örülsz, bolyongó czimbora,</l>
					<l>Ki nyugtot nem lelél sehol soha;</l>
					<l>Csak a te lelked várja a napot</l>
					<l>Midőn fejed’ álomra hajthatod.</l>
					<l>Az utolsó költőnek hivatása,</l>
					<l>Hogy elringasson kérve-kért halálba.</l>
					<l>S hirdesse, béfogván haló szemed’:</l>
					<l>Ahazvér boldog, mert kiszenvedett.</l>
				</lg>
			</div>
		</body>
	</text>
</TEI>