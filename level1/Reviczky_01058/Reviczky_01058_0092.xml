<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0092" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tulélek én minden csalódást</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">419</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tulélek én minden csalódást</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tulélek én minden csalódást</head>
				<lg>
					<l>Túlélek én minden csalódást!</l>
					<l>Nem öl meg engem fájdalom.</l>
					<l>Sok bánat eltompítja lelkünk’,</l>
					<l>S ez jól van s bölcsen is nagyon.</l>
					<l>Mit innom hágy a sors, a mérget,</l>
					<l>Mint a dohányt, bort megszokám.</l>
					<l>Szerelmi bú, nyomor, szegénység</l>
					<l>Kétségb’esést nem hoz reám.</l>
				</lg>
				<lg>
					<l>A keresztlevelem hazudja,</l>
					<l>Hogy fiatal vagyok, pedig</l>
					<l>A vénség szomorú nyugalma</l>
					<l>Lehatott már a lelkemig.</l>
					<l>Mesés világba nem ragad már</l>
					<l>A nagyravágyó szenvedély,</l>
					<l>S szivem, mely annyira csalódott,</l>
					<l>Csak az emlékezetnek él.</l>
				</lg>
				<lg>
					<l>A nagyralátás büszke szárnyon</l>
					<l>Ragadt magával el, tova.</l>
					<l>Nem látszott onnan, a magasból</l>
					<l>A bűnös ember nyomora.</l>
					<l>Felhőkbe törve égtem én a</l>
					<l>Vágyak tüzében egykoron.</l>
					<l>Elhamvadt bennük ifjuságom,</l>
					<l>S a tűz utója már korom.</l>
				</lg>
				<lg>
					<l>Mint az angyallal Jákob egykor,</l>
					<l>A boldogsággal küzködém;</l>
					<l>De áldását hiába kértem;</l>
					<l>Nem tudtam lenni boldog én.</l>
					<l>Fáradt vagyok a küzdelemtől;</l>
					<l>De megpihenni nem tudok.</l>
					<l>Most is kínlódom, mint az angyal,</l>
					<l>A ki az égből lebukott.</l>
				</lg>
				<lg>
					<l>Mit ér, hogy annyiról lemondtam?</l>
					<l>Mit ér, hogy bölcs türő levék?</l>
					<l>Szerelem, ábránd, hit, vidámság</l>
					<l>Nélkül mit ér a bölcseség!...</l>
					<l>Lelkem sajog s bár türelemmel</l>
					<l>Van mint a szentirás tele:</l>
					<l>Csak más olvas belőle vígaszt;</l>
					<l>Nekem a kínok kútfeje.</l>
				</lg>
				<lg>
					<l>Reményt! reményt! Óh, hagy hihessem:</l>
					<l>E nyomor egykor véget ér.</l>
					<l>Oly iszonyú a mult; fülembe</l>
					<l>Kiáltja minden percze: vér!</l>
					<l>Nem haltak még ki a Kaínok,</l>
					<l>Még nem sülyedt el Szodoma.</l>
					<l>Az ember most is csak a régi,</l>
					<l>S óh jaj, nem is lesz más soha!</l>
				</lg>
				<lg>
					<l>S habár uj Messiás születnék,</l>
					<l>Nem hozna ő se jobb időt.</l>
					<l>A gonoszság, mely nem hisz Istent,</l>
					<l>Halálba vinné most is őt.</l>
					<l>Mig butaság, gőg, szívtelenség</l>
					<l>Élet-halálra versenyez:</l>
					<l>Nagy lélek, nagy erény örökké</l>
					<l>Üldözve, számkivetve lesz.</l>
				</lg>
				<lg>
					<l>Hogy koldusbot jutott Homérnak</l>
					<l>S Jób hamudombon szenvedett;</l>
					<l>Hogy megölték képmutatók azt,</l>
					<l>Ki békességet hirdetett;</l>
					<l>Hogy lesz még számos méla Hamlet,</l>
					<l>És lesznek bűnös Gretchenek;</l>
					<l>Hogy fájdalom minden nagy érzés:</l>
					<l>A bölcs megérti és nevet.</l>
				</lg>
				<lg>
					<l>A szellem sorsa harcz; de ritkán</l>
					<l>Jut czélra, ritkán győztes ő.</l>
					<l>Ha kimerűlt a küzdelemben,</l>
					<l>Elsöpri földi, nyers erő.</l>
					<l>Kezdettül óta e világon</l>
					<l>Erőszak a hatalmas úr.</l>
					<l>Erény, lángelme, szellem, ihlet,</l>
					<l>Mit ér, ha gyönge és mazúr?</l>
				</lg>
				<lg>
					<l>Úgy, úgy! A zsákmányon hizott bűn</l>
					<l>Magasan hordja fenn fejét;</l>
					<l>S a gyönge vértanú s a lángész</l>
					<l>Könnyezve rágja kenyerét.</l>
					<l>Mindenha úr lesz és hatalmas</l>
					<l>Fegyver, erőszak, pénz, tömeg.</l>
					<l>S e bitor eszközök bukását</l>
					<l>Az öreg föld nem éri meg.</l>
				</lg>
				<lg>
					<l>Bohócz-világ! megszoktalak már,</l>
					<l>Hisz’ ennek így kell lennie.</l>
					<l>Nem szomjazom jobb korra többé;</l>
					<l>Nem fáj nekem már semmise.</l>
					<l>A balga hisz csak lehetetlent;</l>
					<l>Én hát türök, ha tűrni kell.</l>
					<l>Nagy bölcseség veszteg maradni,</l>
					<l>És nem törődni semmivel!</l>
				</lg>
			</div>
		</body>
	</text>
</TEI>