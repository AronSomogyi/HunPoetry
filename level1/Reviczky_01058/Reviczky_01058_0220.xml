<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0220" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Festett ideál</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">675</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Festett ideál</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Festett ideál</head>
				<lg>
					<l>Elcsendesült a szinpad immár,</l>
					<l>A taps elnémult, kialudt a csillár.</l>
					<l>Az arczokról levált a festék:</l>
					<l>A szindarabot befejezték.</l>
					<l>Hol tréfa-csókokért esengtek</l>
					<l>S megtapsolták az álszerelmet:</l>
					<l>Csók, eskü, szinlelések,</l>
					<l>Taps és hazugság véget értek,</l>
					<l>S játszó és néző csendesen</l>
					<l>Haza felé megyen,</l>
					<l>S ki hintón, illatos selyembe’,</l>
					<l>Ki foszlányok közt dideregve</l>
					<l>Folytatja a komédiát.</l>
				</lg>
				<lg>
					<l>Egy sápadt képü, czérnaszál diák,</l>
					<l>Kit bolondok tanítnak bölcseségre,</l>
					<l>Ott lebzsel most is a szinház tövébe’</l>
					<l>S hidegtől és vágytól reszketve várja,</l>
					<l>Mikor jön ki Leonorája,</l>
					<l>Kinél szebben pillantani,</l>
					<l>Sohajtani, szerelmet vallani</l>
					<l>Egy nőt se látott még soha.</l>
					<l>Ő a világ egyetlen asszonya!</l>
					<l>Gyönyöre a sziveknek;</l>
					<l>Az ünnepelt, a legszebb,</l>
					<l>Ki neki még a könyveknél is drágább,</l>
					<l>Kiért od’adná minden tudományát</l>
					<l>S meghalna, ha kivánná Leonóra;</l>
					<l>Más szóval: Zoltán titkos bámulója;</l>
				</lg>
				<lg>
					<l>Rideg szobában, éji csöndben</l>
					<l>Körüllebegi szép alakja.</l>
					<l>A bölcsek olvasása közben</l>
					<l>Egy dallamos hang megzavarja.</l>
					<l>Küzdvén a léttel avagy álmodozván,</l>
					<l>Mindig csak Leonórát látja Zoltán.</l>
					<l>Az üdvösségre, mostan látja csak,</l>
					<l>A fóliánsok nem tanítanak.</l>
				</lg>
				<lg>
					<l>Tehát a szinház mellett ácsorog</l>
					<l>Zoltán és várja ismeretlenét,</l>
					<l>Kivel csak olykor álmában beszélt.</l>
					<l>Kifent urak, rizsporos asszonyok</l>
					<l>- Köröttük édes illat árad -</l>
					<l>Sietve kocsijokba szállnak.</l>
					<l>Elnézi Zoltánunk, kit olykor</l>
					<l>Egy illatos karmantyu horzsol.</l>
					<l>Szemébe néz sok büszke nőnek</l>
					<l>S lelkében ábrándok szövődnek,</l>
					<l>S pompát, szerelmet fátylon által</l>
					<l>Megsejt, megérez néma vággyal.</l>
					<l>S a mint így elmereng sohajtva</l>
					<l>S elveszti önmagát a zajba’,</l>
					<l>Megakad egy selyem ruhán;</l>
					<l>Vagy pillant czifra úr után;</l>
					<l>Egyszerre, óh csodás igézet!</l>
					<l>Szeráf-ének Zoltán fülének,</l>
					<l>Megcsendül az ő drága nyelvén:</l>
					<l>»Barátom, üljön ide mellém!«</l>
					<l>A filozófus, íme, hogy’ remeg!</l>
					<l>Jobban, mint künn a téli fagyban.</l>
					<l>Hölgyéhez símul, egyre közelebb,</l>
					<l>Némán, félénken, öntudatlan’.</l>
					<l>Csókolja kesztyüjét, beszélni készül</l>
					<l>S kábultan a szép hölgy ölébe szédül.</l>
					<l>Ám Leonóra nincsen ily zavarba;</l>
					<l>Kezét megfogja, arczát símogatja</l>
					<l>S ajkával homlokához érve</l>
					<l>Beszél, de tőrszurás beszéde:</l>
					<l>»Tekintsen énrám, ide, bátran.</l>
					<l>Nem vagyok én rossz, higgye meg.</l>
					<l>Én is jártam vékony ruhában</l>
					<l>És átkozám az életet.</l>
					<l>Tudom, fütetlen a szobája,</l>
					<l>S nem várja otthon senkisem.</l>
					<l>Óh, voltam én is, én is árva!</l>
					<l>Azért van mostan jó szivem.</l>
					<l>Mért fordul el? mért huzza el kezét?...</l>
					<l>Mire való önnél e büszkeség?</l>
					<l>Megbántottam? vagy nem tetszem talán?«</l>
					<l>S bűbájos mosoly játszik ajakán,</l>
					<l>Mely a bilincseket lassan leoldja</l>
					<l>Zoltán szivéről és a mint beszél,</l>
					<l>Fel-fellobog szivének égi pokla,</l>
					<l>S már nem huzódik, semmitől se fél.</l>
					<l>Lefesti a szerelmi vágy hatalmát,</l>
					<l>A küzdelemnek édes kínjait;</l>
					<l>Kéj, mámor, álom, szenvedély ragadják.</l>
					<l>Hol csalogány zeng és a rózsa nyit.</l>
					<l>Fülébe súgja (halavány beszéd!)</l>
					<l>»Egyetlenem, kincsem, drágám, szeretlek!«</l>
					<l>Csókolja ajkát, homlokát, szemét;</l>
					<l>És Leonóra hagyja, nem ijed meg.</l>
					<l>S beszélne még s hallgatná Leonóra,</l>
					<l>De a lovak im’ prüszkölve megállnak.</l>
					<l>»Itthon vagyunk!« Ajtó nyilik. Kiszállnak.</l>
					<l>Az ifju bókol; de a hölgy kacsója</l>
					<l>Gyöngéden visszatartja őt: »Ne menjen!«</l>
					<l>Zoltán követi lázas sejtelemben.</l>
				</lg>
				<lg>
					<l>A szobalány, terítve vacsorához,</l>
					<l>Álmélkodik, dörmög magába’:</l>
					<l>»No lám, ki hitte volna! Ez a páva,</l>
					<l>Ki nagy urakkal is csak ímez-ámoz,</l>
					<l>Ehol ni, tessék, mit mivel:</l>
					<l>Az utcza rongyát szedi fel!«</l>
				</lg>
				<lg>
					<l>És Leonóra szép szerével</l>
					<l>Zoltánt a dús asztalhoz ülteti,</l>
					<l>Kinálja sülttel, süteménnyel,</l>
					<l>Poharába tölt drága bort neki.</l>
					<l>S a bölcsek tanitványa hálás,</l>
					<l>Dehogy kell néki sok kinálás.</l>
					<l>Dicséri a befőttet, borjunyelvet</l>
					<l>És sajtnak, lúdmájnak sem oszt kegyelmet.</l>
					<l>S a pezsgő! Áldott, a ki fölfedezte,</l>
					<l>Hogy’ száll a vérbe, szívbe, képzeletbe!</l>
					<l>Arany nedvébe fúl hitvány ijedtség;</l>
					<l>Zoltánnak is meghozza íme merszét.</l>
					<l>Biztatja: Nem tündér, csak földi nő ez!</l>
					<l>Még egy pohár s az ifju vakmerő lesz...</l>
				</lg>
				<lg>
					<l>Zdenkó gróf szörnyü mérgesen betoppan.</l>
					<l>Már az előszobában is dühöngött:</l>
					<l>»Hol a gazember? Valld be ki van ottan!</l>
					<l>Hadd tépjem darabokra azt a kölyköt!«</l>
					<l>De ím, haragja kaczagásra fordul,</l>
					<l>Nevet, hogy szinte könnye is kicsordul.</l>
					<l>»Hát így vagyunk?... Féltékeny volt? Ugyancsak</l>
					<l>Megjárta!« S most már mindketten kaczagnak.</l>
					<l>»Nem látja, hogy csak egy szegény diák?</l>
					<l>(Az utczán szedtem föl szegény fiát,</l>
					<l>És jól tartottam őt.) Uram, remélem,</l>
					<l>Nem távozik szerény lakombul éhen?«</l>
					<l>A gróf dicséri Leonórát,</l>
					<l>Hogy csupa részvét, csupa jóság.</l>
				</lg>
				<lg>
					<l>Egy forró csókot nyom kezére</l>
					<l>És köztük újra szent a béke.</l>
					<l>S Zoltán?... Ő itt fölösleges személy</l>
					<l>Eltávozik és ujra rejtve él,</l>
					<l>S bár egyre hódít festett ideálja,</l>
					<l>Ő már többé a szinpadon se látja.</l>
				</lg>
			</div>
		</body>
	</text>
</TEI>