<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Reviczky_01058_0336" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Álarcz alól</title>
				<author>
					<persName>
						<surname>Reviczky</surname>
						<forename>Gyula</forename>
					</persName>
					<date from="1855" to="1889">1855-1889</date>
					<idno type="VIAF">61961883</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2698</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Álarcz alól</title>
					<author>
						<persName>
							<surname>Reviczky</surname>
							<forename>Gyula</forename>
						</persName>
						<idno type="VIAF">61961883</idno>
					</author>
					<relatedItem type="copyText">
						<bibl>
							<title>Reviczky Gyula összes költeménye</title>
							<date when="1998-08-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01058"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Álarcz alól</head>
				<p>Szin: Park, közepén úri lak verandával, melyre lépcsők vezetnek föl. A park rácsos keritése mögött az országút látszik. Lent a veranda előtt padok a földbe vert asztalkákkal. (A báróné egy padon ül, ujjaival türelmetlenül egy bokrétán babrálva. Szemben vele a társalgónő, nyitott könyvvel a kezében.)</p>
				<p>BÁRÓNÉ</p>
				<lg>
					<l>Unalmas egy könyv! Hagyja abba, kérem!</l>
					<l>Könnyü idillt álmodni - vérszegényen.</l>
					<l>Idill?... no köszönöm! tapasztalám,</l>
					<l>Mit ér ez álmos falusi magány.</l>
					<l>Eléggé sínylem ezt a négy hetet.</l>
					<l>Beh jó, hogy végre menekülhetek!</l>
					<l>Be van-e minden csomagolva?</l>
				</lg>
				<p>TÁRSALGÓNŐ (leteszi a könyvet)</p>
				<lg>
					<l>Minden.</l>
					<l>Utazhatunk akár e perczben innen.</l>
				</lg>
				<p>BÁRÓNÉ</p>
				<lg>
					<l>Szökünk is még ma este. Hála ég!</l>
					<l>E házban itt csak árnyékom valék,</l>
					<l>Nem vonzott semmi, minden untatott.</l>
					<l>Ikertestvérek voltak a napok.</l>
					<l>Óh, milyen élet! Gyermeknek való,</l>
					<l>Kit még mulattat ostor, síp, fa-ló;</l>
					<l>Kinek gyümölcsnél ízesebb a torzsa.</l>
					<l>Én eldobom, mert nincsen sava-borsa.</l>
				</lg>
				<p>TÁRSALGÓNŐ</p>
				<lg>
					<l>Itéletében én nem osztozom.</l>
					<l>Középen az igazság, asszonyom,</l>
					<l>A falunak is megvan ingere;</l>
					<l>Csak érzék kell hozzá.</l>
				</lg>
				<p>BÁRÓNÉ</p>
				<lg>
					<l>Tere-fere!</l>
				</lg>
				<p>TÁRSALGÓNŐ</p>
				<lg>
					<l>Falun is vannak mindenféle élvek,</l>
					<l>Fáradt kedélyek itt árnyékban élnek...</l>
				</lg>
				<p>BÁRÓNÉ</p>
				<lg>
					<l>S nem kapnak napszurást... De élet ez?</l>
				</lg>
				<p>TÁRSALGÓNŐ</p>
				<lg>
					<l>A legjavából, mert természetes.</l>
					<l>Őszinték itt vagyunk csak igazában,</l>
					<l>Turnűrt letéve, könnyü pongyolában.</l>
					<l>Szivünk elől itt el nem zárkozunk;</l>
					<l>A nyilt természettel barátkozunk.</l>
					<l>Mig ott, hol százezren hullámzanak,</l>
					<l>Ki vagyunk téve, mint a kirakat,</l>
					<l>Minden mihaszna élczelő nyilának,</l>
					<l>S a mért aggódunk, az csupán a látszat.</l>
					<l>A vizet meg nem isszuk, csak leszűrve,</l>
					<l>S ugy érezünk, a hogy járunk: befűzve.</l>
					<l>Kedvünk hazug, hangunk változtatott.</l>
					<l>Álarcz alól kérdezzük: Ki vagyok?</l>
				</lg>
				<p>BÁRÓNÉ</p>
				<lg>
					<l>Lehet, hogy izlés dolga; nem tudom.</l>
					<l>Egyet tudok, hogy a falut unom.</l>
					<l>Mert ott az is, mi kellemes lehetne,</l>
					<l>Magányba mint kriptába van temetve.</l>
					<l>Nem is mulatság, nem is élvezet,</l>
					<l>Melynek tanúi fák s nem emberek.</l>
					<l>Akarja tudni, az igaz gyönyör mi?...</l>
					<l>Mástól kapott ingert mással közölni.</l>
				</lg>
				<p>(A bokrétára mutatva.)</p>
				<lg>
					<l>Tekintse ezt. Szép úgy-e bár?... Ilyet</l>
					<l>Naponkint küld kertészem; hogy minek,</l>
					<l>Azt tőle kérdje; én nem látom által,</l>
					<l>Hogy mit csináljak itt e sok virággal.</l>
					<l>Szegény fehér rózsák, hervadjatok,</l>
					<l>Meg nem becsülve, mint én, társatok.</l>
				</lg>
				<p>(A bokrétát egy darabig elmerülve nézi, aztán elhajitja.)</p>
				<lg>
					<l>Mint óraperczegés, ha egyedül</l>
					<l>Virrasztunk, minden percz ugy nehezül</l>
					<l>Egyhangu tik-takjával itt reám,</l>
					<l>Azt hajtva: Nem vagy már ifjú leány!</l>
					<l>Az óra minden perczegése int:</l>
					<l>Asszony vagy s vénebb mával is megint.</l>
				</lg>
				<p>(Elméláz.)</p>
				<p>TÁRSALGÓNŐ</p>
				<lg>
					<l>Az életzaj, a nagyvárosi lárma</l>
					<l>Időnk folyását persze túlkiáltja.</l>
					<l>Nem veszszük észre, hogy vérünk lehül</l>
					<l>És megöregszünk - készületlenül.</l>
					<l>Aztán a sose nyugvó izgalom:</l>
					<l>Karusszel, estély, lóverseny, vajon</l>
					<l>Nem hasonlít-e, asszonyom, a mézhez:</l>
					<l>Ki nagy adagban falja, nem is élvez.</l>
					<l>Sokat használt élv gyorsan lesz kopott,</l>
					<l>S unalmas minden, a mi megszokott.</l>
				</lg>
				<p>BÁRÓNÉ</p>
				<lg>
					<l>Malmomra hajtja, kedves, a vizet.</l>
					<l>Ásítni rá nem ér, a ki siet.</l>
					<l>Az emberektől nyüzsgő bulevárdon</l>
					<l>Egymást taposva, törli el a lábnyom.</l>
					<l>A kép, a kedv itt egyre változó,</l>
					<l>Minden nap új szint, új ingert hozó.</l>
					<l>Ez a valódi élet, mely nem untat;</l>
					<l>Nem ád időt, hogy bíráljam a multat,</l>
					<l>S vizsgáljam a tükörben, hogy hajam</l>
					<l>Őszűl-e már... No hát, nincs igazam?</l>
				</lg>
				<p>TÁRSALGÓNŐ</p>
				<lg>
					<l>Bizony nincs; mert csak falujában itt</l>
					<l>Alhatja ki a tél izgalmait.</l>
					<l>Igaz ugyan, nem ily rendszer szerint,</l>
					<l>Szobájából hogy még ki sem tekint.</l>
					<l>Mindössze néhányszor kilovagolt,</l>
					<l>S a multkor egyszer a templomba’ volt.</l>
					<l>Szinház, hangverseny, bál itt nincs, való;</l>
					<l>De hát mindez csak fűszernek való.</l>
					<l>A sáfrányt, borsot én is szeretem,</l>
					<l>De csak, ha ételhez vegyíthetem.</l>
					<l>A mint hallottam, így okoskodott</l>
					<l>A báró úr is s nem unatkozott.</l>
				</lg>
				<p>BÁRÓNÉ</p>
				<lg>
					<l>Szegény férjem? Jaj, fel ne hozza őt!</l>
					<l>Ő csak pókhálót pókhálóra szőtt.</l>
					<l>És a mig élt, hálóiban maradt,</l>
					<l>Itt töltve őszt, telet, tavaszt, nyarat.</l>
					<l>Szántott, vetett, mulatság volt neki</l>
					<l>Dohányt ültetni, ürgét önteni.</l>
					<l>Kint lebzselt a tanyán napon s esőbe’,</l>
					<l>A béresekkel, ispánnal vesződve;</l>
					<l>Nem bánva semmit, hogy lesűl a képe,</l>
					<l>Gyönyörködött, hogy dolgozik kepése.</l>
					<l>Télen kártyázott, lőtte a nyulat.</l>
					<l>Igy vette ő hasznát a falunak.</l>
					<l>De én, rideg négy fal közé bezárva,</l>
					<l>Ugy érezém, lakásom női zárda.</l>
					<l>Próbáltam főzni vagy köték harisnyát;</l>
					<l>Elnézegettem, hogy’ fejik a Riskát.</l>
					<l>Cselédet szidtam, játszottam cziczával,</l>
					<l>Benső viszonyba léptem coeur-királylyal.</l>
					<l>Himeztem erszényt, vánkost, szőnyeget,</l>
				</lg>
				<lg>
					<l>(Sóhajtva) Csak papucsot nem. Négy hosszú telet,</l>
					<l>Ifjuságom javát töltöttem itt</l>
					<l>Apácza-módra, özvegységemig. (Kis szünetet tart.)</l>
					<l>Midőn szegény férjem két év előtt</l>
					<l>A kriptában lelt végső pihenőt,</l>
					<l>És fordulván az év, letelt a gyászom:</l>
					<l>Bün volt-e, hogy kiszálltam lepke-szárnyon?</l>
					<l>S aztán?... Hisz’ tudja! Néhány szó elég:</l>
					<l>Huszonhat évvel nem mondunk le még.</l>
				</lg>
				<p>TÁRSALGÓNŐ</p>
				<lg>
					<l>Egy szóval: elmulasztott élveket</l>
					<l>Behozni kamatostul sietett.</l>
					<l>Az izgalmat tüzé ki jelszavul;</l>
					<l>Pedig a szív, ha egyszer megvadul,</l>
					<l>Az ész szavára nem hallgat sehogy,</l>
					<l>S nem áll meg, csak ha végre összerogy.</l>
					<l>Nem vón’-e jobb e szép kastélyban élni?...</l>
					<l>Igaz, csak úgy, ha volna benne férfi...</l>
				</lg>
				<lg>
					<l>BÁRÓNÉ (hevesen félbeszakitja)E szép kastélyban?... Sose lássam újra!</l>
					<l>Futok belőle: testem, lelkem únja,</l>
					<l>De mi is tartóztatna vissza itt? (Elgondolkozik)Ah, semmi, semmi!... minden csak taszit.</l>
					<l>Ugy tetszik sokszor, minden ellenem</l>
					<l>Fordul, hogy maradásom ne legyen.</l>
					<l>Loránt grófot, szomszédomat birálni</l>
					<l>Úgy szokta ön, hogy utazott világfi...</l>
				</lg>
				<p>TÁRSALGÓNŐ</p>
				<lg>
					<l>Járt Indiákon s isten tudja, hol.</l>
				</lg>
				<p>BÁRÓNÉ</p>
				<lg>
					<l>Szép asszonyoknak hévvel udvarol.</l>
				</lg>
				<p>TÁRSALGÓNŐ</p>
				<lg>
					<l>A társaságban könnyed, szellemes.</l>
				</lg>
				<p>BÁRÓNÉ</p>
				<lg>
					<l>Igaz-e, nem tudom: - föl nem keres.</l>
					<l>Négy hét alatt, négy hosszu hét alatt,</l>
					<l>Csak kétszer volt itt s akkor sem maradt.</l>
					<l>Komoly volt, közönyös, hideg, kimért;</l>
					<l>Nem jött, csupán az illem kedviért.</l>
					<l>Mint lánykorbéli tánczosom, barátom,</l>
					<l>Ezzel kötelmet rótt le csak; belátom.</l>
				</lg>
				<p>TÁRSALGÓNŐ</p>
				<lg>
					<l>Ejh, ez lehet. Nemünket, azt beszélik,</l>
					<l>A gróf félig lenézi, szánja félig.</l>
					<l>A nők, úgymond, hiúk és változók,</l>
					<l>Csak gondüző játékszerül valók.</l>
					<l>Nem férfi az, kit ellágyít a szoknya,</l>
					<l>S érzést, hitet pazérol asszonyokra.</l>
					<l>Mert Éva óta egy se volt a nembe’</l>
					<l>Méltó igaz, valódi szerelemre.</l>
				</lg>
				<p>BÁRÓNÉ</p>
				<lg>
					<l>Valóban?... Oh, páratlan nyegleség!</l>
					<l>Tuskó pótolja tán a szív helyét</l>
					<l>A grófnál. Oh, de lesz még pillanat,</l>
					<l>Midőn ez elvek szégyent vallanak.</l>
				</lg>
				<p>TÁRSALGÓNŐ</p>
				<lg>
					<l>Ni, farkast emlegettünk. Erre jő.</l>
				</lg>
				<p>(Loránt az országút felől közeledik.)</p>
				<p>BÁRÓNÉ</p>
				<lg>
					<l>A gróf?... Ne leljen itt a vakmerő,</l>
					<l>Mulasson véle; én intézkedem,</l>
					<l>Hogy a cselédség útra-kész legyen.</l>
				</lg>
				<p>(El a veranda ajtaján át.)</p>
				<p>Társalgónő, Loránt</p>
				<p>LORÁNT</p>
				<lg>
					<l>Nem a báróné távozott elébb?</l>
				</lg>
				<p>TÁRSALGÓNŐ</p>
				<lg>
					<l>A gróf urat pillantá meg.</l>
				</lg>
				<p>LORÁNT</p>
				<lg>
					<l>Derék!</l>
					<l>Őszinte legalább, az bizonyos,</l>
					<l>S hideg közönyt a közönynyel viszonoz.</l>
				</lg>
				<lg>
					<l>(Meglátva a földön heverő bokrétát.)Azért becsűli így virágimat;</l>
					<l>A földre dobja... Csínos egy divat.</l>
					<l>De megtorlok minden sértést!</l>
				</lg>
				<p>TÁRSALGÓNŐ</p>
				<lg>
					<l>Ugyan!</l>
					<l>Van ebben, a mi sérti önt, uram?</l>
					<l>A báróné fehér virágait</l>
					<l>A kertészétől kapja mind maig.</l>
				</lg>
				<p>LORÁNT (nevetve)</p>
				<lg>
					<l>Valóban, erről megfeledkezém.</l>
					<l>A báróné...</l>
				</lg>
				<p>TÁRSALGÓNŐ</p>
				<lg>
					<l>Azt képzeli, szegény,</l>
					<l>Hogy e fehér rózsák innen valók;</l>
					<l>Pedig e parkban nem találhatók</l>
					<l>Virágok; mert a kertész, látva, hogy</l>
					<l>A kastély télen-nyáron elhagyott,</l>
					<l>Nem termeszt csak spárgát, retket, parajt.</l>
					<l>Rózsát itt, hajh, halandó nem szakajt.</l>
				</lg>
				<p>LORÁNT</p>
				<lg>
					<l>Igaz, a báróné nem is gyanítja,</l>
					<l>Ki küldi rózsáit.</l>
				</lg>
				<p>TÁRSALGÓNŐ</p>
				<lg>
					<l>S azért hajítja</l>
					<l>A porba, mert csupán kertész-becset</l>
					<l>Tulajdonít nekik; de meglehet,</l>
					<l>Ha tudná...</l>
				</lg>
				<p>LORÁNT</p>
				<lg>
					<l>Mit tart rólam? Mondja... óh!</l>
				</lg>
				<p>TÁRSALGÓNŐ</p>
				<lg>
					<l>Panaszkodott, hogy ritkán látható.</l>
				</lg>
				<p>LORÁNT</p>
				<lg>
					<l>Tán, hogy rám unjon?... Ismerem szeszélyit.</l>
					<l>Rohammal az udvarló czélt nem ér itt.</l>
					<l>De ha közönyt lát, érdeklődni kezd;</l>
					<l>Asszonytermészet; ismerjük mi ezt.</l>
					<l>Azt akarom, hogy vallomást tegyen,</l>
					<l>Érezve kínos kéjed’, szerelem!</l>
				</lg>
				<p>TÁRSALGÓNŐ</p>
				<lg>
					<l>Csakhogy kisülhet szívfogósdija,</l>
					<l>S akkor hiába minden taktika.</l>
				</lg>
				<p>LORÁNT</p>
				<lg>
					<l>Ha ön elárul...</l>
				</lg>
				<p>TÁRSALGÓNŐ</p>
				<lg>
					<l>Szükség erre nem lesz.</l>
					<l>A báróné minden, csak nem szerelmes.</l>
					<l>Elmondtam az utasitás szerint,</l>
					<l>Hogy ön minden őt játéknak tekint,</l>
					<l>Leirtam mint léhán szeretkezőt...</l>
					<l>Annál nagyobb méreg vett rajt erőt.</l>
					<l>Toporzékolt, harapta ajkait.</l>
					<l>S kikelve arczából, azt mondta -</l>
				</lg>
				<p>LORÁNT</p>
				<lg>
					<l>Mit?</l>
				</lg>
				<p>TÁRSALGÓNŐ</p>
				<lg>
					<l>Azt, hogy tuskó van a szive helyén.</l>
				</lg>
				<p>LORÁNT</p>
				<lg>
					<l>Valóban? Ez pompás! Nő a remény.</l>
				</lg>
				<p>TÁRSALGÓNŐ</p>
				<lg>
					<l>S a gróf ur ennek még örül s bizik?</l>
				</lg>
				<p>LORÁNT</p>
				<lg>
					<l>Szivével folytat pert a nő, ki szid.</l>
					<l>Ma még villámlik s holnap már kibontja</l>
					<l>A szerelem szivárványát.</l>
				</lg>
				<p>TÁRSALGÓNŐ</p>
				<lg>
					<l>Ne mondja!</l>
				</lg>
				<p>LORÁNT</p>
				<lg>
					<l>De tudni kell hozzá, a jégcsapot</l>
					<l>Színlelve, hol a sóhaj nem hatott.</l>
					<l>Jolánt a kellő hangulatba hoztam.</l>
					<l>Mehet a játék! Föl szerencse, mostan.</l>
				</lg>
				<p>TÁRSALGÓNŐ</p>
				<lg>
					<l>Tehát a gróf ur még reménykedik?</l>
				</lg>
				<p>LORÁNT</p>
				<lg>
					<l>Ha a kisasszony, mint eddig, segit.</l>
				</lg>
				<p>TÁRSALGÓNŐ</p>
				<lg>
					<l>Nincs foganatja e segédkezésnek.</l>
				</lg>
				<p>LORÁNT</p>
				<lg>
					<l>Bocsánat, e kérdésben én itélek.</l>
				</lg>
				<p>TÁRSALGÓNŐ</p>
				<lg>
					<l>De a báróné még ma távozik,</l>
					<l>Mert, ugymond, szörnyü mód’ unatkozik.</l>
				</lg>
				<p>LORÁNT</p>
				<lg>
					<l>Igy állunk? Akkor hát ma vagy soha!</l>
				</lg>
				<p>TÁRSALGÓNŐ</p>
				<lg>
					<l>Van még reménye?</l>
				</lg>
				<p>LORÁNT</p>
				<lg>
					<l>No, de mekkora!</l>
				</lg>
				<p>TÁRSALGÓNŐ</p>
				<lg>
					<l>Gróf úr egy hirtelen rohamra készül,</l>
					<l>S hogy jönni, látni, győzni fog, merészül</l>
					<l>Reméli; (nevetve) de a báróné megyen;</l>
					<l>Estére túl lesz már völgyön, hegyen.</l>
				</lg>
				<p>LORÁNT</p>
				<lg>
					<l>Megy vissza?... útazik?... Azt mondom, ő nem</l>
					<l>Innen szökik, hanem csupán - előlem.</l>
				</lg>
				<p>TÁRSALGÓNŐ</p>
				<lg>
					<l>A gróf úr elbizott.</l>
				</lg>
				<p>LORÁNT</p>
				<lg>
					<l>Látok.</l>
				</lg>
				<p>TÁRSALGÓNŐ</p>
				<lg>
					<l>De csitt!</l>
					<l>Jön a báróné: hallom lépteit.</l>
				</lg>
				<p>Társalgónő, Loránt, Báróné</p>
				<p>BÁRÓNÉ (még a veranda lépcsőin)</p>
				<lg>
					<l>Üdvözlöm, gróf, mi fújta önt ide?</l>
				</lg>
				<p>LORÁNT (közönynyel)</p>
				<lg>
					<l>A nyugtalan lélek, mely, mint pihe,</l>
					<l>Megállapodni nem tud egy helyen.</l>
					<l>Libeg-lebeg föl és le szüntelen’.</l>
					<l>A légbe’ nincs számára pihenés,</l>
					<l>Viszi, ragadja minden lebbenés.</l>
					<l>Bucsúzni jöttem.</l>
				</lg>
				<p>BÁRÓNÉ</p>
				<lg>
					<l>Utazik?... Derék!</l>
					<l>Ép igy teszünk mi is ma este még.</l>
				</lg>
				<p>LORÁNT</p>
				<lg>
					<l>Megunta a falut?</l>
				</lg>
				<p>BÁRÓNÉ</p>
				<lg>
					<l>Mint ön nemünket.</l>
				</lg>
				<p>LORÁNT</p>
				<lg>
					<l>Honnan gyanítja ezt?</l>
				</lg>
				<p>BÁRÓNÉ</p>
				<lg>
					<l>Mert véle tüntet</l>
				</lg>
				<p>LORÁNT</p>
				<lg>
					<l>Közömbös dolgokkal nem tüntetünk...</l>
				</lg>
				<lg>
					<l>(Másra térve.)Tehát ma egy házzal tovább megyünk?</l>
					<l>Méltánylom ezt az elhatározást;</l>
					<l>Elernyedék én is szemlátomást,</l>
					<l>Mióta itt tapostam port, sarat.</l>
				</lg>
				<p>(Kérőleg néz a társalgónőre, a ki a parkban sétálni kezd s csakhamar egészen eltün; de időközönkint látható.)</p>
				<p>BÁRÓNÉ (gúnynyal)</p>
				<lg>
					<l>Csodálatos, hogy eddig is maradt.</l>
				</lg>
				<p>LORÁNT</p>
				<lg>
					<l>A gazdaság körül akadt dolog.</l>
				</lg>
				<p>BÁRÓNÉ</p>
				<lg>
					<l>Igy az időt elölte valahogy,</l>
					<l>Nekem nem volt rá módon, eszközöm,</l>
					<l>Hogy perczre is kifogjak bőjtömön.</l>
				</lg>
				<lg>
					<l>(Különös hangnyomattal.)Házam tájára egy lélek sem tévedt,</l>
					<l>Csak koldusok s éhes vándorlegények.</l>
				</lg>
				<lg>
					<l>LORÁNT (mint a ki semmit se vett észre)Fogadja, báróné, részvétemet;</l>
					<l>Mert a mit egyedűl átszenvedett,</l>
					<l>Tanúim a henyélő inasok.</l>
				</lg>
				<lg>
					<l>(Az országút felé mutat.) Én is bőven tapasztalám amott.</l>
					<l>Egy helyhez nőttem, mint nyirkos falon</l>
					<l>Penészvirág. De félek, úntatom,</l>
					<l>Önnek beszélve el mindezt, ki szintén</l>
					<l>Kivágyott a világ zajába, mint én.</l>
				</lg>
				<p>BÁRÓNÉ</p>
				<lg>
					<l>A férfi még könnyen segít magán;</l>
					<l>Ha úgy akarja, néki nincs magány.</l>
					<l>Ellátogathat ide vagy oda,</l>
					<l>Ha jónak látja.</l>
				</lg>
				<p>LORÁNT (tettetett csodálkozással)</p>
				<lg>
					<l> De ugyan hova?</l>
					<l>A bírónál itt nincsen úr nagyobb,</l>
					<l>Kivéve a tanítót s a papot.</l>
				</lg>
				<p>BÁRÓNÉ</p>
				<lg>
					<l>Ön férfitársaságok kedvelője?...</l>
				</lg>
				<p>LORÁNT</p>
				<lg>
					<l>Ha szép asszony hí, sem futok előle.</l>
				</lg>
				<p>BÁRÓNÉ</p>
				<lg>
					<l>De bolygójává sem lesz?</l>
				</lg>
				<p>LORÁNT</p>
				<lg>
					<l>Fájdalom,</l>
					<l>Ki nem cserélhetem véralkatom’.</l>
					<l>Azért szeretem úgy az idegent,</l>
					<l>Mert változó föld új ingert jelent.</l>
					<l>S nincs olyan ország, nincs oly szép vidék,</l>
					<l>A mely ne űzne mást is látni még.</l>
				</lg>
				<p>BÁRÓNÉ</p>
				<lg>
					<l>S hová megy most?</l>
				</lg>
				<p>LORÁNT</p>
				<lg>
					<l>Mig tart a szép idő,</l>
					<l>Svájczban kalandozom s onnan dicső</l>
					<l>Itáliába vagy Párizsba térek,</l>
					<l>Hol sokfélék az arczok, gyors az élet.</l>
				</lg>
				<p>BÁRÓNÉ (ingerülten)</p>
				<lg>
					<l>S tegyük hozzá, hol könnyen kaphatók:</l>
					<l>Jószívü hölgy- és kommunista-csók.</l>
				</lg>
				<lg>
					<l>(Magát összeszedve.)Egyébiránt programmunk egyezik.</l>
					<l>Magamat is csak változás hevit.</l>
					<l>Könnyű kedély az élet fűszere,</l>
					<l>Mert nincs terhünkre s jókedv jár vele.</l>
				</lg>
				<p>(Éles gúnynyal.)</p>
				<lg>
					<l>Hogy érdeklődném hát a férfiért,</l>
					<l>Ha, mint az egyszeregy, száraz s kimért?</l>
				</lg>
				<p>LORÁNT (látszólagos elragadtatással)</p>
				<lg>
					<l>Ah, asszonyom, beh szívemből beszél!</l>
					<l>Gondolatlanul röpít könnyű kedély.</l>
					<l>Valómnak egy hely bárhogy megfelelt,</l>
					<l>Ha válni kellett, nem voltam levert.</l>
					<l>Le nem bilincselt; mert meg nem szokám.</l>
					<l>Vigan jövék és könnyen távozám.</l>
				</lg>
				<p>BÁRÓNÉ</p>
				<lg>
					<l>Látszik, nem ismeré a nők javát.</l>
					<l>Könnyen veszített, mert könnyen talált.</l>
					<l>Eladó lányokban bővelkedik</l>
					<l>Párizs, ez pótlá veszteségeit.</l>
					<l>Igy agglegény maradt.</l>
				</lg>
				<p>LORÁNT</p>
				<lg>
					<l>Nem, asszonyom!</l>
					<l>Himennel még jó lábon áll korom.</l>
					<l>Vigan hordom harminchat évemet,</l>
					<l>S megnősülök, ha majd komoly leszek.</l>
				</lg>
				<p>BÁRÓNÉ (elfojtott dühvel)</p>
				<lg>
					<l>Himennel, majd ha szíve elkopott,</l>
					<l>Kibékül, mint az éggel a cocotte.</l>
				</lg>
				<p>LORÁNT (nyugodtan folytatja)</p>
				<lg>
					<l>Igaz ugyan, van egy nagy bökkenő...</l>
					<l>És lesz-e nő, olyan tökéletes,</l>
					<l>Oly hű, hogy férjhűségre érdemes?</l>
				</lg>
				<p>BÁRÓNÉ</p>
				<lg>
					<l>Csupán egy?</l>
				</lg>
				<p>LORÁNT</p>
				<lg>
					<l>Az a kérdés, lesz-e nő,</l>
					<l>Ki nyugtalan természetem’ kiállja,</l>
					<l>S magát ily kínos áldozatra szánja.</l>
					<l>A kiket eddig láttam, - hejh, pedig</l>
					<l>Láttam nyugatit, délit, keletit! -</l>
					<l>Vagy harisnyát foldozva otthon ültek,</l>
					<l>Gágogva jártak s azt hitték, repülnek.</l>
					<l>Vagy hiuságnak, percznyi vágynak éltek:</l>
					<l>Csábítva jóbarátot, csalva férjet.</l>
				</lg>
				<p>BÁRÓNÉ</p>
				<lg>
					<l>Ejh, gróf, a nőkhöz, látom, hogy nem ért.</l>
					<l>Tán nem lelt eddig csak libát s ledért;</l>
					<l>De meglehet, hiszem, lesz még idő,</l>
					<l>Hogy megtéríti egy valódi nő,</l>
					<l>Asszony, félig tüz, félig röpke lég</l>
					<l>S lassú, szelid láng, hogyha feleség.</l>
					<l>Akkor, tudom, más elvet vallana!</l>
					<l>Ugy képzelem, higany-véralkata,</l>
					<l>Mihelyt a jegygyürű ujján ragyogna...</l>
				</lg>
				<p>LORÁNT</p>
				<lg>
					<l>Mint hévmérőben összezsugorodva,</l>
					<l>Nem állna meg fagypont alatt csupán?...</l>
				</lg>
				<p>BÁRÓNÉ (sértődve)</p>
				<lg>
					<l>Hogy ily gyöngédtelen, még nem tudám.</l>
				</lg>
				<p>LORÁNT</p>
				<lg>
					<l>Ah, érezem, hiú minden remény!</l>
					<l>Már sok mindent megkísérlettem én.</l>
					<l>Örök szeszély üz, hajt, kerget tovább,</l>
					<l>Mint a regék bolygó hollandiját.</l>
				</lg>
				<p>BÁRÓNÉ (élénken)</p>
				<lg>
					<l>Ez aztán a váratlan fordulat!</l>
					<l>Tehát ön női hűséget kutat?...</l>
					<l>Igy hát mégis van czélja életének?</l>
				</lg>
				<p>LORÁNT (hidegen)</p>
				<lg>
					<l>Csak rossz hasonlat volt. Czélom, hogy élek.</l>
				</lg>
				<p>BÁRÓNÉ (nem birja magát tovább türtőztetni)</p>
				<lg>
					<l>Inkább legyen képmutató világfi;</l>
					<l>Hogy szíve tapló, minek azt kitárni! (Eltünődve.)</l>
					<l>Egykor pedig más színben állt előttem.</l>
				</lg>
				<p>LORÁNT</p>
				<lg>
					<l>Abból a korból régesrég’ kinőttem.</l>
				</lg>
				<p>(Fölveszi az eldobott bokrétát.)</p>
				<lg>
					<l>Tekintse e szegény virágokat.</l>
					<l>Gyüröttek, porlepettek, sárosak.</l>
					<l>Szinük, mely természettül szép fehér:</l>
					<l>Most szürke; hullong róluk a levél;</l>
					<l>Óh, mert alig tárták ki keblüket,</l>
					<l>Egy kéz, amelybe’ nincs könyörület,</l>
					<l>Hogy bárki lába eltiporja őket,</l>
					<l>A porba dobta büszkén, megvetőleg.</l>
				</lg>
				<p>BÁRÓNÉ</p>
				<lg>
					<l>Ha nem tudnám, tréfál, szégyenleném,</l>
					<l>Hogy az az ócsárolt kéz az enyém.</l>
					<l>Ugy van; de ezt a vádat - kész vagyok</l>
					<l>Elnézni; legalább nem untatott.</l>
				</lg>
				<p>(Midőn Loránt mozdulatot tesz, hogy a bokrétát visszaadja.)</p>
				<lg>
					<l>Csak tartsa meg. Ments’ ég, hogy visszakérjem;</l>
					<l>Fonnyadt virág jól áll az ön kezében,</l>
					<l>Meg’ aztán kell is rózsa itt, ahol</l>
					<l>Odvában él az ember, mint bagoly.</l>
				</lg>
				<p>LORÁNT (a bokrétát leteszi az asztalkára)S ezért dobá el?</p>
				<p>BÁRÓNÉ</p>
				<lg>
					<l>Nem csupán ezér’.</l>
					<l>A rózsa is, ha mindennap fehér,</l>
					<l>Közömbös lesz, később kiállhatatlan.</l>
					<l>A kertészem boszant igy öntudatlan’.</l>
					<l>Hogy a legszebb virág az én szemembe’</l>
					<l>A fehér rózsa, bölcsen kieszelte,</l>
					<l>S most ily bokréta mindennap kijár.</l>
					<l>Hogy úntat, csoda-é?</l>
				</lg>
				<p>LORÁNT</p>
				<lg>
					<l>Eldobni kár!</l>
				</lg>
				<p>BÁRÓNÉ</p>
				<lg>
					<l>No lám, ön, aki nőkkel nem törődik,</l>
					<l>Hervadt rózsák lovagjává szegődik.</l>
					<l>Nevetnem kell, hogy egy poros virágra</l>
					<l>Több érzést pazarol, mint tiz leányra.</l>
				</lg>
				<p>(Fölveszi a bokrétát s egyenkint tépdesi a rózsákat.)</p>
				<lg>
					<l>Fehér után fehér következik.</l>
					<l>Fehér, fehér, fehér ah, mindegyik!</l>
					<l>Bocsánat, önre gondolok, ha látok</l>
					<l>Egymás mellett száz egyszinű virágot.</l>
					<l>Egyféleség nem vonz tartósan engem;</l>
					<l>Csak tarkaság virágban, érzelemben.</l>
				</lg>
				<p>(Mikor a bokrétából már csak egy szál rózsa maradt a kezében, ezt leteszi az asztalkára.)</p>
				<p>LORÁNT</p>
				<lg>
					<l>Vagy rózsanyelvre forditván a szót:</l>
					<l>Fehér s piros egymás mellé valók?...</l>
				</lg>
				<lg>
					<l>(Az eltépett rózsákon feledve tekintetét.)Szegény bokréta!</l>
				</lg>
				<p>BÁRÓNÉ</p>
				<lg>
					<l>Kedve van talán</l>
					<l>A porból összeszedni?... Kész talány</l>
					<l>E nagy részvéte.</l>
				</lg>
				<p>LORÁNT</p>
				<lg>
					<l>Én is azt hiszem;...</l>
					<l>De rózsát látva, gyönge lesz szivem.</l>
					<l>Mindíg szerettem a virágokat.</l>
					<l>Oly szépek, oly szelídek, bájosak:</l>
					<l>Kaczér nincs köztük, sem divat-beteg;</l>
					<l>Közönyt, álkedvet egy se szenveleg.</l>
					<l>Láttatni titkosan nem vágyakoznak;</l>
					<l>Elrejtve, bokrok közt is illatoznak.</l>
					<l>Éltük rövid, de nyár van azalatt,</l>
					<l>Mig ők a nap felé mosolyganak.</l>
					<l>S ha jő az ősz, a rózsa-hullató:</l>
					<l>Sohaj, sirás tőlük nem hallható.</l>
					<l>Haláluk oly nyugodt, olyan szelid;</l>
					<l>Tán elhervadni is gyönyör nekik.</l>
				</lg>
				<p>(Az egy szál rózsát észrevétlenül elveszi az asztalkáról.)</p>
				<p>BÁRÓNÉ</p>
				<lg>
					<l>Oh, a virágok bátran téphetők!</l>
					<l>Harag nélkül, szelíden vérezők.</l>
				</lg>
				<p>LORÁNT</p>
				<lg>
					<l>Nem úgy! Rózsának is van tövise,</l>
					<l>S megszúrja azt, ki durván tépi le.</l>
				</lg>
				<p>BÁRÓNÉ</p>
				<lg>
					<l>Hogy érzeleg!... Jellemzi e vitát:</l>
					<l>Szívben sivárság, gomblyukban virág.</l>
				</lg>
				<p>LORÁNT</p>
				<lg>
					<l>S ha meggyőződnék, hogy szivem beszél igy?...</l>
				</lg>
				<p>BÁRÓNÉ</p>
				<lg>
					<l>Igy szólnék, megfordítva vádam élét:</l>
					<l>Ejh, gróf, e szenvelgés mire való!</l>
					<l>Bizonykodik, hogy tűztelen, fakó,</l>
					<l>Hogy mámor, izgalom nélkül nem élhet,</l>
					<l>S mégis rajong, mint egy költői lélek.</l>
					<l>Virág kell önnek? Várjon egy kicsit;</l>
					<l>Kertemben piros rózsa is virit. (Menni akar.)</l>
				</lg>
				<p>LORÁNT</p>
				<lg>
					<l>Kérem, ne értsen félre, asszonyom!...</l>
					<l>A mit mondottam, vissza nem vonom.</l>
					<l>Óh szépek a virágok mindenütt,</l>
					<l>Hanem tüntetni nem szabad velük.</l>
				</lg>
				<p>BÁRÓNÉ</p>
				<lg>
					<l>Szeszélyemet elégitem ki csak,</l>
					<l>Hisz még nem is láttam rózsáimat.</l>
				</lg>
				<p>(Néhány lépést tesz a kert felé.)</p>
				<p>LORÁNT (utána siet)</p>
				<lg>
					<l>Méltán mulat most felsülésemen.</l>
					<l>Hiába, nem jól érzékenykedem.</l>
					<l>Bevallom hát: csak alakoskodám;</l>
					<l>Nem érzeleg a szív, a mely pogány.</l>
				</lg>
				<p>BÁRÓNÉ</p>
				<lg>
					<l>Az, az! (Ismét néhány lépést tesz előre.)</l>
				</lg>
				<p>LORÁNT (folyvást a nyomában)</p>
				<lg>
					<l>Hová megy?</l>
				</lg>
				<p>BÁRÓNÉ</p>
				<lg>
					<l>S ön nem tart velem?</l>
				</lg>
				<p>LORÁNT</p>
				<lg>
					<l>Napernyő nélkül? Ezt nem engedem.</l>
					<l>Majd megyek én, vagy tán még egyszerübb.</l>
					<l>A kertész hozzon -</l>
				</lg>
				<p>BÁRÓNÉ</p>
				<lg>
					<l>Nem, magunk tegyük...</l>
				</lg>
				<p>LORÁNT (fokozódó zavarban)</p>
				<lg>
					<l>Tán a kisasszony?</l>
				</lg>
				<p>BÁRÓNÉ</p>
				<lg>
					<l>Óh, milyen konok!</l>
					<l>Hát bántja önt, ha én rózsát hozok?</l>
				</lg>
				<p>LORÁNT (mentő ötlete támad)</p>
				<lg>
					<l>Látom, hogy szólnom kell jó ügyemért,</l>
					<l>Különben mást hisz rólam s félreért.</l>
					<l>Mert én dicsértem a virágokat,</l>
					<l>Ön rózsát készül hozni, pirosat</l>
					<l>S hajadon fővel, napernyőtlenül,</l>
					<l>Nem kérdve, keze, arcza, hogy lesül,</l>
					<l>Tervének oly mohón indult neki,</l>
					<l>Hogy azt kell hinnem, kedvemért teszi.</l>
				</lg>
				<p>BÁRÓNÉ (hirtelen visszatér)</p>
				<lg>
					<l>Mit mondott? Hát nem vette észre rég,</l>
					<l>Hogy kedveért még semmit sem tevék?...</l>
				</lg>
				<p>LORÁNT (sóhajt, de könnyebbülten)</p>
				<lg>
					<l>Sajnos való! -</l>
				</lg>
				<p>BÁRÓNÉ</p>
				<lg>
					<l>S hogy épen a virágok</l>
					<l>Inthették volna -</l>
				</lg>
			</div>
		</body>
	</text>
</TEI>