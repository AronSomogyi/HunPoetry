<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Fazekas_00649_0074" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[A magahitt kalmár]</title>
				<author>
					<persName>
						<surname>Fazekas</surname>
						<forename>Mihály</forename>
					</persName>
					<date from="1766" to="1828">1766-1828</date>
					<idno type="VIAF">5730634</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1343</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[A magahitt kalmár]</title>
					<author>
						<persName>
							<surname>Fazekas</surname>
							<forename>Mihály</forename>
						</persName>
						<idno type="VIAF">5730634</idno>
					</author>
					<relatedItem type="copyText">
						<bibl>
							<title>Fazekas Mihály összes költeménye</title>
							<date when="1998-08-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00649"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Jurinka</surname>
									<forename>Ibolya</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>[A magahitt kalmár]</head>
				<lg>
					<l>Egyszer hol vólt, hol nem vólt, vólt egy török város,</l>
					<l>agy város vólt, és benne vólt sok gazdag áros.</l>
					<l>Egy ifjú kereskedő ezeknek sorában,</l>
					<l>Leginkább szembetünő vólt csinos bóltjában.</l>
					<l>Hogy őtet a szerencse szépen megáldotta,</l>
					<l>Ő azt saját eszének tulajdonította,</l>
					<l>Azért ez irást tevé bóltja címerének:</l>
					<l>Semmi sem hág elébe a férjfi eszének.</l>
					<l>Egy reggel négy szerecsen egy kengyelfutóval</l>
					<l>Megálla a bóltja előtt egy kézi hintóval.</l>
					<l>Kinyílik az ajtaja, s belölle kilebben</l>
					<l>Egy fátyolos kisasszony pompás öltözetben.</l>
					<l>Megkérdeti az urat kengyelfutójával,</l>
					<l>Ha szólhat-é szabadon egydül magával.</l>
					<l>Ez kiküldi cselédjét felelet hellyébe</l>
					<l>S bevezeti a dámát bóltja közepébe.</l>
					<l>Ekkor a hölgy fátyolát felhajtja kevéllyen,</l>
					<l>S így szól: Nézze meg az úr gondosan személlyem,</l>
					<l>Lát-e forradást avagy himlőhelyet képemben,</l>
					<l>Horpadást az óromon, hályogot szememben?</l>
					<l>Feketék-é fogaim, és az ajakamban</l>
					<l>Vesz-é észre hasadást s golyvát a nyakamban?</l>
					<l>Semmit sem felelhetett az ifju ezekre,</l>
					<l>Megmeredten bámula a látott szépségekre.</l>
					<l>Mondja hát a hölgy tovább, mejjét kitakarva:</l>
					<l>Tapintsa, nem vendég-mejj van-é ide varrva?</l>
					<l>Vizsgálja meg oldalam, leli-é ferdének?</l>
					<l>Nézzen végig lábamon, látja-é görbének?</l>
					<l>A bölcs ifjú nem győzvén annyi sok szépséget,</l>
					<l>Bámulni és imádni, hol fázott, hol égett.</l>
					<l>Elfogódott mejjéből, végre így szólhatva:</l>
					<l>Kedves angyal, azokat reád ki foghatta?</l>
					<l>Édesatyám az, úgymond, aki velem így bánt,</l>
					<l>Tőlem mindent elijjeszt, nem tudom, kinek szánt.</l>
					<l>Már most a’ peng ajakán minden vén banyának,</l>
					<l>Nincs egy ép tagja is a bíró leányának.</l>
					<l>Ezeket én az úrnak kinyilatkoztattam,</l>
					<l>Mert érdemes nevének szép hirét hallottam.</l>
					<l>Azzal gyorsan ellebbent orcáját befedve,</l>
					<l>Hagyván a bölcs ifjút félig merevedve.</l>
					<l>Portékái hellyébe ez a szájatátott,</l>
					<l>Csak szép szemet, szép mejjet, szép lábikrát látott.</l>
					<l>Nincs sem éte, sem ita, éjszaka sincs nyugta,</l>
					<l>A szépségek szépsége szívét úgy elfogta.</l>
					<l>Mihez fogjon? nem bizik tulajdon eszéhez,</l>
					<l>Tanács-kérdeni megy hát egy jó emberéhez.</l>
					<l>Kérdi tölle, hogy fejét merje-é rávetni,</l>
					<l>A főbíró leányát magának kéretni.</l>
					<l>Merhet’d biz azt, barátom, nagy bizodalommal;</l>
					<l>Mond az, de nem vagy bolond, hogy vétkezz majommal.</l>
					<l>Már te azzal ne gondolj, felel ez begyessen,</l>
					<l>Bár hadd legyen ő majom, csak enyém lehessen.</l>
					<l>Ha az nem baj, mond amaz, nincs miért mulassunk,</l>
					<l>Készülj hamar, hogy még ma kézfogót lakhassunk.</l>
					<l>Bőriből majd kipattan a szerelmes kalmár,</l>
					<l>Elszalad, meg ott terem, merő cifra báb már.</l>
					<l>Barátja is öltözvén csinosabb ruhába,</l>
					<l>Megindulnak s mennek a bíró udvarába.</l>
					<l>Sugnak a belső szolga fülébe, kezébe,</l>
					<l>S az őket bejelenti azon hevenyébe,</l>
					<l>És kijövén illendő módon bebocsátja,</l>
					<l>Mondván, éppen maga van és szivesen látja.</l>
					<l>Hálálkodások után mindent előhoznak,</l>
					<l>Amiből jól kitessen, miért fáradoznak.</l>
					<l>Szóll a biró: Az urat már régen esmérem</l>
					<l>Jó hirében, nevében, azért arra kérem,</l>
					<l>Előre meggondolja műbe vett lépését,</l>
					<l>Hogy osztán meg ne bánja férebiccenését,</l>
					<l>Lépésemet, felel ez, mindig meggondoltam,</l>
					<l>Állhatatos szándokom most is, amit szóltam.</l>
					<l>Ha hát, mond az, úgy tetszik a nagy prófétának,</l>
					<l>Hogy fiam tagja légy e szép familiának,</l>
					<l>Mivel nyugtatsz meg engem, s mi bírságát adnád,</l>
					<l>Szerelmes gyermekemet, hogyha cserbe hagynád.</l>
					<l>Mivel a fiatal ész hirtelen habozhat,</l>
					<l>És az ifjak szerelme hamar megváltozhat.</l>
					<l>Az ifjúban hevesen felbuzdulván a vér,</l>
					<l>Hűsége zálogául ezer aranyt igér.</l>
					<l>Jól vagyon részemről is, feleli a bíró,</l>
					<l>Kötelezőben annyit tegyen fel az író.</l>
					<l>Azzal csenget s a hites jegyzőket hivatja,</l>
					<l>És a két kötelező levélt megiratja.</l>
					<l>Mivel mégis az ifjú szép koncát féltette,</l>
					<l>Az egybekelés napját nagyon siettette.</l>
					<l>Végtére is a biró hat napot javallott,</l>
					<l>Melyre ráállott, ámbár annyit is sokallott.</l>
					<l>Szokás ellen a bírót arra is rávette,</l>
					<l>Hogy szerelmes mátkáját másnap megnézhette.</l>
					<l>Jaj, de ki írhatná le, mi lelte, mivé lett,</l>
					<l>Hogy szörnyeteget látott a várt angyal hellyett.</l>
					<l>Egy fő-formán egyik szem félig kidüllyedve,</l>
					<l>A másik golyó nélkül annyira süppedve,</l>
					<l>Órr helyét fekete tafota pótolja,</l>
					<l>Nyúlajak közt orcáját egy-két fog kitolja.</l>
					<l>Amely két domb Édenné teszi a szűz mejjet,</l>
					<l>Éppen a füle tövén nőtt egy azok hellyett.</l>
					<l>Egy lapocka fellyebb áll, púpos egyik óldal,</l>
					<l>A másik ki van tömve mesterséges fólttal.</l>
					<l>Csámpások a lábszárak, kétfelé kaszálnak,</l>
					<l>Száraz karján az ujjak görbe-gurbán állnak.</l>
					<l>Egy-két szó után, melyre a leány sipogva</l>
					<l>Válaszolt, a vőlegény elment tántorogva.</l>
					<l>S hogy nagyeszű létére illy csapás érhette,</l>
					<l>Félig megkábult fejét búnak eresztette.</l>
					<l>Midőn igy mélly gondok közt gyötrődik magába,</l>
					<l>Egy virgonc hölgy bepattan nevetve bóltjába,</l>
					<l>Kiván sok jó szerencsét az új házassághoz,</l>
					<l>S az irigylésre méltó szép atyafisághoz.</l>
					<l>Jaj, mond amaz, ki hinné, hogy míg a föld hátán</l>
					<l>Élő angyal képében járhatna a Sátán!</l>
					<l>Avvagy nem te voltál-é, ki megbolondított,</l>
					<l>S minden igaz ok nélkül pokolra taszított?</l>
					<l>Felel az: Ne ok nélkül vegye azt magára,</l>
					<l>Mert én csak azt akartam kitenni próbára,</l>
					<l>Hogy igaz-é értelme bóltja cimerének,</l>
					<l>És mennyi ereje van a férjfi eszének.</l>
					<l>De látom, hogy az úré olly csekély lábon jár,</l>
					<l>Hogy azt bóltcímerének tenni valóban kár.</l>
					<l>Hanem ha az ur baja ollyan igen szörnyű,</l>
					<l>Azon bizony az észnek segíteni könnyű.</l>
					<l>Segítsen hát angyalom, mind éltem, mind hóltom</l>
					<l>Kezében van, jutalma légyen fele bóltom.</l>
					<l>Ezt kiáltván a szegény kalmár megölelte</l>
					<l>A szép leányt, az pedig neki azt felelte:</l>
					<l>Megcselekszem, ha az úr címerét levészi,</l>
					<l>S annak hellyébe ezt az okosabbat tészi:</l>
				</lg>
				<lg>
					<l>Mindeneken felyül jár az asszonyi elme, Nem hasonlíthat ahhoz a férjfi értelme .</l>
					<l>Megigéri a kalmár, ez hát tanácsolja,</l>
					<l>Hogyha tudja, hol van a cigányok kunyhója,</l>
					<l>Ott keressen segítő társakat magának,</l>
					<l>Jó áldomást igérvén az öreg vajdának,</l>
					<l>Hogy majd az öszvekelés kiszabott napjára</l>
					<l>Egész rajjal menjen a bíró udvarára.</l>
					<l>Nagy hálálkodva adja jelét örömöknek</l>
					<l>Felmagasztaltatásán szerelmes véröknek.</l>
					<l>Többit az okos vajda ki tudja csinálni,</l>
					<l>Csakhogy nem kell tőlle az áldomást sajnálni.</l>
					<l>Könnyü vólt erre venni az elbódult kalmárt,</l>
					<l>A tanácsolt dologban még akkor nap eljárt.</l>
				</lg>
				<p>*</p>
				<lg>
					<l>Felvirradván az öszvekelésnek napjára,</l>
					<l>A cigányság felgyült a bíró udvarára.</l>
					<l>Örömökben elkezdett fel s alá ugrálni,</l>
					<l>Cigánykereket hányni, s rókatáncot járni.</l>
					<l>A szokatlan zaj jutván a bíró fülébe,</l>
					<l>Parancsolja, hogy vigyék a vajdát elébe.</l>
					<l>Hát ti sok gazemberek, ugymond, mit akartok,</l>
					<l>És éppen ma, amidőn én mennyegzőt tartok.</l>
					<l>Jaj! feleli a vajda, éppen azért jöttünk,</l>
					<l>Hogy ez az öröm napja tudva van elöttünk,</l>
					<l>Amely uraságoddal öszveköt bennünket,</l>
					<l>Ajh ne utálja meg mély tiszteletünket.</l>
					<l>Még énvelem kötődjön öszve egy ebfajta!</l>
					<l>Mond a bíró. Biz’ csak megbolondultál, vajda.</l>
					<l>Uram, felel a vajda, a vőlegény vérünk,</l>
					<l>Ne vegye hát rossz néven, az Istenre kérünk,</l>
					<l>Hogy e szerencsén való szörnyű örömében</l>
					<l>Nem férhet egy rajkó is a maga bőrében.</l>
					<l>A vőlegény véretek, felkiált tüzessen</l>
					<l>Bíró uram, a hóhér hogy meghömpölygessen,</l>
					<l>Hogy mered azt, gazember, szádon kibocsátni,</l>
					<l>Kivel komázol, mindjárt meg fogod most látni.</l>
					<l>Jaj, hebegi a vajda, a Próféta mentse</l>
					<l>Legszegényebb szolgáját, hogy ez a szerencse</l>
					<l>Még átkot ne borítson nyomorúlt rajomra,</l>
					<l>De én, uram, esküszöm göndör szakállamra,</l>
					<l>Hogy a jövendő veje, tudja a nagy Alla,</l>
					<l>Szintén ilyen vajda vólt, mint ihol magam la.</l>
					<l>De őtet egy nagy kalmár még purgyé korába</l>
					<l>Elvitte, s ugy nevelte a maga házába.</l>
					<l>Szólna még, de a bíró tovább nem állhatja,</l>
					<l>S udvarából az egész csürhét kihajtatja.</l>
					<l>Egy csauszával pedig hivatja a kalmárt.</l>
					<l>Ki szegény hajnal óta hegyes tövissen járt.</l>
					<l>Kérdi tőlle, hogy-hogy mert sült cigány léttére</l>
					<l>Kácsingózni egy bíró leánya kezére.</l>
					<l>Én uram, feleli az szép illendőséggel,</l>
					<l>Az úr házához éppen nem jöttem oly véggel,</l>
					<l>Hogy azt akarmely részben vagy megkisebbítsem,</l>
					<l>Vagy pedig hogy általa magam nemesítsem.</l>
					<l>A szép erkölcsben tartom én a nemességet,</l>
					<l>Melyre a szorgalom ád nagyobb dicsősséget.</l>
					<l>De a familiámról nem adhatok számot,</l>
					<l>Mert sohasem esmertem atyámat, anyámat.</l>
					<l>Hanem egy becsülletes háznál neveltettem,</l>
					<l>Tisztességesen míg csak szárnyamra nem keltem.</l>
					<l>Az mind igazság lehet, a biró belészóll,</l>
					<l>De ha maga nem tudja, bezzeg tudom én jól,</l>
					<l>Híres neves nemzete hogy hol telepedjen,</l>
					<l>Ha házasodni akar, hát ott kereskedjen.</l>
					<l>Én házamat nem csúfítom egy cigánylegénnyel,</l>
					<l>A kötelezést, ha tetszik, keresse törvénnyel.</l>
					<l>Oh felöllem, mond amaz, ollyat hogy gondolna,</l>
					<l>Hogy tudva illy szemtelen lépést tettem vólna.</l>
					<l>De ha el kell esmernem gyász sorsát nememnek,</l>
					<l>Kérem, uram, kedvezzen a becsülletemnek.</l>
					<l>Felel az: Hogy a szennyből rám is ne ragadjon,</l>
					<l>Gondom lesz rá, hogy minden titokban maradjon.</l>
					<l>Szörnyen rá is parancsolt a cigányvajdára,</l>
					<l>Hogyha éltének örül, zárt vessen szájára.</l>
					<l>Igy szabadulhata meg a megszorúlt kalmár,</l>
					<l>De hát szabadítóját, hol találja fel már?</l>
					<l>Ő ugyan a címerét mindjárt levétette,</l>
					<l>S helyette az ajánlott sorokat tétette.</l>
					<l>De a leány nem jelent, s ki kellett fáradni</l>
					<l>A jó szerelmesnek, míg rá tudott akadni.</l>
				</lg>
			</div>
		</body>
	</text>
</TEI>