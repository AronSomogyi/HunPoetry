<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Fazekas_00649_0051" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CS. et F.</title>
				<author>
					<persName>
						<surname>Fazekas</surname>
						<forename>Mihály</forename>
					</persName>
					<date from="1766" to="1828">1766-1828</date>
					<idno type="VIAF">5730634</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">864</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CS. et F.</title>
					<author>
						<persName>
							<surname>Fazekas</surname>
							<forename>Mihály</forename>
						</persName>
						<idno type="VIAF">5730634</idno>
					</author>
					<relatedItem type="copyText">
						<bibl>
							<title>Fazekas Mihály összes költeménye</title>
							<date when="1998-08-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00649"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Jurinka</surname>
									<forename>Ibolya</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CS. et F.</head>
				<p>Cs magába</p>
				<lg>
					<l> Vagyok-é én? vagy nem? azt csak nem kérdhetem:</l>
					<l>Mert azzal magamat magam kinevetem.</l>
					<l>De hogy hol? s mi vagyok? és mimódon élek?</l>
					<l>Mi ez itt, s mi vólt az, amiről eszmélek?</l>
					<l>Csak álom vólt-é az? vagy pedig ez álom?</l>
					<l>Különös! magamat hogy fel nem találom!</l>
					<l>Semmi lettem? Óh, ez nem semmivé levés!</l>
					<l>Álomnak sok, sőt tán az álmom vólt kevés.</l>
					<l>Mi nagy dicsősség ez, mely ragyog felettem?</l>
					<l>Melynek, úgy tetszik, hogy egy fényszála lettem,</l>
					<l>Mert középpontjára érzem, hogy siettet</l>
					<l>A fő esméretre vonszó szent szeretet.</l>
					<l>Tán ez az élet az, melyet míg álmodtam,</l>
					<l>Ott a porban, legfőbb kérdésnek tartottam?</l>
					<l>Hát ennek vólt olyan nehéz a fejtése?</l>
					<l>Isten! mely homályos a lélek nézése,</l>
					<l>Míg ama setétség völgyén raboskodik</l>
					<l>S a test kóldusbotja után vakoskodik.</l>
					<l>Imé felhánytam az új és vén könyveket,</l>
					<l>Megkértem a világ imádta bölcseket,</l>
					<l>S ha visszaeszmélek, hogy ki-ki mit mondott:</l>
					<l>Egyik nevetséget, a másik bolondot,</l>
					<l>Szegények! nem csuda. Sőt hogy is lehetne,</l>
					<l>Hogy a vak a napról tisztán itélhetne?</l>
					<l>Érzi, hogy melegít, de azt nem gyanítja,</l>
					<l>Hogy az még őtet is megvilágosítja.</l>
					<l>Neki azt hinni kell, s ha képtelenség is</l>
					<l>Előtte, mindegy, mert ragyog a nap mégis.</l>
					<l>Vóltam hát! Vagyok is! Érzek is, hanem ez</l>
					<l>Elevenebb annál, amint a test érez.</l>
					<l>Vagyok! De mi leszek? itt fényt s dicsőséget</l>
					<l>Látok; amott távol homályt s setétséget.</l>
					<l>Egy édes vonszódás ehez ragaszkodtat,</l>
					<l>Amattól egy tiszta érzés iszonyodtat.</l>
					<l>Óh, vajjon mi róllam az egek végzése?</l>
					<l>Bezzeg még ez ám a kérdések kérdése.</l>
					<l>De ihol egy hozzám vonszódó fényt látok,</l>
					<l>A szent fények közt is vagynak tán barátok?</l>
				</lg>
				<p>F</p>
				<lg>
					<l>Se boldog, aki aggodalmait szegény</l>
					<l>Testével a porban hagyá.</l>
					<l>Sírcímed alján hadd heverjen? óh Vitéz</l>
					<l>Barátom, a világi gond.</l>
					<l>Ne félj! Csupán az eltökélve kárt tevők</l>
					<l>S a jóra érzéketlenek</l>
					<l>Szenvednek itt örökre tartó kínokat.</l>
					<l>Ama setét ködoszlopok</l>
					<l>Zárják el őket e dicső világi fény</l>
					<l>Megszentelő súgáritól:</l>
					<l>De a nemes lelkek, habár képzéseik</l>
					<l>(Mint olykor-olykor a miénk)</l>
					<l>Hibások és idétlenek lehettek is,</l>
					<l>Itt érik el nyúgalmakat.</l>
					<l>Jövel tehát a gyáva test ezer hagymázitól</l>
					<l>És rabbilincsétől szabad</l>
					<l>Lelkünk repüljön a világos esmeret</l>
					<l>Szárnyán egész az Istenig!</l>
				</lg>
				<p>Cs</p>
				<lg>
					<l>Dicső barátom! már te ez új világ</l>
					<l>Titkába fennyen jársz; de az én gyerek</l>
					<l>Lelkem pehellyét még ama föld</l>
					<l>Lanyha szerelme magáho’ szívja.</l>
					<l>Engedj csak egyszer visszatekintenem,</l>
					<l>Hadd nézzem, egy-két régi barátaim</l>
					<l>És jó hazám mint tisztelik meg</l>
					<l>Hólta után az igaz poétát.</l>
					<l>Hozzánk ragyognak (bármi szemérmesen</l>
					<l>Titkoljad) áldott orvosom! a csupán</l>
					<l>Hasznot leső nép közt szokatlan</l>
					<l>Tetteid. - Égre lobog fel a te</l>
					<l>Jótéteményed lángja is, orvosi</l>
					<l>Szerrel segitőm. - Árva szülötteim</l>
					<l>Jó atyja! szíved érdemének</l>
					<l>Tiszteletet tesz az égi tábor.</l>
					<l>Mind! Mind! barátim! mind köszönöm nevem</l>
					<l>Díszére célzó fáradozástokat!</l>
					<l>Fénytársam! óh, máris haladják</l>
					<l>Ennyi sok áldozatok reményem.</l>
					<l>Nézd! síromat nézd! most koszorúzza fel</l>
					<l>Egy hív barátném - Oszlop! Akármi légy</l>
					<l>Bernárd hegyén a Nagy Vitéznek:</l>
					<l>Nyert koszorúm gyönyörűbb tenállad.</l>
				</lg>
				<p>F</p>
				<lg>
					<l>Érzettem én is, amit oly elmerülve érzel.</l>
					<l>Gyerekkorunk csecséit. Megért időnkbe szint illy</l>
					<l>Örömmel emlegettük. - Óh, mint örültem én is,</l>
					<l>Mikor egy nemes barátom poromra tiszteletből</l>
					<l>Leülteté az akászt. - De mit ér neked, Vitézem,</l>
					<l>Egy gyenge rozmaringszál? Szentségtörő kezeknek</l>
					<l>Zsákmánnya lesz az úgyis. - Szebb egy virágos akász.</l>
					<l>Tovább is él ez annál.</l>
				</lg>
				<p>Cs</p>
				<lg>
					<l>Nékem télbe is egy zöld koszorú fedi</l>
					<l>Békés homlokomat, bár ha letépi is</l>
					<l>A rablásra szokott nép,</l>
					<l>Mást függeszt oda kedvesem.</l>
					<l>Mert a cél csak az, ott hogy koszorú legyen.</l>
					<l>Ákászod se soká tarta, barátom, az</l>
					<l>Nincs már: a barom ember</l>
					<l>Kártékony keze törte le.</l>
					<l>A természet ugyan vátig erőlködött</l>
					<l>Sarjadztatni letört címedet; azt viszont</l>
					<l>Bosszújára barátod</l>
					<l>Védjének, lepocsíkolák.</l>
				</lg>
				<p>F</p>
				<lg>
					<l>Örök valóság! engedelem legyen</l>
					<l>Szent tisztaságú fényed elött nekem,</l>
					<l>Hogy égi díszem ellenére</l>
					<l>Részt veszek a nyomorúlt világi</l>
					<l>Történetekben. - Szent seregek! kiket</l>
					<l>A nagy dicsősség elragadott, örök</l>
					<l>Esméretünk felséges útján</l>
					<l>Ily alacson lebocsátkozásért</l>
					<l>Ne feddjetek meg. - Még csecsemőkori</l>
					<l>Lélek barátom! mennyei célra nyílt</l>
					<l>Pályádat egy kevés időre</l>
					<l>Hogy zavarásba hozom, bocsáss meg.</l>
					<l>Jövel, tekintsünk vissza, ez otthagyott</l>
					<l>Kis bolyra. - Nézd, mint gyötri magát amaz:</l>
					<l>Rakásra mit gyüjthetne. Másik</l>
					<l>Mint akar a tetejekre mászni</l>
					<l>Gyengélkedő testvéreinek. Miként</l>
					<l>Rugdossa széjjel némelyik a rakást.</l>
					<l>Amaz hogy ás-vés. - Nézd, az álnok</l>
					<l>Mint temeté el örökre társát.</l>
					<l>Hogy e dicsőült élet eránt kevés</l>
					<l>Itélletek van, csak hihető; hanem</l>
					<l>Hogy a kigyomláló halál is</l>
					<l>Számba se jőhet előttök, a’ már</l>
					<l>Megfoghatatlan. Nézd! Amaz életét</l>
					<l>Dühös kezekkel vette amannak el;</l>
					<l>S már gőzölő testét megette:</l>
					<l>Mert fejedelmei rákapatták.</l>
					<l>A víz fejülről árad alább. - Amott</l>
					<l>A győzödelmes, hűlt tetemét megölt</l>
					<l>Társának a vadakra bízta:</l>
					<l>Mert fene tigrisek a vezéri.</l>
					<l>Emitt! hervadt testet alázatos</l>
					<l>Képpel letették atyjaihoz. Behányt</l>
					<l>Sírjára pompás jelt faragtak:</l>
					<l>Úgy, de mit ér? szabadon bocsájtják</l>
					<l>Reá az erkölcs mocskait. Ott, ahol</l>
					<l>Szentségtörőktől díszteleníttetik</l>
					<l>A halva fekvők nyúgodalma:</l>
					<l>Nem csuda ám, ha pocsék az élő.</l>
				</lg>
				<p>Cs</p>
				<lg>
					<l>Hagyd el, barátom! Jó, hogy azokra nincs</l>
					<l>A lelki rend is bízva: bizonnyal úgy</l>
					<l>Barmoknak és kedves lovoknak</l>
					<l>Lelke is itt legelészne köztünk.</l>
					<l>De nem mosolygasz? ott ama híveik</l>
					<l>Sírjára gonddal nyári virágtövet</l>
					<l>Ültetgető jámbor seregre.</l>
					<l>Ott, hol az ész nemes érezéssel</l>
					<l>S szent borzadással tiszteli a derék</l>
					<l>Lelkek leroskadt házait, és szelíd</l>
					<l>Elmélkedésre serken a szív:</l>
					<l>Mennyei tán az igazgatás ott?</l>
				</lg>
				<p>F</p>
				<lg>
					<l>Boldog halandók, kiknek az ég kegyes</l>
					<l>És bölcs vezért ad.</l>
				</lg>
				<p>Cs</p>
				<lg>
					<l>Boldogok ám.</l>
				</lg>
				<p>F</p>
				<lg>
					<l>Jövel!</l>
					<l>A megdicsőültek világa</l>
					<l>Már nemesebb figyelemre szóllít.</l>
				</lg>
			</div>
		</body>
	</text>
</TEI>