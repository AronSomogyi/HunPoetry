<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Fazekas_00649_0005" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[Feltette hatalmas...]</title>
				<author>
					<persName>
						<surname>Fazekas</surname>
						<forename>Mihály</forename>
					</persName>
					<date from="1766" to="1828">1766-1828</date>
					<idno type="VIAF">5730634</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">925</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[Feltette hatalmas...]</title>
					<author>
						<persName>
							<surname>Fazekas</surname>
							<forename>Mihály</forename>
						</persName>
						<idno type="VIAF">5730634</idno>
					</author>
					<relatedItem type="copyText">
						<bibl>
							<title>Fazekas Mihály összes költeménye</title>
							<date when="1998-08-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00649"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Jurinka</surname>
									<forename>Ibolya</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>[Feltette hatalmas...]</head>
				<lg>
					<l>Feltette hatalmas császárunk magában,</l>
					<l>hogy fogyatkozást tesz a hold világában,</l>
					<l>Ehhez már régólta magát készítette,</l>
					<l>S a kétfejű sassát felé repítette.</l>
					<l>Elment ez a követ, magát úgy biztatva,</l>
					<l>Hogy általa a hold el leszen bújtatva.</l>
					<l>Reménylem, e dolog ki is telik tőle:</l>
					<l>Elbúvik a földi holdvilág előle.</l>
					<l>Mert két feje vagyon, s hogyha egyik elvész,</l>
					<l>A másik mérgében még több károkat tész.</l>
					<l>Egy feje tészi a tisztes németeket,</l>
					<l>Tudom, mind a világ esméri ezeket;</l>
					<l>A másik, a búsult árva magyarokat:</l>
					<l>Kár, hogy előre nem tehetém azokat. -</l>
					<l>E sasnak dereka most Bánátban lészen,</l>
					<l>Ott, tudom, különös csudákat is tészen.</l>
					<l>A jobb szárnya Horvátországra terjedett,</l>
					<l>E már sokat is nyert, sokat is szenvedett.</l>
					<l>A balt Moldva felett széjjel-kinyújtotta,</l>
					<l>A holdnak félszárnyát itt le is csapkodta;</l>
					<l>Mert legfőbb várába képét lefestette,</l>
					<l>Moldvának nagy részét hólna alá vette.</l>
					<l>Én is e balszárnynak lévén egy kis tolla,</l>
					<l>A többét elhagyván, szóllok hát csak rólla.</l>
					<l>Ez a szárnya teszi Princ Coburg korpussát,</l>
					<l>E tartja Moldvának nagy részébe jussát,</l>
					<l>E fogta meg a nagy moldvai herceget,</l>
					<l>Aki már bennünket most Brünnben emleget,</l>
					<l>E verte ki ama nyakas törököket</l>
					<l>Chotzimból, s pokolba elkergette őket.</l>
					<l>Fáráóninál is minap két hegy között</l>
					<l>Hétezer törökkel újra megütközött</l>
					<l>Egy maroknyi néppel, s azt úgy csúffá tette,</l>
					<l>Hogy két zászlóját is előle elvette.</l>
					<l>Ilyen s több dolgokat e szárny cselekedett,</l>
					<l>Még Totrus partjára le nem telepedett.</l>
					<l>Ez a víz folyik ki Erdély országából,</l>
					<l>A gránicon lévő havasok aljából;</l>
					<l>Havasok, kősziklák s bercék közt tévelyeg,</l>
					<l>Még a zajos Szered vizibe hempelyeg;</l>
					<l>Noha ez némelykor oly kis vizecske is,</l>
					<l>Hogy általgázolja egy fiókkecske is;</l>
					<l>De ha esső esik a havas bércében,</l>
					<l>Jaj annak, ki akkor jár a közepében:</l>
					<l>Morog Cerberus, pokol örvényében,</l>
					<l>Embernyi köveket hempelyget mérgében.</l>
					<l>Ennek minden pontban lévő váltazása</l>
					<l>Véletlen s akadályt szerző áradása</l>
					<l>Ijjesztett bennünket az általmenéstől,</l>
					<l>Vagy ha jobban mondom, a visszajövéstől.</l>
					<l>Mert e durcás víztől hét-nyolc mértföldnyire</l>
					<l>Kiér már az ember a hegyek szélire,</l>
					<l>Havasalföldének síkos határára,</l>
					<l>Hol akadni előbb Foksán városára.</l>
					<l>Sok török szállta meg ennek környékeit,</l>
					<l>Jancsárok bújkálták ligetes berkeit.</l>
					<l>Ezeket is Putna vize tartóztatta:</l>
					<l>Az is mérges, s féltek ránk jönni miatta.</l>
					<l>Néha általjöttek; de ha észrevettek:</l>
					<l>Megszünt kurázsijok, s meg visszasiettek.</l>
					<l>Végre már meggyülvén a sok várakozás,</l>
					<l>Ráununk; mert ülni: ez nem hadakozás.</l>
					<l>Egyszer csak hirtelen hidakat csinálunk,</l>
					<l>Marsirozunk s Putna-vízig meg sem állunk.</l>
					<l>Ott is sietséggel pontonokat vetünk,</l>
					<l>Heverünk s egy kevés lovakat étetünk.</l>
					<l>Ezerhétszáznyolcvankilencnek folytában,</l>
					<l>Augusztus hónapnak legelső napjában,</l>
					<l>Mikor a szép hajnal lovait fogatta</l>
					<l>S a szomorú éjjelt színével oszlatta:</l>
					<l>Magunkat a török haddal megláttattuk,</l>
					<l>Táborát s kastélyát ujjal mutogattuk.</l>
					<l>Ágyúkat ereszténk egymásnak ellene,</l>
					<l>Annyira, hogy a föld alattunk rengene.</l>
					<l>A török lovasság sem hevert hijjában:</l>
					<l>Sikoltott, mint Sátán, felénk-nyargaltában.</l>
					<l>Mint mikor töltését a víz elszaggatja,</l>
					<l>Dűl, s zavaros mérgét széjjel hogy oszlatja:</l>
					<l>Úgy rohant reánk is e dühös ellenség,</l>
					<l>Hogy sokban majd meghűlt már az elevenség.</l>
					<l>A volontéroknak oszlott seregeket</l>
					<l>Meg is nyomta s kezdte vagdalni fejeket.</l>
					<l>Ezek a nagy erőt soká nem tarthatták,</l>
					<l>Az ellenség felé hátokat forgatták.</l>
					<l>Ekkor regementünk komandirozója</l>
					<l>Mészáros oberster főparancsolója,</l>
					<l>Mint bátor fővezér előljárt s vezetett,</l>
					<l>S illendő jó sorban midőn helyheztetett:</l>
					<l>Attakot parancsolt fújni trombitásnak;</l>
					<l>Erre mi is mindjárt kiáltunk egymásnak:</l>
					<l>Nosza jó vitézek! a pogány vért ontsuk,</l>
					<l>Éles szablyáinkkal kit elérünk, rontsuk.</l>
					<l>Ekképp nagy Attila népeit oktatta,</l>
					<l>Friss elevenségre minden nap szoktatta.</l>
					<l>Mint híres Nagy Sándor mely nagy gyorsasággal</l>
					<l>Ellenség özönét vágta bátorsággal:</l>
					<l>Mérges vitézeink rajta úgy rohannak,</l>
					<l>S akit elől-utól értek, jaj volt annak.</l>
					<l>Szaladt mindenfelé, vissza se fordulva,</l>
					<l>Régen volt a török még így megszorulva.</l>
					<l>Még lovunk győzhette, még ki nem fáradtunk:</l>
					<l>Vágtuk s az elhulltak hantjain haladtunk.</l>
					<l>Ezen a részen egy puskaszó sem zengett,</l>
					<l>Hanem mindenfelé a kard vasa pengett.</l>
					<l>Csak egy ijjedt török végső szükségében</l>
					<l>Lőtt vissza az őtet űző ellenében,</l>
					<l>Ez is célozását szerencséssen tette:</l>
					<l>Mind magát s pajtássát véle megmentette.</l>
					<l>Mert úgy belétalált a balhüvelykébe:</l>
					<l>Hogy tört csontja mindjárt kipattant elébe.</l>
					<l>Ez az ujj senkinek szegény nem árthatott:</l>
					<l>Mert ő nem vágott csak kantárt igazgatott.</l>
					<l>A jobbal két török életét elvette,</l>
					<l>Mégis a balnak kell szenvedni érette.</l>
					<l>E’ volt a sasszárnynak már említett tolla,</l>
					<l>Kit akkor egy rongyos török megcsúfola.</l>
					<l>Azonban bennünket mind visszaszólítnak</l>
					<l>S a város kapuja elébe fordítnak.</l>
					<l>Itt a jancsárokra menni parancsolják;</l>
					<l>Még jól ki sem mondják: már sokan koncolják,</l>
					<l>Vágják, mint a kaszás a repcevirágot,</l>
					<l>S megnyomván, úgy küldik rá a gyalogságot.</l>
					<l>Ezek rajta mennek, ölik s fojtogatják;</l>
					<l>Várát s puskaporosházát gyújtogatják.</l>
					<l>Végtére délután, mikor két óra vert:</l>
					<l>Már akkor a népünk minden placcot megnyert.</l>
					<l>A szép gazdag lágert, cifra sátorival,</l>
					<l>A gyönyörű kastélyt, tíz nagy ágyúival,</l>
					<l>Segedelmével az Istennek megvettük,</l>
					<l>S népét, még csak egyet láthattunk, kergettük.</l>
					<l>Itt lehetett látni gazdag nyereséget,</l>
					<l>Még azonkívül is, ami már megégett.</l>
					<l>Itt volt az igazi debreceni vásár,</l>
					<l>A kávé, malosa, úgy hevert, mint a sár.</l>
					<l>Az ezüstös kardot s pisztolyt ölreszedték,</l>
					<l>A fáin rizskását lovakkal etették. -</l>
					<l>Én ugyan a prédát végig nem láthattam:</l>
					<l>Mert hogy folyt a vérem, orvoshoz szaladtam.</l>
					<l>Ez amúgy nagyjából béköté ujjomat,</l>
					<l>S kivévén belőle két megtört csontomat,</l>
					<l>Ispotályba küldött, a több betegekkel,</l>
					<l>Itt már most az időt töltöm nyögésekkel.</l>
					<l>Kínokat, az igaz, nagyokat szenvedek;</l>
					<l>De azoknak súllyok alatt nem csüggedek.</l>
					<l>Mert nagy Istennek tetszett így rendelni,</l>
					<l>Tereh alatt szokták a pálmát nevelni.</l>
					<l>Dicsőség útjára töviseket raktak</l>
					<l>A Múzsák, még mikor Hélikonon laktak.</l>
					<l>Aki akar ennek tetejére menni,</l>
					<l>Sok szálkát kell addig talpából kiszedni.</l>
					<l>Ez életben kivált mindég ezt várhatni:</l>
					<l>Vagy fogságba esni, vagy sebben jajgatni.</l>
					<l>Nagy neve, pompája biztat koronával:</l>
					<l>De kiszúrja szemed egy kolduspálcával.</l>
					<l>Én hát az Istenre vetem minden gondom,</l>
					<l>Ámbár ostorozzon, megnyugszom s ezt mondom:</l>
					<l>Az Úr, a poharát aki reám mérte,</l>
					<l>Áldassék szent neve hát örökké érte.</l>
				</lg>
			</div>
		</body>
	</text>
</TEI>