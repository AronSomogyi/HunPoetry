<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Fazekas_00649_0075" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Lúdas Matyi</title>
				<author>
					<persName>
						<surname>Fazekas</surname>
						<forename>Mihály</forename>
					</persName>
					<date from="1766" to="1828">1766-1828</date>
					<idno type="VIAF">5730634</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3652</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Lúdas Matyi</title>
					<author>
						<persName>
							<surname>Fazekas</surname>
							<forename>Mihály</forename>
						</persName>
						<idno type="VIAF">5730634</idno>
					</author>
					<relatedItem type="copyText">
						<bibl>
							<title>Fazekas Mihály összes költeménye</title>
							<date when="1998-08-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00649"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Jurinka</surname>
									<forename>Ibolya</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Lúdas Matyi</head>
				<p>Egy eredeti magyar rege négy levonásban
                    Quamvis sublimes debent humiles metuere,
                   Vindicta docili quia patet solertiae.</p>
				<p>(PHAEDRUS)</p>
				<p>(Szegénytől félj, akármilyen nagy úr vagy is,
                   Furfangja minding módot lelhet bosszúra.
                    Terényi István ford.)</p>
				<p>Elöljáró beszéd az első kiadáshoz</p>
				<p>Jámbor olvasó!</p>
				<lg>
					<l>E munkácskának ki legyen szerzője, ha kérded,</l>
					<l>Nem tudom: a’ bizonyos, hogy az én kezeimbe csak így jött</l>
					<l>Név nélkül; nekem egy szomszédom hozta az Erdő-</l>
					<l>Hátról vagy honnan, hogy jó lesz rajta nevetni</l>
					<l>Majd borozás közbenn. Igaz is: mert rajta nem egy-két</l>
					<l>Vídám estvéket tőlténk; még Marci kanász is,</l>
					<l>Aki nagy Á-t se tanúlt soha, sokszor majd megütötte</l>
					<l>A guta, úgy röhögött: No, ilyet soha gazd’uram, úgymond,</l>
					<l>Még a hetvenedik nagyapámnak lelke se hallott.</l>
					<l>Be’ furcsán perdűl, pedig a sor vége nem úgy megy,</l>
					<l>Mint nótában szokták. Osztán meg akárki</l>
					<l>Írta, uram! de gonosz csontnak kell lenni, ugyancsak</l>
					<l>Tudja, mikíp szokták. Így ítélt Marci tudatlan</l>
					<l>Fővel; mások még több szépet láttak ezen kis</l>
					<l>Munkában, de kivált a többek közt, nekem a sok</l>
					<l>Körmönfont magyaros szóllás formája, meg a nagy</l>
					<l>Könnyűség, elmés lelemény, természeti festés,</l>
					<l>Mellyek ezen kisded munkát kedveltetik, egybe</l>
					<l>Úgy megtetszettek, s egyszersmind Döbrögi úrnak</l>
					<l>Példátlan példás megjobbúlása is egybe</l>
					<l>Úgy szívemre hatott, hogy azonnal, mint Matyi, én is</l>
					<l>Háromszor tettem fogadást, hogy közrebocsátom</l>
					<l>A fúrfangos eszű Lúdas Matyi tetteit, és már</l>
					<l>Szükség, hogy szavamat telyesítsem, mint magyar ember.</l>
					<l>Ebből áll az egész dolog, amit mondani szükség</l>
					<l>Vólt, legalább annak véltem. Most útra bocsátom</l>
					<l>A Matyit, országot hadd menjen látni; ne féljen</l>
					<l>Döbrögi úr, mert ő már többször nem veri ám meg.</l>
				</lg>
				<p>ÍRTAM--Jobbotthon
                EGY KANCSÓ JANKAI MELLETT-</p>
				<p>A kiadó.</p>
				<p>A szerző az olvasókhoz</p>
				<lg>
					<l>Hajdan ütlekkel magyarázták a mi atyáink,</l>
					<l>Hogy mi az alsó rend törvénye? kinél az igazság? -</l>
					<l>Aki erősebb vólt, ugyan az kényére bitangolt. -</l>
					<l>A lepocsékolt nép dühös indúlatja kanóccal</l>
					<l>Adta jelét olykor bosszújának; de oroszlány</l>
					<l>Szíve kevésnek vólt, hogy mint Matyi visszapofozza,</l>
					<l>Ami goromba csapást vett a zabolátlan erőtől.</l>
				</lg>
				<lg>
					<l>Elmúlt a vad idő; ki van ennek szabva határa</l>
					<l>Szintúgy, mint annak; szent a törvény; s az igazság</l>
					<l>Fennyen hordja fejét, mert van bizodalma Hazánknak</l>
					<l>Bölcs fejedelmeiben. Bátran eleresztem azért én</l>
					<l>Döbrögi Mátyássát, mint medvét, mely vadonából</l>
					<l>Emberi kézre kerűlt, és már gazdája dudáján</l>
					<l>Úgy illeg-billeg, hogy rajta akárki nevethet,</l>
					<l>Senki fiának sem lévén oka tőle szepegni.</l>
				</lg>
				<lg>
					<l>Bécsbe ugyan hírem nélkűl szöke pőre gatyában</l>
					<l>És boglyas fővel: most én csimbókba kötözve</l>
					<l>Fürtjeit és e kis kacagánkát vetve nyakába,</l>
					<l>A korhelyt, fogadott apjának visszabocsátom.</l>
				</lg>
				<p>Debrecenből, januárius 12.-én 1816-ban.</p>
				<p>F. M.</p>
				<p>Első levonás</p>
				<lg>
					<l>Hajdann egy falubann, a Nyírenn-é vagy az Erdő-</l>
					<l>Háton, vagy hol esett, jó szerrel nem jut eszembe.</l>
					<l>Már csak elég az, hogy: vólt hajdann egy öreg asszony.</l>
					<l>Özvegy vólt, s egy rossz fia vólt. Ez munka fejében</l>
					<l>Nyáron a legyet a szárán csapkodta napestig,</l>
					<l>Télen a tüzelő mellett a piszkafa végén</l>
					<l>Ácsorgott el egész napokat; jó anyja eléggé</l>
					<l>Zsémbelt rá; de akár a száraz falra marokkal</l>
					<l>Borsót hintett vólna, szitok, mocsok és a hurítás</l>
					<l>Annyit tett Matyinak (Matyi vólt neve a sihedernek).</l>
					<l>Illy tunya életet élt ő jó ideig; hanem egyszer</l>
					<l>Hóltra elúnta magát, hosszúknak kezdte találni</l>
					<l>A napokat, s nem elég tágasnak az anyja telekjét:</l>
					<l>Addig nyújtódzott hát, hogy valahára szokatlan</l>
					<l>Bajra vetette fejét, s kigyaloglott a faluvégén</l>
					<l>Lévő dombig, ahol szoktak vólt mindenik innep</l>
					<l>Délyesténn az időtöltők karikába hasalni. -</l>
					<l>Mint sziszeg a fót lúd idegenre: Matyinkat is akként</l>
					<l>Gyúnyolták ki az ő vele nőtt egyforma korású</l>
					<l>Virgoncok; de csak ott volt már ő s nem sok időre</l>
					<l>Öszvegyalúlódott velek. - Innen láta először</l>
					<l>A mi fiúnk, nézvén szanaszéjjel, az ég karimáján</l>
					<l>Dalmahodó hegyeket; más részről mint ugyanannyi</l>
					<l>Nyársakat a távol helységek tornyait; itten</l>
					<l>Vette ki a szóból, hogy szomszéd vármegye is van;</l>
					<l>És a többek közt, hogy a híres döbrögi vásár</l>
					<l>Egy hét múlva esik. - Felpercene benne az ország</l>
					<l>Látására való kívánság; már az eszében</l>
					<l>Kezd sok gondolatok forrása mozogni, pezsegni;</l>
					<l>Nincsen nyugta; fejét töri, míg végére előtte</l>
					<l>Rés nyílik, mellyen szándéka folyásnak eredhet. -</l>
					<l>Anyjának húsz szép annyányi libái valának</l>
					<l>Egy szép gúnárral, s egy pár öregecske tojóval,</l>
					<l>Jókor költek azok, maga bajmolt véllek az özvegy,</l>
					<l>Hogyha szerencsésenn, úgymond, fel tudja nevelni,</l>
					<l>Majd egy kis télére valót árulna belőllök.</l>
					<l>E lúdakra fené fogait Matyi, kéri az anyját,</l>
					<l>Bízná rá azokat, hogy hadd próbálna szerencsét;</l>
					<l>A vásárra bemenne velek; jó móddal eladná;</l>
					<l>S így kapadozva talám kupec is kerekedne belőlle,</l>
					<l>Mely úton sok rác úr lett abban az időben. -</l>
					<l>Korhely! léhűtő! majd a vásárra, pokolba!</l>
					<l>Mit keresél az egész nyáron? jobb, hogyha dologhoz</l>
					<l>Látsz itthonn: - az anyó így s így mocskolta le Mátyást.</l>
					<l>Ő pedig a vásárra menést feltette magába,</l>
					<l>Már pedig ő, amit feltett furfangos eszébe,</l>
					<l>Azt onnan sem tűz, sem víz nem ütötte ki többé;</l>
					<l>És addig kunyorált, hogy csak rávette az anyját:</l>
					<l>Ám, no hiszen legyen úgy, úgymond, áldjon meg az Isten,</l>
					<l>Csak lendíts valamit, mert héj nagy bűn a henyélés.</l>
					<l>Kedve derül Matyinak, szerez egy jó kézbeli fütyköst,</l>
					<l>S a sutból kivon egy pókháló lepte tarisznyát,</l>
					<l>Melly öreg apjának sohasem szállott le nyakából.</l>
					<l>Ebbe az anyja rakott túrót, hájat, kenyeret, sót</l>
					<l>S fokhagymát; azalatt ő a vén lúdakat arrább</l>
					<l>Hessegeté; az eladni való húszat kiszakasztá,</l>
					<l>És egy körmön font ostorral az útra riasztván,</l>
					<l>Anyjának minden jót kíván, s ballag utánnok.</l>
					<l>Döbrögben vala hát ekkor vásár, a hatalmas</l>
					<l>Döbrögi úr örökös jószágában, ki magáról</l>
					<l>Azt tartotta, hogy ott neki a Felség se parancsol;</l>
					<l>Amit akarta, a’ vólt törvény, s tetszése igazság. -</l>
					<l>A portékáknak maga szokta kiszabni az árát,</l>
					<l>És amely darabért többet mert kérni az áros,</l>
					<l>Elkonfiskáltatta, meg is büntette keményen.</l>
					<l>Hogyha pedig nétán más olcsón vett meg akármit</l>
					<l>És neki megtetszett, csak azért kivetette belőlle,</l>
					<l>Hogy fenntartódjon fegyverrel nyert ösi jussa. -</l>
					<l>Amint Döbrögi úr ekkor szokott sétála alá s fel,</l>
					<l>A mi Matyink és a szép húsz liba tűne szemébe</l>
					<l>Annyival inkább, mert minden süvegelte személlyét,</l>
					<l>Csak Matyinak vólt fenn egyedűl a főrevalója.</l>
					<l>Kérdi az úr: Ki ezen lúdak gazdája? - Magam la!</l>
					<l>Így szólott nagy nyers-nyakason Matyi. - Ennye gazember!</l>
					<l>Nem tudod, itt ki az úr? majd emberségre tanítlak!</l>
					<l>Hol vagyon a süveged? mi ezen lúdaknak az árra? -</l>
					<l>Bényomván süvegét, s megrázintván kacagánnyát:</l>
					<l>Három márjás, úgymond, párja, az illyen-amollyan! -</l>
					<l>Kérdi az úr: Id’adod fele árán? - Ő biz az apja</l>
					<l>lelkének sem alább párját egy kurta forintnál.</l>
					<l>Döbrögi vág egyet sinkójával; nosza három</l>
					<l>Fogdmeg toppan elő; Matyit a kastélyba cibálják;</l>
					<l>Lúdjait elhajtják; és a kapu közt hevenyében</l>
					<l>Ötvent vágnak rá, mellyet süvegelve faránál</l>
					<l>Egy ispán híven számlált, és Döbrögi bőrös</l>
					<l>Karszékből szemlélt. - Matyi így szólt, hogy felereszték:</l>
					<l>Én, uram, a fizetést köszönöm; ha az Isten erőt ád,</l>
					<l>S életben megtart, majd megszolgálom; azért csak</l>
					<l>Róvja fel a kapufélfájára, hogy el ne felejtse:</l>
					<l>Háromszor veri ezt kenden Lúdas Matyi vissza!</l>
					<l>Ezt csak alig végzé, néhány zöld ingesek agyba-</l>
					<l>Főbe verék, s kiveték jól meghurcolva hajánál</l>
					<l>Fogva, hogy a földet még a lábujja sem érte.</l>
					<l>Míg húzták-vonták, még egyszer visszakiáltott:</l>
					<l>Osztán háromszor veri meg Lúdas Matyi kendet!</l>
					<l>Hogy már ott kinn vólt, így szóllott a sokasághoz:</l>
					<l>Majd meglássátok, háromszor megverem azt la!</l>
					<l>Ezt minden neveté; de kivált a Döbrögi háznál</l>
					<l>Őrültes szavain Matyinak hahotára fakadtak.</l>
				</lg>
				<p>Második levonás</p>
				<lg>
					<l>A mi Matyink, könnyen lehet elgondolni, hogy anyja</l>
					<l>Háza felé képpel sem fordult; búgva-morogva</l>
					<l>Elment földetlen földig; s elvitte magával</l>
					<l>A bosszúállás lelkének is ördögi mérgét.</l>
					<l>Hogy dühe céljához juthasson, pénzkuporásra</l>
					<l>Adta magát; jócskán keresett is, hol napi számmal,</l>
					<l>Hol szolgálattal, s néhány nyelvekbe eléggé</l>
					<l>Jártas lett, mert sok nagy városokat bebarangólt;</l>
					<l>S annyira-mennyire sok mesterségnek kitanúlta</l>
					<l>A csínnyát-bínnyát. Bízván hát mind az eszéhez,</l>
					<l>Mind erszénnyéhez; hogy Döbrögi meg ne csalódna,</l>
					<l>Úgymond, már egyszer vele számot kellene vetni.</l>
					<l>Képe azóta nagyonn elváltoza néki; azomba</l>
					<l>Döbrögi házánál elenyészett híre nevével.</l>
					<l>Bátran elmegy hát a nyílt udvar kapujáig,</l>
					<l>Amellynek küszöbén nem igen kedvére hasalt vólt.</l>
					<l>Látja, hogy a füstös nagy ház hellyére azólta</l>
					<l>Pompásabb palotát újabb ízléssel emeltek,</l>
					<l>A fala fel van már építve, de a fedeléhez</l>
					<l>Még faragatlan fák vagynak halmozva rakásra.</l>
					<l>Meg lesz már, így szólt Matyi, meg lesz Döbrögi verve.</l>
					<l>Elfordúl onnan, veszen egy félkézi szekercét,</l>
					<l>Zsebbeli ölmérőt s plajbászt egy irhakötővel;</l>
					<l>És egy vándorló olasz ács-formába jelen meg.</l>
					<l>Eljutván a nagy kastélyhoz, mint ahoz értő,</l>
					<l>A falnak szélét-hosszát mérkéli szemével;</l>
					<l>Onnan vizsgáló képpel megyen a farakáshoz;</l>
					<l>Olykor fel-felnéz, a fákat megmosolyogja,</l>
					<l>S csóválgatja fejét. Meglátja az úr is az embert,</l>
					<l>Arrafelé sétál; mit akar? megkérdezi. Semmit,</l>
					<l>Úgymond, Méltóságos uram! csak ezen vala útam,</l>
					<l>Meg sem is állhatnám, hogy az ilyent meg ne tekintsem,</l>
					<l>Mert mesterségem; látom, hogy akárki csinálta,</l>
					<l>A palotában a kőmíves munka királyi,</l>
					<l>Bár csak már fedelét láthattam vólna; reménylem,</l>
					<l>E díbdáb fákkal nem akarja az úr bekeverni.</l>
					<l>Mondja az úr: Ezeket bizony én vágattam az erdőn,</l>
					<l>Csak hozzá vetvén. - Jók, jók, úgymond Matyi, apróbb</l>
					<l>Házaknak, de nem illy nagy kastélynak; Róma felé kell</l>
					<l>Forgani, hogy pompás fedelet láthasson az ember.</l>
					<l>Én, nagyságos uram! láttam, s dólgoztam is egy-két</l>
					<l>Hercegi munkákat: de bizonnyal mondom, ezekből</l>
					<l>Nem képes takaros mívet készítni. - Kirántja</l>
					<l>Mérőjét, mérkéli. - Be kár, hogy öt ujjnyi hibázik;</l>
					<l>Ám de hisz’ e’ nem az én dolgom, senkit se gyalázok,</l>
					<l>Se magam ok nélkűl más munkájába nem ártom,</l>
					<l>Menni akar; de az úr megtartóztatja. - Barátom!</l>
					<l>Még nekem, úgymond, nincs egy áccsal is alkum, az úr hát</l>
					<l>Járt az olasz földön? - tessék béjönni! - Ebédje</l>
					<l>Volt-é már ma? Ha a munkám fog tetszeni, nem fog</l>
					<l>Nállam az országban nemesebb gazdára találni,</l>
					<l>Elmosolyodja magát Matyi és dícséri az úrnak</l>
					<l>Építésbeli ízlését, sajnálja, ha itten</l>
					<l>Tán alkalmatosabb fákat nem lelni ezeknél.</l>
					<l>Óh! mond Döbrögi, nincs a földönn oly jeles erdő,</l>
					<l>Mely az övénél jobb s gyönyörűbb fát tudna nevelni.</l>
					<l>Látni szeretné azt Matyi - Döbrögi pontba parancsol</l>
					<l>Egy hintóba fogatni. - Szakács tálaljon azonba!</l>
					<l>Míg bémennének, Matyi mondja, hogy arra való fák</l>
					<l>Hogyha találtatnak, jó vólna talám kijegyezni,</l>
					<l>Sőt tám egyúttal vágatni is. - Egybe az ispánt</l>
					<l>Szóllítsák! - Kétszáz fejszést rendeljen az erdő</l>
					<l>Sarkához. - Készen az ebéd; jól laknak; a hintó</l>
					<l>Ott terem. - Egy pillantat alatt kinn vagynak az erdőn.</l>
					<l>A fejszések is ott vagynak már. - Járja az úrral</l>
					<l>A roppant tölgyest Matyi, és vágatja, ha szép fát</l>
					<l>Sejt meg. - Már minden munkást elrendele széjjel;</l>
					<l>Kedve szerént: nem tud még egy szál fára találni.</l>
					<l>Beljebb mennek hát, - vizsgálódnak. Matyi egyszer</l>
					<l>Mondja, hogy ő már lelt. Egy sűrű völgybe lecsalja. -</l>
					<l>Illyen lenne derék, hahogy ölnyi kerűlete vólna.</l>
					<l>Döbrögi mellé áll s által próbálja ölelni.</l>
					<l>Akkor megkapván Matyi túlnan két keze szárát,</l>
					<l>Egy gúzzsal, mellyet csak azért font, hogy öszveszorítja.</l>
					<l>Nem vagyok én, uram, ács, hanem a Lúdas Matyi - úgymond,</l>
					<l>Kit kend megcsapatott, és elrablotta libáit,</l>
					<l>S háromszor fogadá, hogy visszapüfölgeti kenden.</l>
					<l>E’ most hát első. - Vág egy jó tölgyfa husángot,</l>
					<l>S azzal tarkótól talpig meghányja keményen.</l>
					<l>Döbrögi hasztalanúl hánykódott, mert famohával</l>
					<l>A száját jól bétömködte; azomba az erdő</l>
					<l>Rengett a sűrű kopogástól, s a rohanó fák</l>
					<l>Vad morgásaitól. - Mátyás az urat megagyalván</l>
					<l>És a lúd árát a zsebjeiből kikeresvén,</l>
					<l>Törli szemét, száját, és a sűrűbe elillant.</l>
					<l>Már a fejszések, nem lévén munka, pihentek.</l>
					<l>Már jobbára ledöntve hevert a címeres erdő</l>
					<l>Legszebb része; menő félen már a nap: az ember</l>
					<l>Bárha dologtalan is, de az ácsorgást is elúnja:</l>
					<l>Mégsem jő sem az úr, sem az ács. Végtére az ispán</l>
					<l>Nem veszi a dolgot tréfának, hoppogat; erre</l>
					<l>Hoppot mond itt, ott, meg amott a rengeteg erdő.</l>
					<l>Hallgatnak; de csak a baglyok huholási szakasztják</l>
					<l>Félbe az alkonyodást követő vadon estveli csendet. -</l>
					<l>Már most mindnyájan kurjantnak; a hangok özönje</l>
					<l>Zengeti a zordont; beljebb, beljebb morog, amíg</l>
					<l>Mélyen elnémul. - Figyelem van utánna, sehonnan</l>
					<l>Egy kukk hang se felel. Most, most szeppen meg az ispán,</l>
					<l>Széjjel rendeli a látványságot, hogy az erdőt</l>
					<l>Hajtsák meg, mert már bajnak kell lenni akárhogy. -</l>
					<l>Amint egynéhány hajtók a völgyet elérik,</l>
					<l>Hallanak egy ollyan horkanást, mint mikor a kant</l>
					<l>Megdöfik, és szívét ért sebje miatt az utólsót</l>
					<l>Elhergette. Mi az? Megdobban az ijjedezésre</l>
					<l>Rákapatott jobbágy; hátrál; ordítja az ispánt;</l>
					<l>Ott terem az, s félénk népét biztatva lemégyen</l>
					<l>Ólálkodva az aljra velek; - mit látnak? az Isten</l>
					<l>Mentse az illyentől még a jó krími tatárt is!</l>
					<l>Fához kötve urok, famohával szája betömve,</l>
					<l>És a drága ruhák szét vannak rajtva feselve.</l>
					<l>Elvágják a gúzst, és szájából kifeszítik</l>
					<l>A mohot; a rémült ispán instálja alássan,</l>
					<l>Hogy mi pogány gyilkos kínozta meg illyen erőssen</l>
					<l>A nagyságos urat? Felelt hellyébe aludt vér</l>
					<l>Ömlött Döbrögiből; sok csuklás közbe sokára</l>
					<l>Úgy nyöghette ki, hogy Lúdas Matyi meggyilkolta. -</l>
					<l>Egyik jobbágy a másiknak kurta gubáját</l>
					<l>Megrántá: más a mellette valóra könyökkel</l>
					<l>Titokban bökdöse, míg urok óbégatva könyörgött:</l>
					<l>Ó fiaim! vigyetek szaporán, mert meghalok - úgymond.</l>
					<l>Megfogadák ezek a jó emberek, és az ölökben</l>
					<l>Vitték a kocsihoz, mások famohát szedegettek,</l>
					<l>És derekának lágy fekvést puhogattak, az egyik</l>
					<l>Szűrét tette alá, másik betakarta gubával. -</l>
					<l>Hogy haza commogtak vele a lovak, egy banya két pint</l>
					<l>Szappanos égett bort kent széjjel rajta; az udvar</l>
					<l>Egy kis mákszemnyit sem aludt, minden köhenésre</l>
					<l>Öt-hat férjfi cseléd és szintugyanannyi fejérnép</l>
					<l>Ütköze egymáshoz; nagy vólt egyszóval a hűhó!</l>
				</lg>
				<p>Harmadik levonás</p>
				<lg>
					<l>Hát Matyi hol jár most? Vátig keresék, de az éjnek</l>
					<l>Jó oltalma alatt hamar általment a határon,</l>
					<l>És már új módon gondolkozik a mi urunknak</l>
					<l>Más izrombeli megpüföléséről. Mikor elsőbb</l>
					<l>Vándorlott, egy vén doktornál jó darab ízig</l>
					<l>Szolgált; (hajdann ez valamely külföldi seregnél</l>
					<l>Felcser vólt) minthogy híven szolgálta, bizonnyal</l>
					<l>Tudta tehát, hogy még jó szívvel látja: ez úgy lett;</l>
					<l>Még életbe lelé, s hozzá beszegőde inasnak,</l>
					<l>Olly feltétel alatt, hogy az esmeretes nyavalyáknak</l>
					<l>Cifra nevére; haszonvehető fűvekre, porokra;</l>
					<l>Érvágó, köppöly, kristély, láncéta, borotva</l>
					<l>S más borbélyszerszám hasznára; sebekre való szer,</l>
					<l>Fördők s párgolatok készítésére, kenőcsre</l>
					<l>Oktatná őtet. - Feje jó volt a mi Matyinknak,</l>
					<l>S egy-két hét csak alig múlt, hogy vagy római nyelven</l>
					<l>Vagy görögűl, sok rossz nyavalyákat elő tuda bölcsen</l>
					<l>Mondani; mellyek azon században műbe valának;</l>
					<l>És az azokra való szer kotyvasztáshoz is értett. -</l>
					<l>Elkéré ekkor doktor Skorbuntzius úrtól</l>
					<l>Ócska parókáját, spádéját, vén paripáját,</l>
					<l>Bőr-bugyogóját, és a tábori régi kabátját,</l>
					<l>Hadd csapjon velek egy fársángot földesuránál.</l>
					<l>Ráállott az öreg, minthogy jó zálogot ígért. -</l>
					<l>Felveszi hát a vén hacukákat; doktori módon</l>
					<l>Kezdi viselni magát; illett rá tászli, paróka,</l>
					<l>Koszperd és bugyogó; úgyhogy Skorbuntzius úr is</l>
					<l>Megfogván a hasát, majmát majd hóltra nevette.</l>
					<l>Ő meg búcsút vesz, s Döbrögnek ereszti fakóját.</l>
					<l>Döbrögi még szintén meg sem szabadúlt az elébbi</l>
					<l>Megpüfölés szedres daganatjaitól: ihol újra</l>
					<l>Látogatásra megyen hozzá Matyi, hajdani szörnyű</l>
					<l>Ígéretje szerént. Híjjába keríti magát bé</l>
					<l>Puzdrás és láncsás hajdúkkal: nincs neki annyi</l>
					<l>Lelke, hogy a bosszús Matyinak kikerülje husángját. -</l>
					<l>A végső faluhoz jutván Matyi, ott maga mellé</l>
					<l>Egy vezetőt bérelt; mikor osztán Döbrögöt érte,</l>
					<l>Ott a bírótól katonás hangon kalaúzt kért,</l>
					<l>Mert ő menni muszajn Szakkerment a Generális, Quartély aki betegh. (Hihető abban az időben</l>
					<l>Történt vólt e’ meg, mikor a sokféle keresztes</l>
					<l>Ponyva hadak szanaszét kóborlották be hazánknak</l>
					<l>Nagy részét.) Biztatja Matyit szóval, hanem elsőbb</l>
					<l>Földes urához fut bíró uram, és bejelenti,</l>
					<l>Hogy hadi orvosló vagyon itt; mert Döbrögi fűhöz-</l>
					<l>Fához kapkoda, és akit csak ajánlani tudtak,</l>
					<l>Bárha kerékgyártó, lóorvos, marhakuruzsló</l>
					<l>Vólt is, kínjában mind meghallgatta tanáccsát.</l>
					<l>Kéreti hát ezt a felcsert is, hogyha az Istent</l>
					<l>Féli, tekintse az ő nyomorúságát, s ha csak egy-két</l>
					<l>Pillantást szánjon megnézésére; jutalmat</l>
					<l>Várakozása felett ígér, és a kocsijában</l>
					<l>Küldi el a generál szállásáig. Matyi gazda</l>
					<l>Egy darabig vonogatta magát; végtére az egymást</l>
					<l>Felváltó posták elvitték csaknem erővel.</l>
					<l>(Bárha nem említném, lehet elgondolni csak úgy is,</l>
					<l>Hogy Matyi a képét okosan bé tudta vakolni,</l>
					<l>És különös módon elváltoztatni beszédét.)</l>
					<l>A mi urunk, ki szegény, még vagy három daganattal,</l>
					<l>Mellyek a hátáról nem akartak eloszlani, ágyban</l>
					<l>Kornyadozott: hogy vélt orvossa felé közelített,</l>
					<l>Majd kirepűlt szedres bőréből; kéri az égre</l>
					<l>S földre, hogy illy nyomorúlt sorsán ha lehetne segítsen.</l>
					<l>Megtapogatja erét Matyi, és veszedelmes hevűlést</l>
					<l>Érez megromlott vérében: hogyha azonnal</l>
					<l>Fördő nem készűl, és köppöly, még ma bizonnyal</l>
					<l>A szívére megy, és - ekkor vállat von az álnok.</l>
					<l>Kéri az úr minden szentekre, hogy amit az Isten</l>
					<l>Értésére adott, rendeljen. Doktori módon</l>
					<l>Harmadik ujjával megbökvén homloka búbját:</l>
					<l>Fördővíz szaporán, úgymond, és fűvek! ezeknek</l>
					<l>Elszámlálja külön neveket; száz erdei, réti</l>
					<l>Dudvák vóltak ezek; nyúl-, farkas-, békacseresznyék;</l>
					<l>Medve-, szamár-, disznó-, eb-, egér-, kutya-, macskatövissek</l>
					<l>Hát meg az angyal-, szent- s ördög-gyökerek (mivel akkor</l>
					<l>A fűvek neve csak barom, ördög s szent vala; Fűvész-</l>
					<l>Könyv még nem lévén). Nosza ispán, szólga, poroszló,</l>
					<l>Hajdú, kukta, szakács, kertész, szoba- konyhaleányok,</l>
					<l>Béres, strázsa, kocsis, fullajtár, bába, favágó,</l>
					<l>Egy szóval minden, valamely’k csak elől vagy utól volt,</l>
					<l>Fusson az udvarból a rétre, ligetre, mezőre;</l>
					<l>Addig az üstben víz legyen, és hadd égjen alatta.</l>
					<l>A nép mind kirohant, egyedűl egy sánta banyára</l>
					<l>Hagyván a tüzelést; hanem a szemfül Matyi ettől</l>
					<l>Úgy szabadúla meg: a paphoz küldé, hogy az Istent</l>
					<l>A fűveknek erőt szerző menybéli malasztért</l>
					<l>Kérje a hívekkel. - Maga megvizsgálja az úrnak</l>
					<l>Vakszemeit; kendőt vesz elő, s addig simogatja</l>
					<l>A két szárnyával, hogy száját béfedi; ekkor</l>
					<l>Megköti hátulról tarkójánál. Uram! úgymond,</l>
					<l>Nem felcser vagyok én, hanem a Lúdas Matyi, kit kend</l>
					<l>Megveretett, s lúdját elvette, de hasztalan a szót</l>
					<l>Nem szaporítom; elég, hogy most másodszor adom meg,</l>
					<l>Amit megmondtam; főképp hogy kend is a hosszas</l>
					<l>Várakozásba magát ne gyötörje sokára, csak essünk</l>
					<l>Által rajta; ha még nekem a jó Isten erőt ád,</l>
					<l>Harmadszor se fogok majd késni. Előveszi osztán</l>
					<l>Döbrögit, és a vert testét megdöngeti rútul.</l>
					<l>Ekkor az ágyfőből a pénz kulcsát kikeresvén,</l>
					<l>Lúdjaim árát és költségemet elveszem, úgymond.</l>
					<l>Azzal búcsút vesz, kimegy, a paripára felugrik;</l>
					<l>S illa berek. - Haza jő a fűvész csorda rakodtan:</l>
					<l>Bészalad egy szobalyány, meglátja az úr csuda képét;</l>
					<l>Elsikkantja magát, kifut, öszverikoltja az udvart.</l>
					<l>Egyik kérdi, mi baj? másik, hogy hol van az orvos?</l>
					<l>Kúcsolják kezeket, tanakodnak, hogy ki az ördög</l>
					<l>Fojtá bé ismét száját nagyságos uroknak?</l>
					<l>Óldjuk meg szaporán. - A félholt Döbrögi ekkor</l>
					<l>Már csak alig szuszogott, és minden pontba elájúlt.</l>
					<l>S csak lassan nyöghette ki, hogy Lúdas Matyi vólt az,</l>
					<l>És hogy agyon kínzá. - Mind lóra kap, aki csak ülhet,</l>
					<l>Kergetik a Matyi hűlt nyomait, de haszontalan, ő már</l>
					<l>Tudj’ Isten hol járt, bizonyos, hogy csalfa örömmel</l>
					<l>És degesz erszénnyel tért meg Skorbuntzius úrhoz.</l>
				</lg>
				<p>Negyedik levonás</p>
				<lg>
					<l>Már most ám igazán rosszúl lett Döbrögi; rendes</l>
					<l>Orvosokat hívtak, s kurrenst küldöztek az ország</l>
					<l>Minden részéhez, Lúdas Matyi megfogatása</l>
					<l>Végett; csakhogy az ő képét igazán leírni</l>
					<l>Nem lehetett; minthogy mindég más színbe jelent meg,</l>
					<l>Hogy pedig ez nem más földön, hanem a mi hazánkban</l>
					<l>Történt, a’ bizonyos: megtetszik az akkori törvény-</l>
					<l>Tévők gondjából, kik az ő csúfjára, örökre</l>
					<l>Feljegyzék a nagy Törvénykönyvben, hogy az ollyan</l>
					<l>Rossz úton járó kutyafog, mint a mi Matyink vólt,</l>
					<l>Lúdasnak neveződjön: ez hát nem puszta találmány.</l>
					<l>Nem jött kézre Matyink, mely Döbrögi úrnak eléggé</l>
					<l>Bokroztatta baját, és már egy ízbe reménység</l>
					<l>Sem vólt éltéhez; hanem a bölcs orvosok által</l>
					<l>Nagy nyavalyáján a munkás természet erőt vett,</l>
					<l>És lassan-lassan keze szennyét csak kiheverte</l>
					<l>Mátyásnak; hanem a Lúdas név annyira fészket</l>
					<l>Vert szívébe, hogy a vídék lúdját kiölette,</l>
					<l>Mert csak lúdtollat látott is, azonnal elájúlt;</l>
					<l>Még a lúdimagistert is ki akarta csapatni</l>
					<l>A jószágából; de az azt ígérte, hogy inkább</l>
					<l>Rektornak hívatja magát, s minden követőit,</l>
					<l>Húsz láncsást csak azért tartott, hogy tíze napestig,</l>
					<l>Tíze viszont éjjel mindég őrt álljon az udvar</l>
					<l>Környékén; - hozzá közelítni akárki fiának</l>
					<l>Sem lehetett, ha ugyan csak előtte nem esmeretes vólt.</l>
					<l>Hogyha az udvarból a jószágába kiment is,</l>
					<l>Tíz láncsás lovagolt mindenkor hintaja mellett. -</l>
					<l>Ezt Matyi is, mint más, jól tudta, de hasztalan; ő azt</l>
					<l>Háromszor fogadá, hogy megveri Döbrögit; annak,</l>
					<l>Bárha törik-szakad is, csak meg kell lenni akárhogy. -</l>
					<l>Országos vásár esik egykor Döbrögi úrnak</l>
					<l>Városkájában; Matyi ott, mint más igaz ember,</l>
					<l>Megjelenik paripán, a lóvásárba bolyongván.</l>
					<l>Meglát egy virgonc lovat egy idegen sihedernél;</l>
					<l>Kérdezi, hogy mire tartja? Uram, csak száz arany, úgymond.</l>
					<l>Cimbora, hogy lehet az? Matyi így szóll. Úgye komázol?</l>
					<l>Tíz lovat is veszek én annyin, tán jobbat is ennél.</l>
					<l>Ugyde Uram! felel a siheder, jó nagy Magyarország,</l>
					<l>És mégis ki hagyom mindjárt vájatni acéllal</l>
					<l>Mind a két szememet, ha csak egy lova hág is elébe.</l>
					<l>Úgy én a lovadat megvenném, mond Matyi, hogyha</l>
					<l>Megbizonyíthatnád, pedig így meg nem veszi senki.</l>
					<l>Int neki, - félre megyen vele. - Nézd, ottan lakik egy úr,</l>
					<l>A Lúdas Matyi név iszonyú félelmes előtte,</l>
					<l>Tán tudod azt magad is - majd itt kocsikázik el arra;</l>
					<l>Tíz láncsás katonák lovagolnak hintaja mellett;</l>
					<l>Majd ha az erdőnél járnak, nyargalj oda, mondjad</l>
					<l>Szembe az úrnak, hogy: te vagy a Lúdas Matyi; osztán</l>
					<l>Kotródj ám, mert száz lelked lesz, mégis az ördög</l>
					<l>Elvisz, ecsém! ha azok megcsípnek; hogyha nem, úgy én</l>
					<l>Megveszem a lovadat; felpénzűl, hogy bizonyos légy,</l>
					<l>Tíz aranyat feladok: majd meglelsz engemet itt s itt.</l>
					<l>Tetszett a tűzről pattant sihedernek az alku,</l>
					<l>És nehezen lesi, hogy mikor indúl már az az úr ki. -</l>
					<l>Egyszer lárma esik, - riogatják széjjel az embert;</l>
					<l>Döbrögi jő hintón, útjából félre vonódik</l>
					<l>Minden igaz lélek. - Pezseg a pozsgás sihederben</l>
					<l>A jó vér, s csak alig várhatja, hogy a kerek erdőt</l>
					<l>Érjék Döbrögiék; mint a nyíl utánnok ereszti</l>
					<l>Ráróját; - Lassan, lassan, uraim! kiabálja;</l>
					<l>Mellészöktet a hintónak. - Tudod-é uram, úgymond,</l>
					<l>Hogy ki vagyok? Tudd meg, Lúdas Matyi én vagyok! - Uccu!</l>
					<l>Rajta legény! ordítja az úr - egyszerre utánna</l>
					<l>Hajt a tíz láncsás; de mi haszna, nyomába se hágnak.</l>
					<l>Fogd ki kocsis nyerges lovadat, mond Döbrögi, jobb e’</l>
					<l>Mind a tízénél, mondjad, hogy száz arany, aki</l>
					<l>Elfoghatja! - Szorítsd! Maga a hintóra felugrik,</l>
					<l>És kíváncsi szemét düllyesztve mereszti utánnok,</l>
					<l>Hogy fogják már el Matyit. - Ő pedig a kerek erdő</l>
					<l>Sarkánál elbújva fülelt, s látván, hogy az úr már</l>
					<l>Csak maga van, kilopószkodik, és megrántja ruháját:</l>
					<l>Mit bámul az uram? nem fogják azt ma el, úgymond;</l>
					<l>Osztán nem Lúdas Matyi az, hanem én vagyok, akit</l>
					<l>Megveretett kelmed, s lúdját elvette erővel.</l>
					<l>Döbrögit a mennykő ha azon nyomban megütötte</l>
					<l>Vólna, talám sokkal könnyebb lett vólna szegénynek:</l>
					<l>Öszverogyott, és a kocsiból ájúlva zuhant le.</l>
					<l>Ott Matyi szánakozás nélkűl megverte utólszor;</l>
					<l>S erszénnyét a lúd árába viszont kiürítvén</l>
					<l>Mondja: Ne féljen az úr, már többet nem verem én meg.</l>
					<l>Azzal lóra kapott, s elment dólgára örökre.</l>
					<l>A tizenegy lovasok nagy későn visszakerűltek,</l>
					<l>Vert lovaik csak alig húzván inokat, valamint a</l>
					<l>Megzsákolt urok is, kit elérkezvén, kocsijában</l>
					<l>Bággyadtan leltek; mondják, hogy nem vala képes</l>
					<l>Tarkón csípni Matyit. Nem is a’ vólt, Döbrögi mondja,</l>
					<l>A négyelni való, megvert háromszor. - Az Isten</l>
					<l>Így bánik, s bánjon valamennyi kegyetlen urakkal.</l>
					<l>Ezt mondván, megtért a kastéllyába, s azonnal</l>
					<l>Elküldötte a húsz láncsást, kegyelemmel akarván</l>
					<l>Ójni magát ezután az erőszaktételek ellen;</l>
					<l>És törvénytelenül nem bánt, hanem úgy, ahogy illik,</l>
					<l>Embertársaival; jól is végezte világát.</l>
				</lg>
			</div>
		</body>
	</text>
</TEI>