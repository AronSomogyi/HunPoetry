<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Fazekas_00649_0034" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az én kis kertem</title>
				<author>
					<persName>
						<surname>Fazekas</surname>
						<forename>Mihály</forename>
					</persName>
					<date from="1766" to="1828">1766-1828</date>
					<idno type="VIAF">5730634</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">771</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az én kis kertem</title>
					<author>
						<persName>
							<surname>Fazekas</surname>
							<forename>Mihály</forename>
						</persName>
						<idno type="VIAF">5730634</idno>
					</author>
					<relatedItem type="copyText">
						<bibl>
							<title>Fazekas Mihály összes költeménye</title>
							<date when="1998-08-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00649"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Jurinka</surname>
									<forename>Ibolya</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az én kis kertem</head>
				<lg>
					<l>Óh, jóillatú szép virágim,</l>
					<l>Gyönyörűségim s múlatságim!</l>
					<l>A nagy forróságok megfőznek,</l>
					<l>Vizeim enyhítni nem győznek,</l>
					<l>Plánták, kiket magam vetettem,</l>
					<l>S különös gonddal ültetgettem,</l>
					<l>Már fejetek le kezd hajolni,</l>
					<l>Nem győzlek eléggé locsolni.</l>
					<l>Hát ti, megragadt kis óltások?</l>
					<l>És ti jól indúlt fokadások?</l>
					<l>Szép növéstek megszűnt újúlni,</l>
					<l>Gyenge hajtástok kezd sárgúlni.</l>
					<l>Reményemet, óh, ne fojtsátok,</l>
					<l>Élteteket tartóztassátok.</l>
					<l>Ne sáppadjatok, óh, levelek,</l>
					<l>Ma reggel, hogy öntözgettelek,</l>
					<l>Ragyogónak láttam a napot,</l>
					<l>Hogy láthatárra felkapott</l>
					<l>Fényes képe még alig vólt fent,</l>
					<l>Hogy mindjárt egy kis fellegbe ment.</l>
					<l>Mikor a nap ekképpen jő fel,</l>
					<l>Nem marad akkor az esső el.</l>
					<l>Forróságát a levegőnek</l>
					<l>Régen értem ily rekkenőnek,</l>
					<l>Óh, ződségeim, reményljetek:</l>
					<l>Az ég jól tészen ma veletek,</l>
					<l>Mint mikor a vízen cicázik</l>
					<l>Zefir, s pelyhecskéje megázik,</l>
					<l>És úgy nyirkos lebegésekkel</l>
					<l>Játszik a ránéző képekkel:</l>
					<l>Született olyan ez a szellet,</l>
					<l>Amely most éppen rám lehellett.</l>
					<l>Ni-ni! már amott az ég alján,</l>
					<l>Amott nyári napnyúgot táján</l>
					<l>Mintha nagy füstöt látnék gyűlni,</l>
					<l>A láthatár kezd setétűlni.</l>
					<l>Örűljetek, óh, szomjú kertek,</l>
					<l>Még ma tápláló lelket nyertek!</l>
					<l>Postái a terhes felhőnek,</l>
					<l>A szelek jobban-jobban jőnek,</l>
					<l>S felfúván a pitlélt porokat,</l>
					<l>Mint keverik velek magokat!</l>
					<l>Most mintha pusztítni jőnének,</l>
					<l>Mint dűlnek a fák tetejének,</l>
					<l>Mintha le akarnák nyomkodni,</l>
					<l>De kezdenek immár lassodni.</l>
					<l>Már emelkednek tolongással</l>
					<l>A fellegek, tele áldással,</l>
					<l>Mint lopogatják el az eget,</l>
					<l>Rátolván a habos szőnyeget.</l>
					<l>Már lobognak a villámások,</l>
					<l>Már hallik is lassú morgások.</l>
					<l>Az apró-cseprő muzsikások:</l>
					<l>Pacsirta, fülemile s mások</l>
					<l>A természet nagy basszusának</l>
					<l>Dörgésére megnémulának.</l>
					<l>Nyomúl a felleg, jobban dörög,</l>
					<l>A csattogás ropogva görög</l>
					<l>A megsűrűdött levegőbe.</l>
					<l>No, most lecsapott a mezőbe!</l>
					<l>Minden állatok ijedtekbe</l>
					<l>Futnak, s repülnek enyhhelyekbe.</l>
					<l>Csemeték, elevenedjetek,</l>
					<l>Félhólt plánták, emelkedjetek,</l>
					<l>Szép virágaim, vidúljatok,</l>
					<l>Nektárral majd megrakodjatok.</l>
					<l>Mintha látnám már a gyöngyöket,</l>
					<l>Melyek meglepnek benneteket,</l>
					<l>Majd a leányok leguggolnak,</l>
					<l>S titeket gondossan szagolnak,</l>
					<l>Mondván egymásnak gyönyörködve:</l>
					<l>Óh, jobb szagúk így, mint leszedve,</l>
					<l>Majd hogy mutogatják újjokkal,</l>
					<l>Hogy fog függő gyémántotokkal</l>
					<l>A megmosdott napfény játszani,</l>
					<l>S benne rezgő lángnak látszani,</l>
					<l>A kezemre egy szem cseppent már,</l>
					<l>Felmegyek, mert az ebéd is vár,</l>
					<l>Itt hagylak hát, Isten hozzátok,</l>
					<l>Ő viseljen gondot reátok.</l>
				</lg>
				<lg>
					<l>- - - - - - - - - - - - - - - - - - - - - - - - - - - -</l>
				</lg>
				<lg>
					<l>Óh mely méltóságos szemlélet,</l>
					<l>Mely egy rosszlelkűnek itélet,</l>
					<l>Kit a villám, pattogván széjjel,</l>
					<l>Fenyeget megannyi veszéllyel,</l>
					<l>Melyben a bölcs tégedet fellél,</l>
					<l>Fő jóság, ki által minden él.</l>
					<l>Még eddig csak nagy cseppek húlltak,</l>
					<l>Már egyszerre neki zúdúltak,</l>
					<l>Amint sűrűn lefelé jőnek,</l>
					<l>Mely ezüst színű recét szőnek,</l>
					<l>Melyet, mig közte szaladoznak,</l>
					<l>A villámok megaranyoznak.</l>
					<l>Ők zendűlnek, ezek zuhannak,</l>
					<l>S együtt mely szép hangzatot adnak.</l>
					<l>Barátim, édes lesz a falat</l>
					<l>E mennyei muzsika alatt.</l>
					<l>Jer, örvendezvén az egekkel,</l>
					<l>Együnk és igyunk víg lélekkel,</l>
					<l>Áldván a természet jó atyját,</l>
					<l>Ki táplálja minden állatját,</l>
					<l>Ki a láthatatlan párából</l>
					<l>S sok ezernyi szerek lángjából</l>
					<l>Felhőt hirdet a levegőbe,</l>
					<l>S essőt ád alkalmas időbe.</l>
				</lg>
				<lg>
					<l>- - - - - - - - - - - - - - - - - - - - - - - - - - -</l>
				</lg>
				<lg>
					<l>De már ritkúlnak a fellegek,</l>
					<l>Tisztúlni kezdenek az egek.</l>
					<l>Jerünk, szívjunk friss illatokat,</l>
					<l>Lássunk tajtékos patakokat.</l>
					<l>Ni! a gyermekek feltürkőzve</l>
					<l>Ott a giz-gazt hogy tolják öszve,</l>
					<l>S átadván a sebes folyásnak,</l>
					<l>Benne lábokkal gödröt ásnak.</l>
					<l>Amaz mélységét méregeti,</l>
					<l>Elcsúszik, s a többi neveti.</l>
					<l>Óh bóldogok! kik így játszatok,</l>
					<l>S a jövendőre nincs gondotok.</l>
					<l>Melyben talán a bajok árja</l>
					<l>Élteteket nagy zajra várja. -</l>
					<l>Ni csak! a ludak mint kötődnek</l>
					<l>A zajjal, s benne hogy fürödnek,</l>
					<l>S hátokat megmosván állokkal,</l>
					<l>Mint csapják a vizet szárnyokkal.</l>
					<l>A toronkász libákat fére</l>
					<l>Hogy csapja a víz a szélére!</l>
					<l>Ott egyik nyakát nyújtogatja,</l>
					<l>Másik a tollát tisztogatja. -</l>
					<l>De jerünk, hagyjuk itt ezeket,</l>
					<l>S nézzük az elment fellegeket,</l>
					<l>Áldott szolgálatjokért, jertek,</l>
					<l>Nézzük, az egektől mit nyertek.</l>
					<l>Látlak már felhők koronája!</l>
					<l>A természet legszebb munkája!</l>
					<l>Tebenned látom egy rakásban,</l>
					<l>Amit festett mindenben másban,</l>
					<l>Téged a nap tett örömébe</l>
					<l>Pálmául a felhők fejébe.</l>
					<l>Nézzük már a virágokat is,</l>
					<l>Lássunk kis szivárványokat is,</l>
					<l>Nézzük, a napra hogy nevetnek,</l>
					<l>Kitől már ismét nem félhetnek.</l>
					<l>Némelyik kinyílt örömébe,</l>
					<l>Másik cseppet szorít keblébe,</l>
					<l>Némelyik tömjénzi jó szagát,</l>
					<l>Másik bókol, leiván magát.</l>
					<l>Egyen oly szép a csepp játszása,</l>
					<l>Mint egy síró szűz mosolygása,</l>
					<l>Másiknak úgy függ leveléről,</l>
					<l>Mint a gyöngy a szépek füléről...</l>
					<l>Hogy Márstól végkép búcsút vettem,</l>
					<l>Nyúgodalmamat itt kerestem,</l>
					<l>Mások baját nem irigyelvén,</l>
					<l>S a természetet énekelvén,</l>
					<l>Ott egy kis bodza árnyékába</l>
					<l>Elmélkedett szivem magába;</l>
					<l>Gyakran onnan szántam azokat,</l>
					<l>Kik bódúlva ölik magokat</l>
					<l>Vagy a szívrontó fösvénységgel,</l>
					<l>Vagy lélekgyötrő kevélységgel.</l>
					<l>Ti, nyughellyeim már elmúltok,</l>
					<l>Zöld sephedékkel béborúltok.</l>
				</lg>
				<lg>
					<l>- - - - - - - - - - - - - - - - - - - - - - - - - - - -</l>
				</lg>
				<lg>
					<l>De tán nem kellene heverni,</l>
					<l>Próbálnánk e tengert kimerni,</l>
					<l>Óh bizony, mindent elkövetek,</l>
					<l>Kis növevények, csak éljetek,</l>
					<l>S majd kérem az elölljárókat,</l>
					<l>Vigyék el gyilkos árkotokat,</l>
					<l>Amerre szabadabban mehet,</l>
					<l>S ilyen rettenetes kárt nem tehet.</l>
					<l>Hol az úr atyja szólgájának,</l>
					<l>A fejedelem országának,</l>
					<l>A tiszt viselő seregének,</l>
					<l>Az elölljáró helységének:</l>
					<l>Ott azon könnyen segítődik,</l>
					<l>Ami által kár tetetődik;</l>
					<l>A bóldogság a víg élettel</l>
					<l>Ott ölelkeznek szeretettel:</l>
					<l>Ne csüggedjünk hát munkáinkban,</l>
					<l>Bizván ily kegyes atyáinkban.</l>
				</lg>
			</div>
		</body>
	</text>
</TEI>