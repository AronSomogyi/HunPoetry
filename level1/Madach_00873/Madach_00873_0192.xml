<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0192" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Távolból</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1149</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Távolból</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Távolból</head>
				<p>(-hez)</p>
				<p>I</p>
				<lg>
					<l>Vajjon jobban fáj-e egyik szív, mint a más,</l>
					<l>Vagy vérző sebét csak jobban eltakarja,</l>
					<l>S kétszeresen fáj; óh, mért nem terme kőnek,</l>
					<l>Hogyha Isten férfi kebelébe szánta.</l>
					<l>Amidőn elváltam tőled, drága lélek,</l>
					<l>Hittem lesz erőm is elszenvedni épen.</l>
					<l>Óh, hogyan csalódtam, azt te értheted csak,</l>
					<l>Aki szintúgy szenvedsz elszakadva tőlem.</l>
					<l>Vissza-visszanéztem, s látva szép szemedben</l>
					<l>A könnyet ragyogni, jól esett szivemnek,</l>
					<l>Mígnem a távolság elrejté irígyen</l>
					<l>Tőlem, szemeid hogy érettem könyeznek.</l>
					<l>S lelkemet egészen kendődön felejtém,</l>
					<l>Mellyel kis kezed még végbucsúkat inte;</l>
					<l>Hej, de e kedves jel, e fehér zászló is</l>
					<l>Végre elmerült a kéklő messzeségbe.</l>
					<l>S mint az áradattól űzött fut magasbra</l>
					<l>És ismét magasbra a habok dühétől,</l>
					<l>Lelkem is házadba menekűle, mely még</l>
					<l>Szirt gyanánt állott ki a látkör ködéből.</l>
					<l>Ott pihent meg újra, s elvonult előtte</l>
					<l>A kis házban átélt boldog csendes élet,</l>
					<l>Mégegyszer bucsúzott el minden virágtól,</l>
					<l>Melyet pályájáról a végzet letépett.</l>
					<l>Eltűnt a fedél is, még csak a hegyeknek</l>
					<l>Csúcsain merengett képzelet világom,</l>
					<l>S elmosódván ők is, megszakadt szivemnek</l>
					<l>Végső szála, mely még életünk felé von.</l>
					<l>S mint a megszakadt húr, felsikolt utószor</l>
					<l>Felsikojta lelkem veszve volt világa,</l>
					<l>Melyben élt s honos volt, mint vad áradatnak</l>
					<l>Habját, a távolság árnya eltakarta.</l>
					<l>Óh, mi végtelen tér van, lánykám, közöttünk,</l>
					<l>Elhal a sohajtás, míg hozzád elérhet</l>
					<l>Mért nyilt itt virág is, hisz lehervad addig,</l>
					<l>Míg édes követként küldeném tenéked.</l>
					<l>Mért él itt a visszhang, hogyha nem tanulhat</l>
					<l>Dalt, amint éneklik édes rózsa ajakak.</l>
					<l>Mért zeng a pacsirta, hisz nem versenyezhet</l>
					<l>Kedves hangzatával bűbájos szavadnak.</l>
					<l>Tán azért, azért, hogy hozza az eszembe</l>
					<l>Benned mit veszíték és búmat nevelje,</l>
					<l>Mint hajós előtt, ha köd gyanánt oszol szét,</l>
					<l>Amit vágyó szívvel esd, hazája képe.</l>
					<l>Óh, de jó az Isten, itt se hágy lerogyni,</l>
					<l>Itt is őrszemekkel csillag ég felettem,</l>
					<l>Mint rég ismerős, mint régi jó barátom,</l>
					<l>Aki fényle ott is, ahol én szerettem.</l>
					<l>Hozzá feltekintve képzelem magamnak,</l>
					<l>Hogy te is, lányka, hozzá feltekintesz,</l>
					<l>És a rajta eggyé olvadt két tekintet</l>
					<l>Lelkeink között majd szellemhíd gyanánt lesz.</l>
					<l>S eltűn a távolság végtelenje köztünk,</l>
					<l>Képzeletben újra bírlak, drága lányka!</l>
					<l>S míg neked szemedben játszik a kis csillag,</l>
					<l>Engem emlékezetnek sző körül sugára.</l>
				</lg>
				<p>II</p>
				<lg>
					<l>Messze, messze földről küldöm e levelkét,</l>
					<l>Mint Noé galambját zöld ágért te hozzád.</l>
					<l>Áradat borítja nékem is világom,</l>
					<l>S csak te küldheted meg a reménynek ágát.</l>
					<l>Küldöm e levélkét mint szelíd galambot,</l>
					<l>Mely tavaszt keresni messze földre száll el,</l>
					<l>Küldöm életemnek napja, lányka, hozzád</l>
					<l>Árva szűm telének búskomor hírével.</l>
					<l>Hogyha e levélke, mint széltől űzött lomb,</l>
					<l>Fényben és illatban dús körödbe jő meg,</l>
					<l>Megbocsájtasz úgy-e reszkető szavának,</l>
					<l>Megbocsájtasz úgy-e gyászoló mezének?</l>
					<l>Óh, mi írigy a sors! amily zúgva szálltak</l>
					<l>Bűbájos körödnek üdvadó órái,</l>
					<l>Messze válva tőled mindenik rövid perc</l>
					<l>Lomha lassusággal most pótolja azt ki.</l>
					<l>Jó hogy még az emlék halvány holdvilága</l>
					<l>Összeszedve a nap eltévedt sugárit</l>
					<l>Fenn virraszt az éjben, zálogául annak,</l>
					<l>Hogy nem tünde álom volt, miben szivem hitt.</l>
					<l>Óh, mi írigy a sors, frigyforrást mutat fel</l>
					<l>A kietlen puszták lankadt vándorának</l>
					<l>S hogyha égő ajkkal nyúl epedve érte,</l>
					<l>Látja, hogy csalóka tünde délibáb csak.</l>
					<l>Amidőn legédesb tépi széjjel a dalt,</l>
					<l>S elszakasztja éltem lánykám életétől,</l>
					<l>Napszokott virágot elhervadni ültet</l>
					<l>Jéghazába messze kedvesem szemétől.</l>
					<l>És én balga tűröm e szegény világban, -</l>
					<l>Melyet mint kietlen pusztát tüske ver fel,</l>
					<l>S az öröm csak itt-ott elszórt kis virágrajt,</l>
					<l>Mely oly súlyos útat tán nem is érdemel, -</l>
					<l>Hogy nehány virágom is meddőn lehulljon</l>
					<l>S méze bűbáján csak meg se részegüljek,</l>
					<l>Annyi születendő csókod kárba menjen,</l>
					<l>Míg mint elvadúlt mén, elszáguld az élet.</l>
					<l>Ah, de zúgolódom hálátlan teremtés,</l>
					<l>Mit tesz az, ha néhány rózsácskám lehulla,</l>
					<l>Amidőn tudom jól, hogy magad enyém léssz,</l>
					<l>Rózsatő te, újak örökös forrása.</l>
				</lg>
				<p>III</p>
				<lg>
					<l>Gondolatkertemből küldenék virágot,</l>
					<l>Mert szeretted egykor annak tarkaságát</l>
					<l>De ha mind elküldöm, ami téged illet,</l>
					<l>Mind elküldöm én úgy lelkem gondolatját.</l>
					<l>S vég nélkül ha írok mindég újat, újat</l>
					<l>Mindég azt írnám csak, lányka, hogy szeretlek!</l>
					<l>Ezt pedig tudod már, vagy ha mégse tudnád</l>
					<l>Meg sem írom azt, mert úgy sem értenéd meg.</l>
					<l>Ládd, így boldogítasz tudtodon kívül is,</l>
					<l>Mert a boldogság, mint a virág illatja</l>
					<l>Szerető keblének akaratlanúl is</l>
					<l>Részegítő kéjét messze szétárasztja.</l>
					<l>Álmodtam felőled, forró ajkaidról,</l>
					<l>Szívtam én legédesb mézét a világnak,</l>
					<l>Érezém szivednek gyorsuló verését,</l>
					<l>Forró hullámzását kebled havának.</l>
					<l>És midőn ébredtem bús rideg tanyámon,</l>
					<l>Még szemem sokáig nem merém kinyitni,</l>
					<l>Mert tudám, hogy álmom képzeletvilágát</l>
					<l>A valónak ádáz újja eltörűli.</l>
					<l>S oly erősen függünk álomképeinken,</l>
					<l>Hogy bár tudjuk a sors mást végzett felette,</l>
					<l>Visszatartóztatjuk árva szűnknek írúl</l>
					<l>Öncsalódásunkat néhány percenetre.</l>
					<l>S most Isten megáldjon, lelkem szép virága!</l>
					<l>Ládd, mi önző e szív, rád áldást kívánok,</l>
					<l>Mert ha homlokodra áldást küldne Isten,</l>
					<l>E kegyében ismét csak szűm lenne boldog.</l>
					<l>Vagy mindég csak e szív búját tárjam-é fel?</l>
					<l>Könnyeznél miattam, s ismét engem érne</l>
					<l>Veszteség, madárként hogyha elriadna</l>
					<l>Játszi kedved engem igéző szeszélye. -</l>
					<l>Nem, nem, inkább a bút, mely rád vethet árnyat</l>
					<l>Add nekem s ha van még, ami engem érne,</l>
					<l>Egy örömsugár, vedd - kedves lesz keservem,</l>
					<l>Melyet tőled nyertem ily árért cserébe.</l>
					<l>Hisz most is, ha a mult képe látogat meg,</l>
					<l>Bár a dús nyárnak csak halvány fagyvirága,</l>
					<l>Kedvesebb nekem, mint minden ami környez,</l>
					<l>Mert felőled hoz hírt, szűm tündér leánya.</l>
				</lg>
				<p>IV</p>
				<lg>
					<l>Hódoló köszöntést a legszebb leánynak,</l>
					<l>Forró csókot annak, akié szerelmem,</l>
					<l>S ha viszont szeretne, éltem boldogságát</l>
					<l>Üdvösségem volna lábához letennem.</l>
					<l>Hódoló köszöntés, forró csók, leányka,</l>
					<l>Téged illet, azt szűm önmagában érzi;</l>
					<l>Életemnek üdvét bízzam-é kezedre,</l>
					<l>Arról szíved tudna csak nekem beszélni.</l>
					<l>Ah, de vallomását amíg ellesem majd,</l>
					<l>Szózatos szemedből, elszakadva távol,</l>
					<l>Únalmas napokban egy mosolygó lányka</l>
					<l>Játszi kedvteléssel némileg kárpótol.</l>
					<l>Óh, ne félts, ne félts, szent e leányka csókja,</l>
					<l>Tiszta ölelése, mert az a költészet,</l>
					<l>S kedves csak nékem, mert olyan lankadatlan</l>
					<l>Mond a boldogságról és rólad regéket.</l>
					<l>Már pedig elégszer a szememre hánytad,</l>
					<l>S rút dolog valóban - feledékenységem,</l>
					<l>Kell tehát, hogy mindég szemmel is tartsalak,</l>
					<l>Hogy rólad beszéljek, rólad emlékezzem.</l>
					<l>Ah, de félre már most, félre, dőre féltés,</l>
					<l>E kis zsémbelődés, úgy hiszem, elég már,</l>
					<l>Hogy teljes gyönyörrel a kibékülésnek</l>
					<l>Csókja átrezegjen - mely máris soká vár.</l>
					<l>Hányszor voltam én is féltő - mennyi szépet,</l>
					<l>Mennyi kínt nem raktam össze vádbeszédnek!</l>
					<l>Harclihegve tiszta szemeidbe néztem,</l>
					<l>S mindent feledék, csak azt nem, hogy szeretlek.</l>
					<l>Óh, bár csak nézhetnél szintén a szemembe,</l>
					<l>És többet megértnél, és jobban bizonnyal,</l>
					<l>Mintha festve festem bánatom, reményem,</l>
					<l>Sok halott betűnek egyhangu sorával. -</l>
					<l>Értenéd szememből - amit én sem értek,</l>
					<l>Hogy ki sorscsapással bátran szembe szállok</l>
					<l>S még meg nem riasztott a nagyok haragja,</l>
					<l>Reszketek, ha látom kis, gyermekded arcod.</l>
					<l>Értenéd, hogyan van: a népnek csatára, -</l>
					<l>Mert költő valóban más mi is lehetne,</l>
					<l>Aki gyűlöl önkényt, zsarnokot megátkoz, -</l>
					<l>Kényednek hajol meg, s áldást kér fejedre.</l>
					<l>Áldást kér, mi balga - hol van az kivűled?</l>
					<l>Nem tőled jön-e mind, amit árva szűm kap,</l>
					<l>Még a barna ég is jobb kedves szemedben,</l>
					<l>Vélem sír, örül míg az a kék ragyog csak.</l>
					<l>Óh, mi kincset adjak hát, mondd, hódolásúl,</l>
					<l>Hű, igaz szivemnél nem lelek egyébre,</l>
					<l>S azt nem adhatom, mert régen a tiéd már</l>
					<l>Minden boldogsága, vágya és szerelme.</l>
				</lg>
			</div>
		</body>
	</text>
</TEI>