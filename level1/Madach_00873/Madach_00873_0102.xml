<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0102" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Rege az ibolyáról</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">531</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Rege az ibolyáról</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Rege az ibolyáról</head>
				<lg>
					<l>Csodaszép leány volt kékszemű Ibolya,</l>
					<l>Hejh de nem kevésbbé nagy volt hiusága.</l>
					<l>Epedett miatta sok bajnok levente,</l>
				</lg>
				<lg>
					<l>Míg ő a szerelmet csak névről ismerte.</l>
					<l>S így szólott hozzájok: „Mint a miljó csillag</l>
					<l>Elvész súgárában a királyi napnak:</l>
					<l>Akként halványulnak el egyéb leányok -</l>
					<l>Ott, hol bájaimmal én közöttök állok.</l>
					<l>És ezért kezemre vágyni ki merészel,</l>
					<l>Annak végbevinni csoda dolgokat kell!”</l>
					<l>S űzi szeretőit szerte a világba,</l>
					<l>Hétfejű sárkánnyal küldi azt csatára,</l>
					<l>Az arany almáért tündérek kertjébe;</l>
					<l>Hajnal csillagáért ezt, ékül fejére.</l>
					<l>Mennek a leventék, mennek elbusultan,</l>
					<l>Ez ledűl embert nem illető csatában,</l>
					<l>Azt siker nélkűli fáradság emészti,</l>
					<l>Ez kétségbesésből önmagát kivégzi.</l>
					<l>Igy pusztulnak mind el, épen a legjobbak,</l>
					<l>Egy szeszélye végett a hiú leánynak.</l>
					<l>Látja eztet a nap, e hatalmas tündér,</l>
					<l>Földünkön ki mindent őrszemekkel kísér,</l>
					<l>Lovag alakot ölt s kész tervvel szivében,</l>
					<l>Megy szép Ibolyához ő is kérőképen.</l>
					<l>Nem méltatja őt egy pillantásra a lány,</l>
					<l>Ez sem érhet többet másnál, úgy gondolván,</l>
					<l>És mond: „Hozd el legszebb ékét tündéreknek,</l>
					<l>S lábamhoz ha tetted, akkor majd megnézlek!”</l>
					<l>A napnak tündére erre szótlan elmegy.</l>
					<l>A lány mosolyogva rója fel: megint egy!</l>
					<l>Hej, miként elbámul, hogy kevés vártatva</l>
					<l>A lovagnak visszaérkeztét meghallja.</l>
					<l>Gyöngyöket, gyémántot, szalagot, fátyolt hoz</l>
					<l>Tündér földről s rakja a leány lábához.</l>
					<l>Mostan nézi csak meg rejtélyes lovagját,</l>
					<l>S szívén még nem érzett vonzalom hevűl át.</l>
					<l>„Kezemet sok és nagy tettekkel kinyerted, „</l>
					<l>Óh, de legnagyobb, hogy szívemet legyőzted.</l>
					<l>Mond a lány, de a nap mosolyog szavára,</l>
					<l>Válaszolván: „Óh te föld hiú leánya!</l>
					<l>S véled-é, hogy aki ily tettekre képes,</l>
					<l>Annak boldogsága a lányszerelem lesz?</l>
					<l>Tartsd meg ékességit a tündér világnak,</l>
					<l>Engemet feledj, kit más örömök várnak.</l>
					<l>Válassz földi mátkát, aki hoz szerelmet”</l>
					<l>S eltünt, míg Ibolya szavain merengett.</l>
					<l>Majd eszmél, könyörög, sír, de mind hiába!</l>
					<l>Mosolyogva néz le a nap bánatára.</l>
					<l>Most a lány kesergve csak keres, csak keres,</l>
					<l>Tündére szívére hogy legyen érdemes.</l>
					<l>Mig őrjöngve bűvös gyöngyét szerteszórja,</l>
					<l>S e gyöngyökből vált a zöld mező harmatja.</l>
					<l>Messze, messzehányja a gyémántköveket</l>
					<l>S mindenikből hulló csillag, fénybogár lett.</l>
					<l>Fátyolát ereszti a szellő szárnyára,</l>
					<l>S abból vált a puszták fényes délibábja.</l>
					<l>Mig szalagja, melyet tündérek szövének,</l>
					<l>Szivárványa lőn a földerűlő égnek.</l>
					<l>„Most, óh most szeress már! mond a lány kesergve,</l>
					<l>Látod tündérföldnek nem kell semmi éke,</l>
					<l>Csak te vagy magad, kit esdve óhajt lelkem,</l>
					<l>És megöl nélküled epedő szerelmem!”</l>
					<l>Ah, de esdeklése mostan is hiába,</l>
					<l>Mosolyogva néz le a nap bánatára.</l>
					<l>„Majd ha meghalok, majd akkor látod által,</l>
					<l>Hogy kegyetlenség volt amint vélem bántál.</l>
					<l>S mondod, még sem volt oly rossz, milyennek hittem,</l>
					<l>Mert meghalt inkább, mint éljen megvetetten.</l>
					<l>Hej de küldesz-é, óh küldesz-é síromra</l>
					<l>Legalább egy súgárt majd látogatóba!...</l>
					<l>Mond a lány a naphoz, - már ha itt nem kellek.”</l>
					<l>„Küldök, mond ez, ámde lány bútól nem hal meg.”</l>
					<l>És csalódott a nap, mert meghalt Ibolya,</l>
					<l>Sírjára sugárt küld a nap, mint fogadta.</l>
					<l>Érzi e sugárt a lány a sírfenéken,</l>
					<l>S fölkél a sír ormán kis virág képében.</l>
					<l>Oly szerény most, egy kis súgárral beéri,</l>
					<l>S érte illatát a nap felé lehelli.</l>
					<l>Ő köszönti első a tavasz hirére,</l>
					<l>S a nap tündérének is megesik szíve,</l>
					<l>A kicsiny virágot kedvébe fogadja,</l>
					<l>Kit minden salaktól szerelem varázsa</l>
					<l>Tisztított meg, hogy ki volt bünös, hiú lány,</l>
					<l>Most a naptündérnek kéjeleghet csókján.</l>
				</lg>
			</div>
		</body>
	</text>
</TEI>