<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0086" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Nyári nap, téli éj</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">525</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Nyári nap, téli éj</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Nyári nap, téli éj</head>
				<lg>
					<l>Nyári napnak ragyogó hevében</l>
					<l>Nyugszik Andor, hűvös bükk alatt,</l>
					<l>S elmerengve színes lombon által</l>
					<l>Nézi a játszó sugárokat,</l>
				</lg>
				<lg>
					<l>S ím megnépesül körötte a tér,</l>
					<l>Jőnek fürge, kisded szellemek,</l>
					<l>Hall zenét, hall suttogást a lombban</l>
					<l>S táncot lát, melyben keringenek.</l>
				</lg>
				<lg>
					<l>Rózsa kelyhében ring ott a tündér,</l>
					<l>Itt szivárványt sző a gyep felett,</l>
					<l>Mosolyogva búv ez a sürűbe,</l>
					<l>Mert a másik pajkos cselt vetett.</l>
				</lg>
				<lg>
					<l>Ott rovarszárny kisded csolnakában</l>
					<l>Szállnak által a légtengeren,</l>
					<l>Itt a napsugár fényes szalagján</l>
					<l>Lejtnek fel-le, fürgén, sebesen.</l>
				</lg>
				<lg>
					<l>Harmatcseppben, mely virágon állt meg,</l>
					<l>Mossa keblét pici kis leány,</l>
					<l>Csipkés pókháló törűlközője,</l>
					<l>És ruhája tarka lepkeszárny.</l>
				</lg>
				<lg>
					<l>Vágytól égő szemmel les feléje</l>
					<l>Pajkos szellem a lombok mögűl,</l>
					<l>És előbb mintsem fölkészülhetne</l>
					<l>Már forróan öleli körűl.</l>
				</lg>
				<lg>
					<l>A csermelynek habzó tűkörénél</l>
					<l>Fésülködnek tündér alakok,</l>
					<l>S ékül kapkodják a gyöngyöt, melyet</l>
					<l>Partra szórnak a zúgó habok.</l>
				</lg>
				<lg>
					<l>Fent a fának sudarán enyelgve</l>
					<l>Csalogatják a kis gerlicét,</l>
					<l>És kacagják, hogyha jön s párjáért</l>
					<l>Hasztalan, hiában nézdel szét.</l>
				</lg>
				<lg>
					<l>Majd a bankát csalják fáról-fára</l>
					<l>S ugatással ismét elverik,</l>
					<l>Majd az elfogott méh kis lábáról</l>
					<l>A mézet rabolva eleszik.</l>
				</lg>
				<lg>
					<l>El-eljönnek szunnyadó Andorhoz</l>
					<l>Is, tipegve lépdesvén körűl,</l>
					<l>Majd repülve donganak fölötte,</l>
					<l>Vidám kedvvel, ernyedetlenűl.</l>
				</lg>
				<lg>
					<l>S hullatnak rá friss viráglevelkét,</l>
					<l>Súgnak néki szép tündérdanát,</l>
					<l>Majd virágnak szirmával csiklandják,</l>
					<l>Majd csókdossák forró homlokát.</l>
				</lg>
				<lg>
					<l>És amint szellőként elsuhognak,</l>
					<l>Lát Andor száz bájos alakot,</l>
					<l>Rosszul óvott hókebelnek halmát</l>
					<l>És ki tudja mit nem láthatott?</l>
				</lg>
				<lg>
					<l>Hévvel nyujtja karjait utánuk,</l>
					<l>Hasztalan, mind elsikamlanak,</l>
					<l>Míg pajzán cirógatásaikkal</l>
					<l>Vissza-vissza térnek újolag.</l>
				</lg>
				<lg>
					<l>„Most, most megvagy” - mond Andor, fölébred</l>
					<l>S kedvesének nyugszik kebelén.</l>
					<l>Hő csókkal hajol ez homlokára,</l>
					<l>S napsugár reng a bükk tetején.</l>
				</lg>
				<p>*</p>
				<lg>
					<l>Téli éjjel, tomboló viharban</l>
					<l>Andor ismét ott a bükk alatt,</l>
					<l>Vándorbot van reszkető kezében,</l>
					<l>Elméjében száz bús gondolat.</l>
				</lg>
				<lg>
					<l>És az erdő kezd szörnyen recsegni,</l>
					<l>Eltördelve hull alá az ág,</l>
					<l>Ordít a vad, fú, üvölt, szól a kürt</l>
					<l>S fent a légben hajtnak a kutyák.</l>
				</lg>
				<lg>
					<l>Messzebb, messzebb már a rémvadászat,</l>
					<l>S hallik sírás, fájó, reszketeg,</l>
					<l>A fák sudarán vonulnak végig</l>
					<l>Mint szél, születetlen gyermekek.</l>
				</lg>
				<lg>
					<l>A sírásra rémkacaj felelget,</l>
					<l>Légi úton a boszorka száll,</l>
					<l>S merre elmegy a farkas vonít rá</l>
					<l>S a bagoly odván huhogva vár.</l>
				</lg>
				<lg>
					<l>Mostan távol falvak éjharangja</l>
					<l>E vadonba rezgő szárnyon jő;</l>
					<l>Megszűn a vész, s a halál csillagja</l>
					<l>A halvány hold kél, mint gyászos nő.</l>
				</lg>
				<lg>
					<l>Szemfödőt terít ezüst szálakból</l>
					<l>S fest reá száz rémes alakot,</l>
					<l>Száz kisértet reng fehér palástján,</l>
					<l>Melyet a sötét éjre adott.</l>
				</lg>
				<lg>
					<l>Kezd a föld reszketni, ingadozni,</l>
					<l>Sírok nyiladoznak mindenütt,</l>
					<l>És kilép, ki tegnap ment aludni,</l>
					<l>És ki ezredévig ott feküdt.</l>
				</lg>
				<lg>
					<l>Ennek még fogát ajak borítja</l>
					<l>Koponyáján leng még ritka haj,</l>
					<l>Annak kígyó űl üres szemében,</l>
					<l>Rothadó bűz ajkán a sohaj.</l>
				</lg>
				<lg>
					<l>S kezdenek dalt, táncot a halottak,</l>
					<l>Daljok hörgés, táncuk csörtetés;</l>
					<l>E tivornya a velőt fagyasztja</l>
					<l>Andor csontjában, ki némán néz.</l>
				</lg>
				<lg>
					<l>A középen mostan domborult föl</l>
					<l>Új sír, rajta ifjú lányka űl,</l>
					<l>Arca halvány, mellén vérző seb van,</l>
					<l>Kebelére kisded gyermek dűl.</l>
				</lg>
				<lg>
					<l>Oly hideg kép, olyan szótlan és bús.</l>
					<l>A nő reszket és Andorra néz,</l>
					<l>Mig körűle kacagó rémkarból</l>
					<l>Nyúl feléje száz velőtlen kéz.</l>
				</lg>
				<lg>
					<l>Árnyékbort kinál ez árnypohárból</l>
					<l>Míg amaz táncsorba vonja őt;</l>
					<l>Andor szíve mozdul, s védni indul</l>
					<l>A felejtett régi szeretőt.</l>
				</lg>
				<lg>
					<l>Ráborul, hogy keblével födözze</l>
					<l>Eszmél, s ím kopár siron hever,</l>
					<l>Téli éjjel, halvány holdvilágnál</l>
					<l>Lelkének ezer rémeivel.</l>
				</lg>
			</div>
		</body>
	</text>
</TEI>