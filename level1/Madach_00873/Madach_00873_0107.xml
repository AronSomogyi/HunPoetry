<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0107" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az utolsó itélet</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">773</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az utolsó itélet</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Az utolsó itélet</head>
				<p>(Török legenda)</p>
				<lg>
					<l>Elfogyott a napfény, fagy jött és setétség,</l>
					<l>A forrás elállott, s tó gyanánt penészlik,</l>
					<l>A zajos tengernek nincsen már hulláma,</l>
					<l>Fergetegje nincsen, símán, holtan fekszik.</l>
				</lg>
				<lg>
					<l>Nem emel gályákat, mintha fáradt lenne,</l>
					<l>A szél meg nem tölti a lógó vitorlát,</l>
					<l>Döghalálos bűzt hord, mely egykor feszíté</l>
					<l>A dalos madárnak eddig fürge szárnyát.</l>
				</lg>
				<lg>
					<l>A földben megrothad minden termő csíra,</l>
					<l>Moh s penész tenyészik hajdan dús határban;</l>
					<l>A vén cser kifordul százados gyökéből,</l>
					<l>A szirt összeporlik ereje-hagyottan.</l>
				</lg>
				<lg>
					<l>Véres arccal néz csak még egy üstökös le,</l>
					<l>Mint haragvó Isten bosszuló vesszője;</l>
					<l>Kétségbesve néz rá a beroskadó föld</l>
					<l>Végveszélye ellen daccal küzdő népe.</l>
				</lg>
				<lg>
					<l>Sárga arccal óvja és véres kezekkel</l>
					<l>A barát utolsó tápját a baráttól,</l>
					<l>Megtagadja szíve kedvesét az ifjú,</l>
					<l>Messze, messze futván, űzve életvágytól.</l>
				</lg>
				<lg>
					<l>Ott meg a futamló zerge, síma kígyó,</l>
					<l>A védetlen gyermek és erős oroszlán,</l>
					<l>Reszkető tagokkal összebúj csomóba,</l>
					<l>Megbékélve híven a közromlás napján.</l>
				</lg>
				<lg>
					<l>S ím megnyílnak az ég kapui hirtelen,</l>
					<l>Végig a világon száll tüzes pallossal</l>
					<l>A halálnak lelke, és utána minden</l>
					<l>Elpusztul, lehervad, összedűl és meghal.</l>
				</lg>
				<lg>
					<l>Puszta völgy lett a föld, néma és kietlen;</l>
					<l>S másodszor megnyíl az égnek ívezetje,</l>
					<l>Trombiták harsognak s fénynek özönében</l>
					<l>Száll le angyaloknak dicsőült serege.</l>
				</lg>
				<lg>
					<l>Föltűn Jehovának trónja a magasban</l>
					<l>S áldásos jobbján az angyalok megállnak,</l>
					<l>Balján villámterhes barna fellegek közt</l>
					<l>Leskelődik lelke a vak éjtszakának.</l>
				</lg>
				<lg>
					<l>És a trombitának harsogó szavára</l>
					<l>A sirok kiadnak minden martalékot,</l>
					<l>Melyet ezredektől fukaron gyüjtöttek,</l>
					<l>S ím az ős meglátja a késő utódot.</l>
				</lg>
				<lg>
					<l>Eltünt köztük a kor, minden egy idős most,</l>
					<l>Gazdag és szegény közt nincsenek korlátok,</l>
					<l>Elmult fejedelmek uralomvágyása,</l>
					<l>Népek versengése, kisszerű viszályok.</l>
				</lg>
				<p>*</p>
				<lg>
					<l>Gábor angyal int, a trónnál szőr ruhában</l>
					<l>Mártir arculattal híres fakir lép fel,</l>
					<l>S szinte megdöbben, hogy szól hozzá harsány szó:</l>
					<l>„Mielőtt tovább mégy, éltedet beszéld el.”</l>
				</lg>
				<lg>
					<l>S elbeszéli, mily hűn hirdetett szent ígét,</l>
					<l>A hitetlenek közt mint dúlt tüzzel vassal,</l>
					<l>Mígnem elpusztultak álmüveltségökkel,</l>
					<l>S győzelem egyesült a dicső félholddal.</l>
				</lg>
				<lg>
					<l>Mindezt nem tevé, mond, dícs- s haszonlesésből,</l>
					<l>Távol volt szivétől a föld hiusága,</l>
					<l>Bőjt, sanyargatás közt élt hitvány odúban,</l>
					<l>Senyvedő testét csak daróccal takarva.</l>
				</lg>
				<lg>
					<l>S ím, amint elnémul, Jehovának arcán</l>
					<l>Szent harag gyulad ki s mond: „Hiú ember te,</l>
					<l>Hitted-é, hogy szentelt célomat kivívni</l>
					<l>Szükségem lehetne rád, gyarló eszközre?</l>
				</lg>
				<lg>
					<l>Emberek kedvéért küldék én prófétát,</l>
					<l>Nem hogy prófétámért az ember szenvedjen,</l>
					<l>Mily önzőnek tart majd engem a föld népe.</l>
					<l>Menj, menj el szememből, megszennyeztél engem.”</l>
				</lg>
				<lg>
					<l>E szigor befutja néma rémülettel</l>
					<l>Az egész kört, senki nem mer már kilépni,</l>
					<l>Míg a sokaságból, hosszú úszó hajjal</l>
					<l>Gábor angyal halvány bajadért idéz ki.</l>
				</lg>
				<lg>
					<l>Térdre hull ez és így szól csengő szavával:</l>
					<l>„Én nem hozhatok, hej, érdeműl erényt fel,</l>
					<l>Könyörűletért esd hozzád sóhajtásom,</l>
					<l>Lányodat magadtól, alkotóm, ne lökd el!</l>
				</lg>
				<lg>
					<l>Nem hivém az Istent, ámde rossz szándékkal</l>
					<l>Bűnt nem művelék, csak áldásid élveztem,</l>
					<l>S egyben teljesítém mindég hűn parancsod,</l>
					<l>Sőt tán kelleténél jobban, hogy szerettem.”</l>
				</lg>
				<lg>
					<l>S íme, Jehovának arca felmosolygott,</l>
					<l>S mond: „Kelj fel leányom, gyönge minden ember,</l>
					<l>Boldog, akit nem nyom tettek öntudatja,</l>
					<l>Melyeket gazság szül és erényűl ád el.</l>
				</lg>
				<lg>
					<l>Hogyha nem hittél, az nem nekem volt káros,</l>
					<l>Csak magad voltál úgy a földön elhagyott,</l>
					<l>Hogyha élvezéd, mit én nyujték, örűlök.</l>
					<l>És szeretni is jó, - de ez a te dolgod.”</l>
				</lg>
				<lg>
					<l>S Gábor angyal újra int, padisah lép fel,</l>
					<l>Vállán még bíbor van, önhittség szemében;</l>
					<l>„Mondd el, - szól Jehova - mint éltél a földön?”</l>
					<l>„Képedet mindvégig méltóan viseltem.</l>
				</lg>
				<lg>
					<l>Fékezém a népet, mely reám ruházott</l>
					<l>Szent hatalmadon még csorbát ejtni vágya!”</l>
					<l>„S hát te nem bitorlád-é az én hatalmam,</l>
					<l>Gőgös lépteidre nevemet ruházva?</l>
				</lg>
				<lg>
					<l>Büntettél nevemben gyarló fölfogással,</l>
					<l>Kebledben nemednek minden gyöngéjével,</l>
					<l>Más az ég törvénye, mint földön tiétek,</l>
					<l>Hol gyakorta a bűn, büntelent itél el.”</l>
				</lg>
				<lg>
					<l>Mond az Úr sötéten, „S most ha képmásom vagy,</l>
					<l>Menj, menj, országomban ketten nem férünk el.</l>
					<l>Szégyentől pirúlok, látva mint veszítik</l>
					<l>Hitelem, kik földön kérkednek nevemmel!”</l>
				</lg>
				<lg>
					<l>Most egy spáhi lép fel, roncsolt kacagányban,</l>
					<l>Katonás léptekkel büszkén a középre,</l>
					<l>S előbb mint szólna, jól ismert hangot hall,</l>
					<l>Jehova kiált rá: „Fel fiam, előre!</l>
				</lg>
				<lg>
					<l>Mit veszitjük a szót, aki értem halt meg</l>
					<l>És értem halt meg, aki a jogért vérzett,</l>
					<l>Az lerótta bünét, annak oldalamnál</l>
					<l>Készitettem én már mindöröktől széket.</l>
				</lg>
				<lg>
					<l>Mind, mind menjetek hát szó nélkűl az égbe,</l>
					<l>Kiknek hősi mellén csókom seb gyanánt ég.”</l>
					<l>És megáll szavában, mert jancsár és spáhi</l>
					<l>Nem mozdul, mint hogyha valamit várna még.</l>
				</lg>
				<lg>
					<l>Most folytatja az Úr: „Jól értem, mi búsít.</l>
					<l>A jancsár égben sem válhat meg lovától,</l>
					<l>Hát futó csillaggá lesz az is; s a spáhi</l>
					<l>Fél a hosszú béke kínos únalmától.</l>
				</lg>
				<lg>
					<l>Jól van, jól, fiúk, ti fogtok majd csinálni</l>
					<l>Szivárvány zászlókkal égiháborúkat</l>
					<l>Ámde csak csínján, hogy fel ne forgassátok</l>
					<l>A most épitendő új világgolyókat.</l>
				</lg>
				<lg>
					<l>Most tovább, végezzük ami hátra van még,</l>
					<l>Vigadhattok ott benn addig is az égben,</l>
					<l>Vigadok majd én is, hogyha harcotoknak</l>
					<l>És dicsőségteknek menetét megértem.”</l>
				</lg>
			</div>
		</body>
	</text>
</TEI>