<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0127" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az alföldön</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">675</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az alföldön</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Az alföldön</head>
				<lg>
					<l>Óh szép alföld, tárt s rejtélyes könyv te,</l>
					<l>Ős mytussa a magyar nemzetnek!</l>
					<l>Felhő vagy te, néped a villámlás,</l>
					<l>Melyek egymásért együtt születnek.</l>
				</lg>
				<lg>
					<l>Tárd ki kebled egyszer még előttem,</l>
					<l>Lássak lányt, szépet mint délibábod,</l>
					<l>Férfiút, ki oly szilaj, mint a mén,</l>
					<l>Mely bejárja végig a pusztákot.</l>
				</lg>
				<lg>
					<l>Halljak dalt, merészet mint magas sas,</l>
					<l>Melynek árnya leng a síkságon le,</l>
					<l>Andalítót, mint a nádasoknak</l>
					<l>Lágy szellőtől suttogott zenéje.</l>
				</lg>
				<lg>
					<l>Érezzem pusztáid végtelenjét</l>
					<l>Melyen büszkébb lelkünk szárnyalása,</l>
					<l>Melyben önbecsérzetünk növekszik</l>
					<l>S a természet karját frígyre tárja.</l>
				</lg>
				<lg>
					<l>Nyisd meg nékem vendégszeretettel</l>
					<l>Nádfedésű halászgulibádat,</l>
					<l>Bibliás szent egyszerűségében</l>
					<l>Hadd töltsem le e nehány órámat. -</l>
				</lg>
				<lg>
					<l>Sajka ring a part bozót füzében</l>
					<l>Susogó nádtenger leng körűle,</l>
					<l>A halászlak feltárt ajtajánál</l>
					<l>Tűz lobog fel, fényes füst felette.</l>
				</lg>
				<lg>
					<l>Illatos gyepágyon elterülve</l>
					<l>Ül körűl a kis család hallgatva,</l>
					<l>S elmereng soká a csillagokban,</l>
					<l>Pásztortűzben gazdag éjszakára.</l>
				</lg>
				<lg>
					<l>Míg egy csonka ifjú a családból,</l>
					<l>Kezd beszélni s hősies regéje</l>
					<l>Kezd beszélni nagyszerű napokról,</l>
					<l>Melyeket sírjokba elkisére.</l>
				</lg>
				<lg>
					<l>„Nem pásztortűz ége akkor itten,</l>
					<l>Nem legeltek csendes marhanyájak,</l>
					<l>Tábor volt e puszta őrtüzekkel</l>
					<l>Csillogó s körül hősök tanyáztak.</l>
				</lg>
				<lg>
					<l>Pásztorsíp helyett dobok peregtek</l>
					<l>S ösztökéjét a suhanc eldobta,</l>
					<l>Mintha hívta volna tündér szózat,</l>
					<l>Árván hagyta az ekét magára.</l>
				</lg>
				<lg>
					<l>Elhagyá honn kedvesét is, és ez</l>
					<l>Szökevényét táborban kereste,</l>
					<l>Nem hogy visszahívja, búcsúcsókját</l>
					<l>Hozta el csak, melyet az felejte.</l>
				</lg>
				<lg>
					<l>Látta a falunak vén harangja,</l>
					<l>Hogy legjobbjai mind elhagyák már</l>
					<l>És szavára senki sem figyelmez,</l>
					<l>Mert Isten most véráldozatot vár.</l>
				</lg>
				<lg>
					<l>Ott hagyá tornyát és ágyúvá lett,</l>
					<l>Állt mellette hű harangozója,</l>
					<l>S híveit miként templomba szokta,</l>
					<l>Most bömbölve hívta szent csatára.</l>
				</lg>
				<lg>
					<l>Óh, ha láttad, láttad volna, gyermek,</l>
					<l>A honvédet víg dalt énekelve</l>
					<l>Nézni a halál hideg arcába</l>
					<l>És rohanni véres győzelemre.</l>
				</lg>
				<lg>
					<l>Óh, ha láttad, láttad volna, gyermek</l>
					<l>A huszárt mint lakodalmi népet,</l>
					<l>Kardját cifraságnak vélted volna</l>
					<l>És az mégis vészt, halált terjesztett.</l>
				</lg>
				<lg>
					<l>Vagy ha láttad volna füstfellegben</l>
					<l>Menydörgő ágyúknak villanását,</l>
					<l>Míg a háromszín zászló ragyogva</l>
					<l>Mint szivárvány törte a borút át.</l>
				</lg>
				<lg>
					<l>Tudnád, milyen kéj fogott el akkor,</l>
					<l>Hogyha végre a táborba szálltunk,</l>
					<l>Békötöztük vérző sebeinket</l>
					<l>Megtörültük füsttől barna arcunk.</l>
				</lg>
				<lg>
					<l>Ott sütköztek hős vezéreink is,</l>
					<l>Nem tűrtek előbbvalót a harcban</l>
					<l>Ámde a tűznél csak bajtársakká,</l>
					<l>Egyenlőekké váltak mindnyájan.</l>
				</lg>
				<lg>
					<l>Gyakran éhezénk, fagyos eső vert</l>
					<l>S éneklénk - vezérink ott valának</l>
					<l>Szenvedtek velünk, kik kiskoruktól</l>
					<l>Ültek bíborán dús uraságnak.</l>
				</lg>
				<lg>
					<l>Keblükről levették az érdemjelt</l>
					<l>S feltűzék a rongyos atillára;</l>
					<l>Szemeikben könyű és mosoly volt</l>
					<l>Fordítván az egészet tréfára.</l>
				</lg>
				<lg>
					<l>Mind elmúlt az buborék módjára.</l>
					<l>Mért maradtam én meg sírásónak?”</l>
					<l>Hallgatott az ifjú és egész kör</l>
					<l>Gondolá folytatását szavának.</l>
				</lg>
				<lg>
					<l>Míg a gyermek, kit előbb szólított</l>
					<l>Felsohajtva szólt: „Óh bátya, mondd meg</l>
					<l>Volt-e még huszár s honvéd, nem voltak</l>
					<l>Ennyi fényes csillaga az éjnek?</l>
				</lg>
				<lg>
					<l>Én azt tartom eggyel akkor is több</l>
					<l>Lesz ha tested, bátya, sírba mégyen.</l>
					<l>És ha Isten úgy akarja, mint én,</l>
					<l>Egykor véled ragyogok az égen.”</l>
				</lg>
				<lg>
					<l>Elhamvadt lassúdan a kicsiny tűz,</l>
					<l>A család betért a gulibába;</l>
					<l>Nyugszik minden, még csak a serdűlő</l>
					<l>Gyermek méláz a gyepen magába.</l>
				</lg>
				<lg>
					<l>Halvány hold ezüstös súgáránál</l>
					<l>A harctérnek sírjai kinyilnak</l>
					<l>S a haragvó hősök széltűl űzött</l>
					<l>Tűzlidércek képében futkosnak.</l>
				</lg>
				<lg>
					<l>A sík puszta száz pásztortüzével,</l>
					<l>Mint táborhely újólag feléled.</l>
					<l>S a vad ménes földrázó futását</l>
					<l>Tarthatni huszárok seregének.</l>
				</lg>
				<lg>
					<l>Harci dal a nádasnak zenéje,</l>
					<l>Míg a messze felvonúló felhő</l>
					<l>Viharon jő, harci paripáján</l>
					<l>S meg-megbődül villámot lövellő.</l>
				</lg>
				<lg>
					<l>Szól az ágyú, ütközetre fel, fel,</l>
					<l>Tombol a mén, ég a gyermek arca;</l>
					<l>Érzi, érzi, hogy seb vérzik mellén</l>
					<l>S haldokolva hull a harcpiacra.</l>
				</lg>
				<lg>
					<l>Szellő játszik izzadt homlokával</l>
					<l>S hős szellemnek érzi illetését.</l>
					<l>A szellő virágot hajt reája</l>
					<l>S kedvesének érzi ölelését.</l>
				</lg>
				<lg>
					<l>Megnyugodva dűl a sír ölébe</l>
					<l>S néz még egyszer társi seregére,</l>
					<l>Végső erejével int utánok</l>
					<l>Búcsuzásul és kiált: „Előre!”</l>
				</lg>
				<lg>
					<l>S ím e szóra álmából feléled,</l>
					<l>A nap felkelt, szivárvány az égen,</l>
					<l>Messze fénylő ragyogással játszik</l>
					<l>Délibáb a megfrissült vidéken.</l>
				</lg>
				<lg>
					<l>„Hála Isten, hogy még ezt megértem,</l>
					<l>Győztünk, győztünk! mond a feleszmélő,</l>
					<l>Ott lobog fel a háromszín zászló,</l>
					<l>Ottan csillámlik a szuronyerdő.”</l>
				</lg>
				<lg>
					<l>Ám de amint sebhelyéhez kapna</l>
					<l>Érzi melle ép, hogy álmodott csak,</l>
					<l>Felkél és egyhangú nyúgalomban</l>
					<l>Áll előtte képe a pusztának.</l>
				</lg>
				<lg>
					<l>Hej, de a szellem, mely leng felette,</l>
					<l>Nem vesz el, míg áll az ősi puszta!</l>
					<l>S meg-megjő, hogy tündér ujjal szőjjön</l>
					<l>Egy-egy álmot a puszták fiára.</l>
				</lg>
			</div>
		</body>
	</text>
</TEI>