<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0100" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Lót</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">381</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Lót</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Lót</head>
				<lg>
					<l>„Térj meg, térj meg végre, megrögzött gonosz nép,</l>
					<l>Istennek haragját hirdetem tinéktek,</l>
					<l>A viharnak szárnyán jő már, jő a felhő,</l>
					<l>És halál villáma a felhő kezének.</l>
				</lg>
				<lg>
					<l>Nem halljátok-é, mint zúg szörnyű utában,</l>
					<l>Erdőket forgat ki százados gyökéből,</l>
					<l>Láng lehelletétől a tenger kiszárad,</l>
					<l>S a puszták királya, az oroszlán eldől.</l>
				</lg>
				<lg>
					<l>Térjetek meg, végszer intlek, térjetek meg!”</l>
					<l>Így szól Lót próféta Sodoma népéhez,</l>
					<l>Haj, de a magasból suttogott tanácsot</l>
					<l>Csak gúnnyal fogadja és hitetlenűl ez.</l>
				</lg>
				<lg>
					<l>„Jőjj hát, jőjj, s kövess te, mond aztán nejéhez,</l>
					<l>Jehovának súlyos karja fekszik itten,</l>
					<l>Elpusztúl e város, elvesz a hely is, hol</l>
					<l>A próféta hangját gúnyolák merészen.”</l>
				</lg>
				<lg>
					<l>„Jaj, mond ez, hazátlan vándoroljak-é el,</l>
					<l>És egész világom veszni hagyjam-é itt,</l>
					<l>Társnéim, virágim, a szülőknek sírját,</l>
					<l>S gyermek éveimnek játékos vidékit?</l>
				</lg>
				<lg>
					<l>Itten hagyjam-é a tűzhelyt, csendes házat,</l>
					<l>Vesszen-e múltammal a jelen s jövendő,</l>
					<l>Amin e kebel függ minden, s számüzésben,</l>
					<l>Szívvilága nélkül mit tegyen hát a nő?</l>
				</lg>
				<lg>
					<l>Nem, nem, menj magad Lót, neked élned kell még,</l>
					<l>Téged Isten szentelt eszközűl választott,</l>
					<l>Prófétája lettél, s hogy hirdesd az ígét,</l>
					<l>Melyet a sors rád mért, tűrnöd kell a sorsot.</l>
				</lg>
				<lg>
					<l>Óh de engem hagyj itt!” „Jőnöd kell” felel Lót,</l>
					<l>S a nőt átkarolva vonja el magával.</l>
					<l>Küszöbön vannak már s még egyszer lezárja</l>
					<l>Mindkettőt honérzet, rejtélyes pántjával.</l>
				</lg>
				<lg>
					<l>Egy percig könyű ég Lótnak is szemében,</l>
					<l>Nem szól és kis házán, kis kertén körűlnéz,</l>
					<l>Aztán összeborzad, s újra menni indúl,</l>
					<l>Mintha mély álomból rázná föl erős kéz.</l>
				</lg>
				<lg>
					<l>S ím, mely a próféta csarnokán épített,</l>
					<l>Mintha könyörögne, zengni kezd a fecske.</l>
					<l>Távol a felhő zúg. „Menjünk, menjünk”! mond Lót,</l>
					<l>Vonszolván a nőt, ki mégis küzd remegve.</l>
				</lg>
				<lg>
					<l>„Óh mint dúl, óh mint forr az egek tüzárja,</l>
					<l>Halld a nép őrjöngő, elhaló sirását.</l>
					<l>Lángtenger már minden, itt-ott egy torony még,</l>
					<l>Mint sötét kisértet, tartja fel folyását.”</l>
				</lg>
				<lg>
					<l>„Hát fecskénk, mond a nő, a dalos kis állat,</l>
					<l>Elvesz-é az is? Hejh, Isten őt mért sujtja?”</l>
					<l>„Ahol esni kell a büszke palotának,</l>
					<l>Ott a fecskefészek a sors áldozatja.</l>
				</lg>
				<lg>
					<l>És midőn felírják a toronynak estét,</l>
					<l>A fecskére nincs gond, az el van feledve.</l>
					<l>Óh de jőjj, kövess nő, s hátra ne tekints, mert</l>
					<l>Kebled e rettentő képtől megmeredne.”</l>
				</lg>
				<lg>
					<l>„Hadd meredjen s vesszen együtt kis körével,</l>
					<l>Hadd feledjék azt is, mint a fecskefészket,</l>
					<l>Csak te élj és szenvedj, mint igaz próféta!”</l>
					<l>Ezzel hátra fordult, s iszonytól kővé lett.</l>
				</lg>
			</div>
		</body>
	</text>
</TEI>
