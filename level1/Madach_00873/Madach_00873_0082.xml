<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0082" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Hazdrubál</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">921</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Hazdrubál</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Hazdrubál</head>
				<lg>
					<l>Határozott a harcok istene,</l>
					<l>Ős Róma győzött, Kartágó lehull,</l>
					<l>S urának szempilláiról lesi,</l>
					<l>Mit adjon még fájó áldozatúl.</l>
				</lg>
				<lg>
					<l>Az úr int és odadja kincseit,</l>
					<l>Int és hajóhadát felégeti,</l>
					<l>S míg fellobog halálszövétneke,</l>
					<l>Gúnnyal kacagják győztes elleni.</l>
				</lg>
				<lg>
					<l>Kivánják, hogy lerombolja falát,</l>
					<l>S a védő bástyák is lehullanak,</l>
					<l>Kivánják fegyverét, mert vészes az</l>
					<l>Kétségbesőnek és rabszolgának.</l>
				</lg>
				<lg>
					<l>S melyen még ellen vére párolog,</l>
					<l>Odadja fegyverét is szívesen,</l>
					<l>Vélvén urában ember szűt talál,</l>
					<l>Ha látja árván, látja védtelen.</l>
				</lg>
				<lg>
					<l>De Hazdrubálhoz nője Tirza jő</l>
					<l>Lakván lelkében gyászos sejtelem:</l>
					<l>„Vezér! vezér! - mond - inkább éltedet</l>
					<l>Add, hogyha kell, de kardodat sohsem.</l>
				</lg>
				<lg>
					<l>Mely száz csatában híven követett,</l>
					<l>Mely azzá tett, mi most vagy, Hazdrubál,</l>
					<l>Mi léssz nélküle? lapda, melyet a</l>
					<l>Negédes gyermek kényére dobál.</l>
				</lg>
				<lg>
					<l>Fegyver nélkül a férfi felhő csak,</l>
					<l>Mely hasztalan zúg, ha villáma nincs;</l>
					<l>Még ez lehet utolsó frígyesed,</l>
					<l>Ki halni tud, annak nincsen bilincs.</l>
				</lg>
				<lg>
					<l>Ez óvja meg szégyentől ősz fejed,</l>
					<l>Majd keresed tán, s elhagyott az is,</l>
					<l>Vagy hogyha egykor hívna a haza,</l>
					<l>Védjére Hazdrubál kardot se visz?”</l>
				</lg>
				<lg>
					<l>Megérté a Vezér a nő szavát,</l>
					<l>És messze pusztaságba vándorol,</l>
					<l>Szemében láng ég és könnycsepp ragyog,</l>
					<l>Ősz fürtinél idegen szél danol.</l>
				</lg>
				<lg>
					<l>De ott van véle Tirza, hű neje,</l>
					<l>És oldalán függ megpróbált vasa,</l>
					<l>Előtte négy ifjúnyi gyermeke,</l>
					<l>Mögötte vérben, lángban a haza.</l>
				</lg>
				<p>*</p>
				<lg>
					<l>Most már nyugodtan tombol a nyerő,</l>
					<l>Vad ünnepekkel a szent sírokon,</l>
					<l>Csak lopva, csak titkon törülheti</l>
					<l>Könnyűit is a megalázott hon.</l>
				</lg>
				<lg>
					<l>És tűrt és várt, hosszú az út nagyon,</l>
					<l>Melyen népek türelme menni tud,</l>
					<l>De jaj, ki azt hiszi, hogy végtelen,</l>
					<l>Jaj, hogyha a kétségbesésig jut.</l>
				</lg>
				<lg>
					<l>Úgy látszott, nincs már mit rabolni több,</l>
					<l>Nincs áldozat, mely többé fájna már,</l>
					<l>És mégis a legkeserűbb kehely</l>
					<l>Nem vesztesége volt, nem a halál.</l>
				</lg>
				<lg>
					<l>De a mosoly urának ajkain,</l>
					<l>Az önhitt gőg, a gúnyos megvetés,</l>
					<l>Mely szolgájára nem csak láncot ver,</l>
					<l>De homlokára bélyeget is vés.</l>
				</lg>
				<lg>
					<l>Ki áll nekem jót, úgy mond a nyerő,</l>
					<l>Hogy Kartágó majd megtartja szavát,</l>
					<l>S kívánja ettől, hogy legnemesebb</l>
					<l>Ifjúságát túszképen adja át.</l>
				</lg>
				<lg>
					<l>Egész várost népsége hagyja el,</l>
					<l>Nehogy hamvából Phőnix támadjon,</l>
					<l>S a tengertől távol puszták között</l>
					<l>Építhet majd új fészket szabadon.</l>
				</lg>
				<lg>
					<l>Ez volt a cél, melynél a türelem</l>
					<l>Megtört, s kezdődött a kétségbesés,</l>
					<l>Elszáradt a könny, elhalt a sohaj,</l>
					<l>Csend lett mint van, ha közeleg a vész.</l>
				</lg>
				<lg>
					<l>A csend után szokatlan élet kelt,</l>
					<l>Járt-kelt, tett minden ifiú és vén,</l>
					<l>Ki sem parancsolt, és nem kérdezett,</l>
					<l>De egy szellem lengett mindenikén.</l>
				</lg>
				<lg>
					<l>Zajjal hulltak le a házfedelek,</l>
					<l>Gerendáikból épült gyors hajó,</l>
					<l>Vitorlát szőttek a nők, kötelet</l>
					<l>Csavarni gyermek s aggastyán is jó.</l>
				</lg>
				<lg>
					<l>Harcos lett minden férfi, fegyverré</l>
					<l>Kovácsolta a nő ékszerét,</l>
					<l>Hidegül metszé el szép haját,</l>
					<l>S buzdító láng villanta át szemét.</l>
				</lg>
				<lg>
					<l>Sírok adák ki az ércravatalt,</l>
					<l>Miket áhitatos fiú emelt,</l>
					<l>S lett fegyverré annak, akinél</l>
					<l>Előbb szentelt emlékkönyekre lelt.</l>
				</lg>
				<lg>
					<l>Lerombolt védő bástyafal helyett</l>
					<l>Találékony gond sáncokat rakott,</l>
					<l>S a dölyfös ellen, hol csak védtelen</l>
					<l>Csordát várt, harcos tábort lele ott.</l>
				</lg>
				<lg>
					<l>És Hazdrubálhoz neje Tirza jő,</l>
					<l>Ajkán mosoly van, szemeiben vész,</l>
					<l>Nem szól, de a hős mégis érti őt,</l>
					<l>Midőn némán a rozsdás kardra néz.</l>
				</lg>
				<lg>
					<l>Eközben Kartágó már készen áll,</l>
					<l>Kezében fegyver, szívében harag,</l>
					<l>De hol van a vezér, ki halni tud?</l>
					<l>Megdöbbenten minden most kérdi csak.</l>
				</lg>
				<lg>
					<l>S ím Tirzájával ott jő Hazdrubál,</l>
					<l>Még idegen por fekszik saruján,</l>
					<l>Még száműzöttnek könnye reng szemén,</l>
					<l>De fény csillámlik könnyében, vasán.</l>
				</lg>
				<lg>
					<l>„Elhoztam - mond - honomnak kardomat,</l>
					<l>S kardommal győz, vagy halni tud e kéz&quot;.</l>
					<l>„Elhoztam, - úgymond Tirza - mindenem</l>
					<l>Én is&quot;, s lángolva négy fiára néz.</l>
				</lg>
				<p>*</p>
				<lg>
					<l>Folyt, folyt a harc, mintha két óriás</l>
					<l>Küzd, s harcuk bére a világteke,</l>
					<l>S ez sajka lenne, vad tenger felett,</l>
					<l>Melyen nem menekül, csak egyike.</l>
				</lg>
				<lg>
					<l>Folyt, folyt a harc, mint hogyha fészkében</l>
					<l>Támadja az oroszlánt hős vadász,</l>
					<l>Ott már az élet s győzelem csak egy,</l>
					<l>Dicsőségért többé egy sem csatáz.</l>
				</lg>
				<lg>
					<l>Nincs többé gyermek, nő, ifjú, vagy vén,</l>
					<l>Csak győzni vagy meghalni kész vivó,</l>
					<l>Elesnek ezren s nincsen senki is,</l>
					<l>Rómának irgalmáért kolduló.</l>
				</lg>
				<lg>
					<l>A sáncok egyenként lehullanak,</l>
					<l>És sáncúl holtak testrakása áll,</l>
					<l>Minden ház egy vár, melynek nyitja vér,</l>
					<l>S a győztes benn csak hullákat talál.</l>
				</lg>
				<lg>
					<l>Hat nap foly a harc éjen és napon,</l>
					<l>A város már csak füstös düledék,</l>
					<l>De a fellegvár áll, rongálva bár</l>
					<l>S kicsíny, de hős had harcol benne még.</l>
				</lg>
				<lg>
					<l>„Kis sziklacsúcs a tenger árja közt!</l>
					<l>Hogyan tartod fel e bősz habokat?</l>
					<l>Eldűlsz, feletted a hab összecsap,</l>
					<l>S léssz hasztalan felejtett áldozat.</l>
				</lg>
				<lg>
					<l>Ily sok hű szó, ily sok polgárerény</l>
					<l>Elvesszen-é örökre hasztalan,</l>
					<l>Hát hogyha kel még hajnal a hazán,</l>
					<l>Melyben hős karra még szüksége van?”</l>
				</lg>
				<lg>
					<l>Igy szólott Hazdrubál a várfokon,</l>
					<l>Előtte hullva hullanak a falak,</l>
					<l>Bent éhség gyilkol a kis had között,</l>
					<l>Kint elleneknek ezri állanak.</l>
				</lg>
				<lg>
					<l>Kegyelmet kér hát a maradtaknak,</l>
					<l>Vad puszták közt száműzött életet,</l>
					<l>És Róma, mely nehéz győzelmében</l>
					<l>Halálra fáradt, mostan engedett.</l>
				</lg>
				<lg>
					<l>Megy hát a hős, megy, eltörvén vasát,</l>
					<l>A súlyos gondtól háta meghajol,</l>
					<l>Néz hátra, újra néz, talán könyű</l>
					<l>Függ pilláján, azért nem láthat jól.</l>
				</lg>
				<lg>
					<l>Nehány agg s gyermek követi csupán,</l>
					<l>Hol vannak ők, a bátor harcfiak?</l>
					<l>Hol Tirza és két ifjabb gyermeke</l>
					<l>Mert ketten már pajzsokon nyugszanak.</l>
				</lg>
				<lg>
					<l>Néz, néz és vár, de nem jő senki sem,</l>
					<l>Mögötte a vár lángtengerbe gyúl,</l>
					<l>Fokán áll Tirza, tartván két fiát</l>
					<l>Vadon felnéz s a lángokba borúl.</l>
				</lg>
				<lg>
					<l>A hős távol pusztákon bujdosik,</l>
					<l>Hol a világ a semmiségbe vesz,</l>
					<l>És átkot hall nyomában mindenütt,</l>
					<l>Lángot lát s fél, hogy martaléka lesz.</l>
				</lg>
				<lg>
					<l>Előtte a lég rothad, vér a víz,</l>
					<l>Fejét letenni nem talál hazát,</l>
					<l>Igy jár, ki a hon végenyészetét</l>
					<l>Nem osztja meg, s világát éli át.</l>
				</lg>
				<lg>
					<l>Most tombolhat már a dölyfös nyerő</l>
					<l>Vad ünnepek közt a szent sírokon,</l>
					<l>De az utókor ítél, dönt s emel,</l>
					<l>Míg szív dobog, és szent lesz e név: „Hon&quot;.</l>
				</lg>
			</div>
		</body>
	</text>
</TEI>