<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0061" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Isten veled</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">221</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Isten veled</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Isten veled</head>
				<lg>
					<l>Hittem, sugárod voltam, és te rózsa,</l>
					<l>Mely illatot s színt tőle nyer csupán;</l>
					<l>Szerettelek, s szerelmem boldogsága</l>
					<l>Volt, hogy nélkűlem hervadnál korán.</l>
				</lg>
				<lg>
					<l>Hittem, hogy én valék a tenger ára,</l>
					<l>S te hold valál, szelíd sugáru hold,</l>
					<l>Mely fénypalástot ölt a tengerárra,</l>
					<l>S ha elborúl, vele minden kiholt.</l>
				</lg>
				<lg>
					<l>Hajós valék, te csillag szende fénye,</l>
					<l>Rád bíztam nyugton minden kincsemet,</l>
					<l>Mit megkimélt még szűm hajótörése,</l>
					<l>Melyet jégkeblek bércén szenvedett.</l>
				</lg>
				<lg>
					<l>S nem zúgolódtam. Szűm egész szerelme,</l>
					<l>Mely az imént világokat ölelt,</l>
					<l>Kicsiny leányka, most hozzád szegődve</l>
					<l>Kebledben egy új jobb világra lelt.</l>
				</lg>
				<lg>
					<l>Ott, gondolám, fog szívem megpihenni,</l>
					<l>Mint a hajós, ha régvárt partra jő,</l>
					<l>S mint szellő, lelked fog körüllebegni,</l>
					<l>Mely jobb, nemesb, mint minden földi nő.</l>
				</lg>
				<lg>
					<l>Úgy hittem; s jobb vagy tán sok földi nőnél,</l>
					<l>De mégis nő. Szeretsz, amint szokás,</l>
					<l>Mosolygsz, midőn tán örömet sem érzél,</l>
					<l>Sírsz és könyűd bánatredőt sem ás.</l>
				</lg>
				<lg>
					<l>Ah, rózsa vagy, fényt, fényt keressz csupán csak,</l>
					<l>Akárminőt, s nélkűlem is megélsz,</l>
					<l>Hold vagy, s ha küldesz a vad tengerárnak</l>
					<l>Gyászt vagy mosolyt, csak játékot cserélsz.</l>
				</lg>
				<lg>
					<l>Csillag vagy, fényes csillag, messze égő,</l>
					<l>De óh jaj annak, akit az vezet,</l>
					<l>Hideg sugára hűtelen kisérő,</l>
					<l>Midőn vihar kél a hajó felett.</l>
				</lg>
				<lg>
					<l>De rózsa, hold, csillag, lány nem hibásak,</l>
					<l>Csak az hibás, ki bennök többre les;</l>
					<l>Isten veled, lány! a költő őrült csak,</l>
					<l>Ki párt magának e földön keres. -</l>
				</lg>
			</div>
		</body>
	</text>
</TEI>