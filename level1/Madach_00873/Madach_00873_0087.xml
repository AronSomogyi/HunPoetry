<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0087" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A vampír</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">690</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A vampír</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>A vampír</head>
				<lg>
					<l>„Esküdjél nő, esküdjél Istenre,</l>
					<l>Hogy hiven megőrzöd szívedet,</l>
					<l>Nyerjek bár a harcdúló Tiboldon,</l>
					<l>Essék bár, hogy a sír eltemet.</l>
				</lg>
				<lg>
					<l>Jól gondold meg esküdnek szentségét,</l>
					<l>Zálogúl hajfürtöd add velem,</l>
					<l>Isten véled aztán, - tán utolszor,</l>
					<l>Igy int rejtélyes bús sejtelem.</l>
				</lg>
				<lg>
					<l>A halálnak érintett meg szárnya,</l>
					<l>S ím hogy megcsókollak homlokon,</l>
					<l>Óh, nem érzed-e miként szellemkéz</l>
					<l>Köztünk halvány, síri leplet von?”</l>
				</lg>
				<lg>
					<l>Jerta borzad s remegő ajakkal</l>
					<l>Esküt suttog, búcsúcsókot ád;</l>
					<l>Ármán indul, zálogúl magával</l>
					<l>Vívén hölgye egy fürt éjhaját.</l>
				</lg>
				<lg>
					<l>Lóra űl, s a várhidon amint megy</l>
					<l>Horkol a ló, s vissza-visszavág,</l>
					<l>Míg az udvarból utána rémes</l>
					<l>Jóslattal vonítnak a kutyák.</l>
				</lg>
				<lg>
					<l>„Menjünk, menjünk!” ordit, nyughatatlan</l>
					<l>A hős és vezetni kell lovát.</l>
					<l>„Vigan szóljon a kürt&quot;, mond s megcsendűl,</l>
					<l>Hejh, de tompa, síri hangot ád.</l>
				</lg>
				<lg>
					<l>És amint a völgyön messzebb száguld,</l>
					<l>Nyomdokában kettes árnyat lát,</l>
					<l>Néz, ki sincs mellette, újra indul</l>
					<l>S mindkét árnyék követi nyomát. -</l>
				</lg>
				<lg>
					<l>Jő az éj varázsoló csendével,</l>
					<l>Jőnek véle a kis csillagok,</l>
					<l>Megcsendűl a szellemek zenéje:</l>
					<l>Zokogó szél, csevegő habok.</l>
				</lg>
				<lg>
					<l>Minden oly bús, s mégis olyan vonzó, -</l>
					<l>Jerta is még erkélyén mereng;</l>
					<l>S ím a szellem-szó közűl feléje</l>
					<l>Jól ismért hang ilyen szókat zeng:</l>
				</lg>
				<lg>
					<l>„Fegyver csattog váram kapujánál,</l>
					<l>Büszke bajnok kéri életem,</l>
					<l>Hadd vesszen Tiboldnak híre, vára</l>
					<l>Dűljön el, én nem védelmezem.</l>
				</lg>
				<lg>
					<l>Büszke bajnok, váramat kivívod!</l>
					<l>Hőshöz illő férfi harc-e ez?</l>
					<l>Elrablál előbb mint éji tolvaj</l>
					<l>Mindent, ami örömöt szerez.</l>
				</lg>
				<lg>
					<l>Elrablád éltemnek csillagzatját,</l>
					<l>S azután jössz karddal éltemért,</l>
					<l>Jól tudod, könnyű lesz így győzelmed,</l>
					<l>Mert hogy védjem azt, nincs már miért!</l>
				</lg>
				<lg>
					<l>Csillagom most néked ég s mosolyg csak,</l>
					<l>Mely rám egykor tetterőt lehelt.</l>
					<l>Hasztalan kérdem, hogy éljek-é még,</l>
					<l>Haljak-é érette, adjon jelt.”</l>
				</lg>
				<lg>
					<l>Jerta hallgat, könny tódúl szemébe,</l>
					<l>Szédűl, szédűl, - keble elszorúl,</l>
					<l>Karja reszket s íme erkélyéről</l>
					<l>A dalnok lábához rózsa hull.</l>
				</lg>
				<lg>
					<l>Hólepel borítja a vidéket,</l>
					<l>Hólepel alatt magányos sír,</l>
					<l>Fent az égen csillagok reszketnek,</l>
					<l>Lent a földön zokogó szél sír.</l>
				</lg>
				<lg>
					<l>A fagyos sírban tátongó sebbel</l>
					<l>Fekszik Ármán s édes álmot lát</l>
					<l>Jertájáról, s szorosabban zárja</l>
					<l>Mit keblén hord, a nő éjhaját.</l>
				</lg>
				<lg>
					<l>„Bírom esküdet, mond, zord tanyámra</l>
					<l>Ez hoz életet, hoz meleget.” -</l>
					<l>Óh ha tudnád, hogy magas váradban</l>
					<l>Jerta téged rég elfeledett.</l>
				</lg>
				<lg>
					<l>Ottan áll fényes, meleg szobában</l>
					<l>Lágy párnákkal gazdag mátkaágy,</l>
					<l>Melyen a kéj a perc mámorában</l>
					<l>Lelkünknek kivánni mit sem hágy.</l>
				</lg>
				<lg>
					<l>Ott álmodnak mennyet Jerta s Tibold</l>
					<l>Egymás keblén, amint nyugszanak,</l>
					<l>S ébredvén ott lelnek szebb valóra,</l>
					<l>Mint a menny, melyet álmodtanak.</l>
				</lg>
				<lg>
					<l>„Elhervadtál, mond Tibold álmában,</l>
					<l>Ah de mindegy, kedves rózsaszál -</l>
					<l>Lelkeinkből illatod már úgyis</l>
					<l>A boldogság többé el nem száll&quot;.</l>
				</lg>
				<lg>
					<l>Éjfélt üt, reng még az érc visszhangja,</l>
					<l>Mint kebelben elmult bús idő,</l>
					<l>S ím a folyosón mindig közelgve</l>
					<l>Súlyos léptek hangos zaja jő.</l>
				</lg>
				<lg>
					<l>Éjszak fénye néz az ablakon be</l>
					<l>Véresen. Vonítnak az ebek,</l>
					<l>Tibold alszik, Jerta megdermedve</l>
					<l>Szólana s szavai nincsenek.</l>
				</lg>
				<lg>
					<l>Csattogással tárul az ajtó föl,</l>
					<l>Jerta félkönyökre dülve néz,</l>
					<l>S ím a mátkaágy függönyredőit</l>
					<l>Lassan vonja szét halotti kéz.</l>
				</lg>
				<lg>
					<l>Ármán áll ott, csillogó szemekkel,</l>
					<l>Keblén Jertának hajfürte van,</l>
					<l>S a fürtnek mellette tátongó seb</l>
					<l>Vérzik, vérzik szörnyen, zordonan.</l>
				</lg>
				<lg>
					<l>„Jerta, Jerta! most az én órám jő!</l>
					<l>Hosszú a nap örömeidnek,</l>
					<l>Míg én lent fázom hideg tanyámon,</l>
					<l>Legalább hát most melengess meg!</l>
				</lg>
				<lg>
					<l>Látod-é e hajfürt ép, enyém vagy,</l>
					<l>Az nem hervad, mint a rózsaszál!</l>
					<l>S tudod-e nő, hogy csak szíved vérén</l>
					<l>Melegedhetik fel a halál?!”</l>
				</lg>
				<lg>
					<l>Ezzel vad lángtól kigyúló arccal</l>
					<l>A nő védtelen keblére dűl,</l>
					<l>Míg ez szótlan párnájára roskad,</l>
					<l>Érzéketlen, eszméletlenűl. -</l>
				</lg>
				<lg>
					<l>Szürke reg derűl a szörnyű éjre,</l>
					<l>Tibold ébred, csókkal ajakán</l>
					<l>Símul Jertához, de visszaretten:</l>
					<l>„Hah! kiált, mért vagy oly halavány?</l>
				</lg>
				<lg>
					<l>Mért vagy oly hideg, nincs-é benned vér,</l>
					<l>Jerta szólj!” - Ez búsan mosolyog:</l>
					<l>„Oh egy élő, s egy holt kedvesének</l>
					<l>Egy időben lenni vajh mi sok!”</l>
				</lg>
				<lg>
					<l>„Milyen eszmék! kedvesem beteg vagy?</l>
					<l>Légy nyugodt, űzd szét a rémeket!”</l>
					<l>„Ott nyugszom meg én csak - mond szelíden</l>
					<l>A nő - hova e vérnyom vezet.”</l>
				</lg>
				<lg>
					<l>Tibold fölkel s íme hajmeredve</l>
					<l>Vérnyomot lát végig a szobán.</l>
					<l>Fut mint őrült a havas vidéken</l>
					<l>Ármán sírjáig a vér után.</l>
				</lg>
				<lg>
					<l>Jön más éj, s a régi vendég véle,</l>
					<l>Jerta a hónál fehérebb lett,</l>
					<l>S minden reggel lábnyomok nélkűl a</l>
					<l>Hóült sírhoz vérszalag vezet.</l>
				</lg>
				<lg>
					<l>S a hajnallal többé föl sem ébred</l>
					<l>Végre a nő, nincs már benne vér.</l>
					<l>Óh, a rózsa hervad, míg a hajfürt</l>
					<l>Hervadhatlan zálogképen él!</l>
				</lg>
			</div>
		</body>
	</text>
</TEI>