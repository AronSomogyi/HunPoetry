<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0096" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az előörs</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">732</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az előörs</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Az előörs</head>
				<lg>
					<l>Mint viharnak, mely mindent lerombol,</l>
					<l>Messze földre elhallik zugása:</l>
					<l>Úgy a honvédtábort megelőzte</l>
					<l>Hírnevének büszke szárnyalása.</l>
				</lg>
				<lg>
					<l>Eljutott a Kárpátok aljáig</l>
					<l>S fenyves rejtekében felkereste</l>
					<l>A tornyos kastélyt, hol ősz Berenddel</l>
					<l>Barna lánya, szép Piroska éle.</l>
				</lg>
				<lg>
					<l>Olykor-olykor vendég jött a házhoz</l>
					<l>S estve lángjánál a kandallónak</l>
					<l>Mondott a honvédről hős regéket,</l>
					<l>Melyek oly fellengzőek, csodásak,</l>
				</lg>
				<lg>
					<l>Milyenek csak ős mesékben élnek.</l>
					<l>Agg Berendnek arca fölpiroslott,</l>
					<l>Feltekintett rozsdaett kardjára</l>
					<l>S még egyszer megifiodni vágyott.</l>
				</lg>
				<lg>
					<l>Míg Piroska földrehajtott fejjel</l>
					<l>Hallgatott és borzadott magában,</l>
					<l>Mily szivetlen, vad lehet a honvéd,</l>
					<l>Dúló villám a sorsnak karában. -</l>
				</lg>
				<lg>
					<l>S im a szomszéd völgyben nagy-véletlen,</l>
					<l>Mint vihar, honvédtábor jelen meg,</l>
					<l>S a seregnek hírhedett vezére</l>
					<l>Lesz vendége az öreg Berendnek.</l>
				</lg>
				<lg>
					<l>Hol van nő, kiváncsiság kit nem bánt?</l>
					<l>Érezé ezt szép Piroska is jól,</l>
					<l>Látni vágyta a rettentő tábort,</l>
					<l>Melynek félt már híre hallatától.</l>
				</lg>
				<lg>
					<l>Ellopózott erdei ösvényen</l>
					<l>A szomszéd hegy legmagasb csúcsára,</l>
					<l>Onnan, gondolá, a harci képet</l>
					<l>Kényelemmel majd végig belátja.</l>
				</lg>
				<lg>
					<l>A hegynek csúcsán előörs állott,</l>
					<l>„Állj! ki vagy?” kiált a barna lányra,</l>
					<l>Fölsikojt ez, és alélva roskad</l>
					<l>Szőke tisztnek fölfogó karára.</l>
				</lg>
				<lg>
					<l>Szörnyü képek népesítik álmát,</l>
					<l>Durva arcok vérfestett kezekkel,</l>
					<l>Nem meré szemét soká kinyitni,</l>
					<l>Érezé, hogy kínosan mint vész el.</l>
				</lg>
				<lg>
					<l>Végre eszmélt, ott feküdt gyepágyon,</l>
					<l>Mintha anyakéz ápolta volna,</l>
					<l>Oldalánál védszellemként a tiszt</l>
					<l>Térden állt, szelíden mosolyogva.</l>
				</lg>
				<lg>
					<l>Oly csengő, oly biztató volt a hang,</l>
					<l>Mellyel szólt az ébredő leányhoz,</l>
					<l>És a kard is mint fényes játékszer,</l>
					<l>Úgy simult csak karcsú derekához;</l>
				</lg>
				<lg>
					<l>Hogy Piroska csakhamar megnyerte</l>
					<l>Önbizalmát, elbeszélve híven</l>
					<l>Sétáját, és a szó szót igényelt,</l>
					<l>Mígnem elmerültek a beszédben.</l>
				</lg>
				<lg>
					<l>Mit mondtak, mit nem, minek leírnom,</l>
					<l>Tán magok sem tudták a beszédet,</l>
					<l>Ámde a beszédből szíveikben,</l>
					<l>Mint az illatos virágból, méz lett.</l>
				</lg>
				<lg>
					<l>S búcsuzásul homlokán a lánynak</l>
					<l>Félig orzott s mégis édes csók ég,</l>
					<l>S a tiszt mellén erdei nefelejts,</l>
					<l>Minden érdemjelnél kedvesebb ék.</l>
				</lg>
				<lg>
					<l>Mily eszméket forralt szép Piroska</l>
					<l>A magányos ösvényen hazáig! -</l>
					<l>„Honvéd volt ez? óh nem így néz az ki,</l>
					<l>Aki mint oroszlán úgy csatázik.</l>
				</lg>
				<lg>
					<l>Az én ifjam szende bús arcával</l>
					<l>Hogy tudhatna vétni ellenének?</l>
					<l>Istenem csak baj ne érje ottan; -</l>
					<l>Ily szemek nem ölnek, csak szeretnek!”</l>
				</lg>
				<lg>
					<l>Eközben tornyos lakába ére</l>
					<l>S édes titkul tartá meg kalandját,</l>
					<l>Bár gyakorta mintha vétkes lenne,</l>
					<l>Áruló pír, véletlen futá át.</l>
				</lg>
				<lg>
					<l>Ősz Berend együtt ült a vezérrel,</l>
					<l>Kit nehéz gond vad haragja bántott,</l>
					<l>Míg parancsosztó szavát hallgatva</l>
					<l>Ifjú honvéd katonásan állt ott.</l>
				</lg>
				<lg>
					<l>„Melyet mondtam, az előörs rögtön</l>
					<l>Induland a vészes hegyszorosnak,</l>
					<l>S ottan áll a végső emberig, míg</l>
					<l>Holnap sergeim általvonulnak.</l>
				</lg>
				<lg>
					<l>Hogyha mégis súlyosb lenne a baj,</l>
					<l>Mint a hősi elszántság szivökben,</l>
					<l>Kérjenek segélyt!” mond gúnyos hangon</l>
					<l>S a honvéd eltávozik sötéten.</l>
				</lg>
				<lg>
					<l>Mily kinzó kétség, minő előörs,</l>
					<l>Csak nem ifjam, gondolá Piroska,</l>
					<l>Véle ily veszélyben mit tennének?</l>
					<l>Kérdezné, és mégis néma szája.</l>
				</lg>
				<lg>
					<l>Éjen át harclárma, ágyúdörgés,</l>
					<l>Fegyvervillám tölté a vidéket,</l>
					<l>Megzavarva, melyet a leányka</l>
					<l>Álmodott, a tündér édes képet.</l>
				</lg>
				<lg>
					<l>Bércek ormán a hajnal piroslik,</l>
					<l>Útra készen áll a hős vezér már,</l>
					<l>Ősz Berend egyetlen gyermekével</l>
					<l>Búcsút mondva a ház kapuján áll.</l>
				</lg>
				<lg>
					<l>S ím futár jön vérző, füstös arccal,</l>
					<l>Ajkán sóhaj, győzelem szemében.</l>
					<l>„Mit jelent az éji harci lárma?”</l>
					<l>„Túlerő kerített meg véletlen.</l>
				</lg>
				<lg>
					<l>Hogy lőhessünk, még előbb szuronnyal</l>
					<l>Kellett ágyuinkat visszavenni,</l>
					<l>Hogy mozdulhassunk, mely elnyomott majd,</l>
					<l>Az ellenség közt kellett rést törni.</l>
				</lg>
				<lg>
					<l>Kapitányunk vitt zászlót előre,</l>
					<l>S a vak éjben útat az jelölt csak,</l>
					<l>Kapitányunk kardja tisztított rést,</l>
					<l>Melyen bátraink aztán haladtak.</l>
				</lg>
				<lg>
					<l>Hangja volt a kürt, melytől megértők,</l>
					<l>Merre menjen aki győz, avagy hal;</l>
					<l>S győztünk, a megritkult ellentábor</l>
					<l>Elfutott a legvadabb futással.</l>
				</lg>
				<lg>
					<l>Összeszámolók magunkat s láttuk,</l>
					<l>Ellenünk hogy ép jókor futott el,</l>
					<l>Mert különben nem marad közűlünk,</l>
					<l>Aki jőjjön győzelmünk hirével.”</l>
				</lg>
				<lg>
					<l>Szép Piroska némán hallja mindezt,</l>
					<l>Borzalomtól halványúl arcája,</l>
					<l>Gondolván, ez volt egyik közűlök,</l>
					<l>Kiknek hírét hordja a hír szárnya.</l>
				</lg>
				<lg>
					<l>Milyen lehetett e szörnyü férfi,</l>
					<l>Akinek kő nőtt helyén szivének;</l>
					<l>Hej, az én ifjam felől tudom jól</l>
					<l>Legfeljebb csak bús lányok beszélnek.</l>
				</lg>
				<lg>
					<l>„Hát miért nem küldtetek segélyért?”</l>
					<l>A honvéd mosolyg rá keserűen.</l>
					<l>„Mert hogy nem volt súlyosabb még a baj,</l>
					<l>Mint a bátorság volt szemeinkben.</l>
				</lg>
				<lg>
					<l>„S mért nem hozza tiszted a jelentést?”</l>
					<l>„Egy tévedt golyó találta szíven.</l>
					<l>S már alig suttogta: Semmi baj nincs</l>
					<l>E ponton, vezéremnek jelentem.”</l>
				</lg>
				<lg>
					<l>Csendesség lőn a kicsinyke körben</l>
					<l>S hallik súlyos léptek dobogása,</l>
					<l>Bajnokok ravatalon halottat</l>
					<l>Hoznak, elvett zászlókba takarva.</l>
				</lg>
				<lg>
					<l>A vezér felhajtja a sírleplet,</l>
					<l>Szőke ifjú tiszt szunnyad alatta;</l>
					<l>Mellén két virág, a szerelemnek</l>
					<l>Nefelejtse s a hír vérrózsája.</l>
				</lg>
				<lg>
					<l>Ősz Berend könnyet törűl s letérdel,</l>
					<l>A vezér kardjához kap haraggal,</l>
					<l>A lány nem sír, és boszút nem érez,</l>
					<l>Ő csak földre roskad egy sohajjal.</l>
				</lg>
			</div>
		</body>
	</text>
</TEI>