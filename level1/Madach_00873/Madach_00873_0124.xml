<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0124" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Alföldi utazás</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">546</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Alföldi utazás</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Alföldi utazás</head>
				<lg>
					<l>Forró nyár középen a nap délen állott,</l>
					<l>Lánykámmal utaztam alföld sík vidékén,</l>
					<l>Falunak menénk el széles utcáján, de</l>
					<l>Nem járt benne ember, nem volt ott élő lény.</l>
				</lg>
				<lg>
					<l>Gólya állt féllábon csak a házfedélen</l>
					<l>S kerepelt kocsinknak szokatlan zajára,</l>
					<l>A zárt ajtónál meg a fehér eb szunnyadt,</l>
					<l>S fel-felmordult olykor megszakadt álmába.</l>
				</lg>
				<lg>
					<l>Hosszú nádkerités nyult az utca mellett,</l>
					<l>Általszőtte azt a tök lankadt indája,</l>
					<l>Kinn a faluvégen bádog tetejéről</l>
					<l>A toronynak kakas nézett a pusztára.</l>
				</lg>
				<lg>
					<l>Elmaradt lassanként a falu megettünk,</l>
					<l>Kútágas nyujtózott a gyepről az égnek,</l>
					<l>Mig néhány akácnak enyhadó árnyában,</l>
					<l>Egy csomóba bújva, marhák delelének.</l>
				</lg>
				<lg>
					<l>Távolabb aranyzott dús kalász borítá</l>
					<l>A félig levágott végtelen mezőt el,</l>
					<l>Kévéken nyugodtak a fáradt kaszások,</l>
					<l>S a lánykák mulattak koszorúkötéssel.</l>
				</lg>
				<lg>
					<l>Ezzel elmaradt a legvégső életkép,</l>
					<l>Véghetlen homoktér nyult izzón előttünk,</l>
					<l>Nem volt a reménynek egy fűszála rajta</l>
					<l>S mi a puszta képén búsan elmerengtünk.</l>
				</lg>
				<lg>
					<l>Oly jól összehangzott az borús szivünkkel,</l>
					<l>Távolról fénylett csak a toronynak orma,</l>
					<l>Messziről mosolygott, dőre képzeletként,</l>
					<l>Ránk a délibábnak fényből szőtt világa.</l>
				</lg>
				<lg>
					<l>A vakító fényben izzadt lovaink csak</l>
					<l>Lassan haladának, elnyujtott fejekkel,</l>
					<l>S ostorpattogás és biztató szavak közt</l>
					<l>Őrlék a homokot a kocsikerekkel.</l>
				</lg>
				<lg>
					<l>Útfelen ökörfark állt portól lepetten</l>
					<l>Kék szamárkenyérrel, búsan elkókkadva</l>
					<l>Olyan mozdulatlan, oly némán merően,</l>
					<l>Mintha kőből volna még az is faragva.</l>
				</lg>
				<lg>
					<l>Tán még az árnyék is elhagyá itt tárgyát,</l>
					<l>Kiesebb tanyát hogy keressen magának,</l>
					<l>Tán még a szellő sem jár e pusztaságon,</l>
					<l>Martalékul esni félvén a halálnak.</l>
				</lg>
				<lg>
					<l>Összenéztünk s lelkünk a kéjtől megújult,</l>
					<l>Életet találni, egymásnak szemében,</l>
					<l>Érzők, mely szükséges e két szív egymásnak</l>
					<l>És egymáson kívül más egyébje nincsen.</l>
				</lg>
				<lg>
					<l>Hajh, de mily életnesz támad most körűlünk,</l>
					<l>Mintha a halottak újra ébrednének,</l>
					<l>Száz nyelvű titkos szó mellettünk, felettünk,</l>
					<l>Melyen láthatatlan szellemek beszélnek.</l>
				</lg>
				<lg>
					<l>Most fülünkbe súgnak titkos édes sejtést,</l>
					<l>Majd ismét hajunkkal játszanak pajzánan,</l>
					<l>Megcsókolják újra forró homlokunkat,</l>
					<l>S nyom nélkül repülnek - merre, hova, honnan?</l>
				</lg>
				<lg>
					<l>Felretten szavokra a szamárkenyér is,</l>
					<l>S hajlong, mintha régi bajtárst üdvözölne,</l>
					<l>Míg a népes nádas recsegő zenével</l>
					<l>Futni indul, mintha őrült táncra menne.</l>
				</lg>
				<lg>
					<l>S a szellembeszédre az ég is figyelmez,</l>
					<l>Gyors vitorlázással barna felhők jőnek,</l>
					<l>S mint felvillanó bú férfiúi arcon</l>
					<l>Árnyaik a síkon úgy végig lebegnek.</l>
				</lg>
				<lg>
					<l>Szégyen bosszujában bömbölnek magokban,</l>
					<l>Gyors repülésben hogy túl nem szárnyalhatják</l>
					<l>A viz színén csuszó kis fecskét, az Isten</l>
					<l>E megtestesített pajzán gondolatját.</l>
				</lg>
				<lg>
					<l>Fényes ködből épült órjás oszlopzatnak</l>
					<l>Látszik az eső ott, melyre a felhő dől,</l>
					<l>S lassú méltósággal, zuhogó moraj közt</l>
					<l>Jő sötét terhével a látkör széléről.</l>
				</lg>
				<lg>
					<l>Végre a felhő a tó fölébe ére,</l>
					<l>S rég vált kedvesekként bámulnak egymásra,</l>
					<l>Nézd, óh lányka nézd, bár oly távol egymástól,</l>
					<l>Egymásnak alakját tükrözik csak vissza.</l>
				</lg>
				<lg>
					<l>A vészes felhő most még egyszer megdördűl,</l>
					<l>Végignyargal rajta a harag villáma,</l>
					<l>Mint emlékünkben, ha már a révnél állunk,</l>
					<l>Még egyszer villan fel sorsunk sok csapása,</l>
				</lg>
				<lg>
					<l>S jól ismert szavára a tó kezd habozni,</l>
					<l>Mint a kedves keble viszonlát percében,</l>
					<l>Hallva kedvesének átélt szenvedését,</l>
					<l>Azután egy percre csendes néma minden.</l>
				</lg>
				<lg>
					<l>Mostan megeredt a felhőnek könyűje,</l>
					<l>Sűrűn hull a zápor, ég föld összeolvad,</l>
					<l>A felhő a tónak dűl vágyó karába</l>
					<l>S ott talál zajongó keble nyúgodalmat. -</l>
				</lg>
				<lg>
					<l>Óh nő, hogyha sorsunk eltép is egymástól,</l>
					<l>A tó és a felhő legyenek eszedben,</l>
					<l>Hogyha szenvedénk és könyezénk egymásért,</l>
					<l>Szenvedés s könyű még egyesít jövőben.</l>
				</lg>
				<lg>
					<l>Nézd, a nap kisüt már, mint föléled minden,</l>
					<l>Gyémántoktól csillog az alföld rónája,</l>
					<l>Szivárvány csatolja az eget földünkhöz,</l>
					<l>Zálogul, hogy még van Istennek ránk gondja.</l>
				</lg>
			</div>
		</body>
	</text>
</TEI>