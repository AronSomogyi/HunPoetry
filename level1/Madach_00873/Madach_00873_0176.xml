<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0176" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ó- és újkor</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">344</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ó- és újkor</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Ó- és újkor</head>
				<lg>
					<l>Mért nem imádunk most, mint hajdanán,</l>
					<l>Hellasz napos, olajfás partjain!? - -</l>
					<l>Midőn fűzéres fejjel áldoztak</l>
					<l>Mosolygó istenek oltárain?</l>
					<l>Hittek, mert köztük laktak, élveztek</l>
					<l>Isteneik, s parancsuk is ez volt,</l>
					<l>E végett alkottak berket, napot,</l>
					<l>E végett zúgott hab, szolgált a hold.</l>
					<l>Ledönték lángoló oltárukat</l>
					<l>És jött helyébe vérző feszület,</l>
					<l>Egy isten szenvedt rajta, s vérzeni</l>
					<l>Kell annak is, aki istent szeret.</l>
					<l>Mit oly bőven hintett szét a nagy ég,</l>
					<l>Élvezni bűn lett ajándékait,</l>
					<l>Az istent tőlünk égbe számüzék,</l>
					<l>És idegen lett szellemünk is itt.</l>
				</lg>
				<lg>
					<l>Mért nem szeretünk most mint hajdanán</l>
					<l>Hellasz napos, olajfás partjain?!</l>
					<l>A lány lány volt, nem lestek benne mást,</l>
					<l>Az ifju élvezett hó halmain.</l>
					<l>A természet gyujtá meg lángjukat,</l>
					<l>S tartott, míg lángjok élvezet vala;</l>
					<l>Hálával tették le a poharat,</l>
					<l>Ha forró szomjuk elmult általa.</l>
					<l>Ma a lányt ideállá emelék,</l>
					<l>Céllá tevék, azért silányult el,</l>
					<l>Azért találja gyakran ördögnek</l>
					<l>Az ideált váró megcsalt kebel.</l>
					<l>Vár a leány, kibe szeressen majd,</l>
					<l>Ki jő, kihez halálig kötve lesz,</l>
					<l>Jő az ifjú, s egy édes pillanat</l>
					<l>Mindkettőjökre ércbilincset tesz.</l>
				</lg>
				<lg>
					<l>Mért nem foly a világ mint hajdanán</l>
					<l>Hellasz napos, olajfás partjain?!</l>
					<l>Kint folyt le az élet és küzdelem</l>
					<l>A közpiacnak néphullámain.</l>
					<l>Az ifju öntudattal lépe fel,</l>
					<l>Nyilt volt előtte száz közhasznu tér,</l>
					<l>Tudá, hogy a polgárerény utján</l>
					<l>Mindenki amennyit nyom, annyit ér.</l>
					<l>Ma rejtekben kél minden esemény,</l>
					<l>A köztér puszta, csak bitó van rajt,</l>
					<l>Hiúz szem néz a házi tűz mögé,</l>
					<l>S mosolygás leplez tőle minden bajt.</l>
					<l>Ma az ifjú ha érzi önbecsét,</l>
					<l>Kétségbeesve megdermed mint kő,</l>
					<l>Mert számadásba most az embernek</l>
					<l>Nem súlya többé már, csak száma jő.</l>
				</lg>
				<lg>
					<l>Mért nem halunk most úgy mint hajdanán,</l>
					<l>Hellasz napos, olajfás partjain?!</l>
					<l>Szender volt az örömrózsák felett,</l>
					<l>Vagy a dicsőség szent babérain.</l>
					<l>Máglyáról láng közt szállt fel szellemünk,</l>
					<l>De a honos föld körében maradt</l>
					<l>Itten danolt és itt melegedett,</l>
					<l>Mint Phönix öltvén új alakokat.</l>
					<l>Most mély gödörbe süllyesztnek alá,</l>
					<l>Hol nap nem ér, hol rothadás lakik,</l>
					<l>Halálunk büntetés egy vétekért,</l>
					<l>Mely ezredektől ránk nehezkedik;</l>
					<l>Lelkünk a földről messze vándorol,</l>
					<l>Uj ismeretlen hon határihoz,</l>
					<l>Hol egy megfoghatatlan istenség</l>
					<l>Reánk, ki tudja, milyen végzést hoz.</l>
				</lg>
			</div>
		</body>
	</text>
</TEI>