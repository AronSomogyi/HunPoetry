<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0144" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Fény- és árnyképek</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">569</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Fény- és árnyképek</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Fény- és árnyképek</head>
				<p>(A török világból)</p>
				<p>I</p>
				<lg>
					<l>Fehér galamb száll végig az égen,</l>
					<l>Gyászos nőtől jött búcsúgondolat,</l>
					<l>Távol bús várnak ül le tetején;</l>
					<l>De a búcsú a vártömlöcbe hat.</l>
				</lg>
				<lg>
					<l>Ott ül magában némán a fogoly,</l>
					<l>Sötét bár, mégis büszke homloka,</l>
					<l>Mint cser, mely a villámtól megreped,</l>
					<l>De meghajolni nem tanul soha.</l>
				</lg>
				<lg>
					<l>Valának véle több rabtársak is,</l>
					<l>Egyenként jöttek értök s elvivék;</l>
					<l>Olyankor kint a fegyver csattogott,</l>
					<l>S be állt megint a néma csendesség.</l>
				</lg>
				<lg>
					<l>„Ismét szabaddá lőn ma egyikünk&quot;.</l>
					<l>Mond a rab s a falra keresztet vág,</l>
					<l>Nő a keresztek száma s folyton fogy</l>
					<l>A börtön mélyében a társaság.</l>
				</lg>
				<lg>
					<l>„Melyikre jő a sor?” így beszélnek,</l>
					<l>Mig egy marad és búsan felsohajt:</l>
					<l>„Ha elmegyek, nem lesz bajtárs, aki</l>
					<l>E falra itt keresztet véssen majd.” -</l>
				</lg>
				<lg>
					<l>Nehány kavics most minden birtoka</l>
					<l>És társasága, mellyel még mulat,</l>
					<l>Elszórja őket, és mint kincs után</l>
					<l>Utánuk minden szegletben kutat.</l>
				</lg>
				<lg>
					<l>Majd zeng édes dalt, mint a rab madár</l>
					<l>S a vártetőn rá a galamb felel,</l>
					<l>Majd zeng, mint a vihar, hős csatadalt,</l>
					<l>De visszhangot ki tudja merre lel. - -</l>
				</lg>
				<p>*</p>
				<lg>
					<l>A várban fent zajos tivornya van</l>
					<l>Győzelmi mámor lelkesít fel ott.</l>
					<l>Habzó pohárral vigan éltetik</l>
					<l>Szerencséjét s a bajnok zsarnokot.</l>
				</lg>
				<lg>
					<l>A féketlen kedv már nem tud határt</l>
					<l>S ím tompán rémesen a föld alúl,</l>
					<l>Baljóslatú dal zeng, s szavára az</l>
					<l>Egész kör dermed, elhalaványúl.</l>
				</lg>
				<lg>
					<l>Kihull kezökből a habzó pohár,</l>
					<l>Szorult kebellel minden összenéz,</l>
					<l>Mint hogyha távol dörgés hirdeti,</l>
					<l>Hogy közelg már a földrázó vész.</l>
				</lg>
				<lg>
					<l>Biró s elitélt szerepet cserél,</l>
					<l>Ez reszket, míg amaz emelten jár.</l>
					<l>A szent ügy legszebb győzedelme ez,</l>
					<l>Mely csillagként sötét egünkön áll.</l>
				</lg>
				<p>II</p>
				<lg>
					<l>A mecsetben milyen pompa?</l>
					<l>Fegyveres nép áll az ajtón,</l>
					<l>Az imám zeng, zúg az ének,</l>
					<l>Ah de tompán, ah de fájón.</l>
				</lg>
				<lg>
					<l>Hálaünnepet rendelt a</l>
					<l>Basa, hogy győzelmet ére,</l>
					<l>S gúnyúl az egeknek áldoz</l>
					<l>Bár poklot illetne bére.</l>
				</lg>
				<lg>
					<l>S énekelni kell a népnek</l>
					<l>Melyt békóba vert hatalma;</l>
					<l>Hálát adni szent oltárhoz</l>
					<l>Fegyveres néppel hajtatta.</l>
				</lg>
				<lg>
					<l>És azért a hálaének</l>
					<l>Olyan tompa, olyan fájó</l>
					<l>És az égnek ajtajáról</l>
					<l>Visszapattan az imámszó.</l>
				</lg>
				<lg>
					<l>A kőemlék, melyet épít,</l>
					<l>Lassan földdé porladoz szét,</l>
					<l>Mint a zsarnokság és minden,</l>
					<l>Ami Istenünk ellen vét.</l>
				</lg>
				<p>*</p>
				<lg>
					<l>Temetőben nagy sír mellett</l>
					<l>Kis kereszt fából faragva,</l>
					<l>Számtalan népség körűle</l>
					<l>Síri dalt zeng térden állva.</l>
				</lg>
				<lg>
					<l>Hős elestek nyugszanak lent,</l>
					<l>Kik jogért, hazáért vívtak,</l>
					<l>Sírjokon testvér szemekből</l>
					<l>Őszinte könyek fakadnak.</l>
				</lg>
				<lg>
					<l>Lopva jöttek csendes estve,</l>
					<l>Zsarnokuk hogy meg ne tudja;</l>
					<l>Ámde Isten jól figyelmez</l>
					<l>Szívük suttogó dalára.</l>
				</lg>
				<lg>
					<l>S midőn jő fegyveres had</l>
					<l>S a sírókat elzavarja,</l>
					<l>Jő helyettük a tavasz, mely</l>
					<l>A sírt rózsákkal takarja.</l>
				</lg>
				<lg>
					<l>S nyilnak zöld veres fehéren</l>
					<l>Mindörökké, míg tavasz kel,</l>
					<l>Mint fel kell virulni mindnek</l>
					<l>Miben Isten örömet lel.</l>
				</lg>
				<p>III</p>
				<lg>
					<l>Mily zaj kél a csendes éjszakában?</l>
					<l>Fegyveres nép, menekvő csapat,</l>
					<l>Dob pereg két viskó ajtajában,</l>
					<l>Láncon hurcolnak ifiakat.</l>
				</lg>
				<lg>
					<l>Hidraként fejet emelt-e újra</l>
					<l>A legyőzött polgárháború</l>
					<l>És őrült elragadtatásának</l>
					<l>Színhelyévé lőn-e e falú?</l>
				</lg>
				<lg>
					<l>Zászló leng-e ismét kint az utcán,</l>
					<l>Mely körül tolong az ifjúság,</l>
					<l>Kard után éhes szemekkel nézve</l>
					<l>És utánad, dőre szabadság.</l>
				</lg>
				<lg>
					<l>Oltár áll-e ismét a zászlónál,</l>
					<l>Melyhez nő s agg búcsúképen jár,</l>
					<l>Pazaran szórván reá fillérét,</l>
					<l>Melytől áldást a hazára vár?</l>
				</lg>
				<lg>
					<l>Nem, nem, mind nincs itt e rendetlenség,</l>
					<l>A basa bölcs működése ez,</l>
					<l>Az fut csak, ki áldását nem érti,</l>
					<l>Vándor utazó nyugodt lehetsz.</l>
				</lg>
				<lg>
					<l>Az adót szedik csak szolganépek,</l>
					<l>Ottan a dob ím azért pereg,</l>
					<l>És az ifjú láncban csak azért van,</l>
					<l>Mert ujoncoz a török sereg.</l>
				</lg>
				<p>*</p>
				<lg>
					<l>Óh de Isten, kit nem veszteget meg</l>
					<l>Álfény, s nem riaszt meg emberkar,</l>
					<l>Mondd, előtted vajjon melyik kedvesb</l>
					<l>Ez új rend, vagy a régi zavar? -</l>
				</lg>
			</div>
		</body>
	</text>
</TEI>