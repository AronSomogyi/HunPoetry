<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0180" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A betelt kivánságok</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">495</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A betelt kivánságok</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>A betelt kivánságok</head>
				<lg>
					<l>„Mért küzd keblem, gondolám magamban,</l>
					<l>Óh mi az, mi megnyugtatna már?”</l>
					<l>S im szavamra egy hatalmas tündér</l>
					<l>Rózsafellegen hozzám leszáll.</l>
				</lg>
				<lg>
					<l>„Kívánj - mond - s mit kívánsz, teljesülend!”</l>
					<l>És kivántam trónt, országokat,</l>
					<l>Fél világ uralt, míg más felében</l>
					<l>Rettegék nevem s hatalmamat.</l>
				</lg>
				<lg>
					<l>Igy éltem sokáig s jött a tündér,</l>
					<l>Ujra kérdvén: „Boldog vagy-e már?”</l>
					<l>„Nem, nem tündér, amit én kerestem,</l>
					<l>Megnyugvást, szűm mostan sem talál.</l>
				</lg>
				<lg>
					<l>Mit használ e trón nekem s dicsőség,</l>
					<l>Mily kéjt lel gyöngyében a csiga?</l>
					<l>Benső boldogságomnak még jobban</l>
					<l>Érzem a trónon mi sok hia.</l>
				</lg>
				<lg>
					<l>Vagy bájosb-é vajha álmom? Óh nem!</l>
					<l>Több gyönyört birok-é el mint más?</l>
					<l>Fellebbenti-é előttem a sír</l>
					<l>És menyország titkát bűvarázs?</l>
				</lg>
				<lg>
					<l>Vidd el trónodat, tündér s helyébe</l>
					<l>Adj nekem mérhetlen tudományt;</l>
					<l>Nem mely a virág szirmát olvassa,</l>
					<l>S minden légynek osztálynevet ad.</l>
				</lg>
				<lg>
					<l>Tudományt adj, mely lelkét felfogja</l>
					<l>A világnak, melyben ront, teremt.</l>
					<l>A műhelyt mutasd meg, melyben készül,</l>
					<l>Ami lent küzd, ami fénylik fent.</l>
				</lg>
				<lg>
					<l>S ím szemem előtt egy nagy koporsó</l>
					<l>Tárul fel, benn rothadás nyüzsög,</l>
					<l>„Születés” áll írva rajt, s felette</l>
					<l>E szó „szükségesség” menydörög.</l>
				</lg>
				<lg>
					<l>„Óh, e szót, e látványt hadd felednem,</l>
					<l>Vagy többé földön nincs örömem!”</l>
					<l>A nemtő érint bűvös ujjával</l>
					<l>És a látvány elvesz elülem.</l>
				</lg>
				<lg>
					<l>„Látom, tündér, tudomány, dicsőség</l>
					<l>Boldogsághoz földön nem vezet.</l>
					<l>Egy van, egy van, nékünk üdvösséget</l>
					<l>Itt lenn nyujtó s ez az élvezet.</l>
				</lg>
				<lg>
					<l>Adj nekem lányt, szépet, mint tavasz reg,</l>
					<l>Hőt mint nyár, csendest mint őszi est!”</l>
					<l>S ím a nemtő röpke fellegekben</l>
					<l>Száz meg száz bájos alakot fest.</l>
				</lg>
				<lg>
					<l>„Válassz!” - úgymond. „Óh, hogyan válasszak,</l>
					<l>A legszebbet szebb követi még;</l>
					<l>Hogyha mind nem bírhatom, egy sem kell!</l>
					<l>Mindegyik mérhetlen veszteség.”</l>
				</lg>
				<lg>
					<l>„Ember! mond a nemtő, e képeknek</l>
					<l>Számolhatlan, végtelen sora;</l>
					<l>Hogy birhatnád mind, gyarló kebellel,</l>
					<l>Mit a képzelet csak alkota?”</l>
				</lg>
				<lg>
					<l>„Adj hát egyet, s a többit tüntesd el!”</l>
					<l>S ím karomba lánykát ölelek.</l>
					<l>„Meg van hát nyugalmam, érzem, érzem,</l>
					<l>Hála néked, nemtő - szeretek!”</l>
				</lg>
				<lg>
					<l>„Kéjben - mond ő - nem lesz megnyugvásod.</l>
					<l>A kéjhúrnak felzengő szava</l>
					<l>Kell hogy szünjék; a kéj győzelem, mit</l>
					<l>Sok balsors felett szűnk nyer vala.</l>
				</lg>
				<lg>
					<l>Inger a kéj, epedés a célhoz.</l>
					<l>Önbecsérzet és kiváncsiság</l>
					<l>Hogyha mézben fuldokolsz nem édes,</l>
					<l>S imelgő ha nem őrzi fullánk.</l>
				</lg>
				<lg>
					<l>A lányszív megtelhetik érzéssel,</l>
					<l>Lányt az ég szeretni alkota,</l>
					<l>Abban él, virúl, abban hervad le,</l>
					<l>Mint virággal lelke, illata.</l>
				</lg>
				<lg>
					<l>Férfiszívben más érzések élnek,</l>
					<l>Tetterő, küzdések vihara,</l>
					<l>Ott a szerelem csak úgy mosolyg fel,</l>
					<l>Mint vadonban a kis ibolya.</l>
				</lg>
				<lg>
					<l>Megfáradt kedélyed leszakasztja</l>
					<l>S illatánál megfrissűl megint;</l>
					<l>A világ lehervadt, sorsa bételt</l>
					<l>És számodra messzebb pálya int.</l>
				</lg>
				<lg>
					<l>Ott is lesz virágszál, mely enyhít, de</l>
					<l>Még olyat nem alkotott az ég,</l>
					<l>Mely örök friss, s illatával enyhít,</l>
					<l>Valahányszor lelked szomja ég.”</l>
				</lg>
				<lg>
					<l>S a nemtőnek teljesült jóslata,</l>
					<l>Vágyam elhalt, halványult a lány.</l>
					<l>Ellökém s hozzám volt bilincselve,</l>
					<l>Sírtam ép hogy őtet választám.</l>
				</lg>
				<lg>
					<l>Vágytam a földet és vágytam könnyét,</l>
					<l>Küzdésit, s ím a nemtő megszánt;</l>
					<l>Ébredék otthon kicsiny szobámban</l>
					<l>Boldogan, hogy álmom már nem bánt.</l>
				</lg>
				<lg>
					<l>Érzém gyöngyből, hogyha nincs is tenger,</l>
					<l>Gyöngyök minden tengerben vannak.</l>
					<l>Úgy fogadjuk, amint adta a sors</l>
					<l>És lehetünk itt is boldogak!</l>
				</lg>
			</div>
		</body>
	</text>
</TEI>