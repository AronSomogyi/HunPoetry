<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0097" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Férfiszó</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">998</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Férfiszó</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Férfiszó</head>
				<lg>
					<l>Az Aldunának szirtes partjain</l>
					<l>Egymással szemben áll két büszke vár,</l>
					<l>Közöttük a hab is jobban szalad,</l>
					<l>Mint aki éjjel temetőben jár.</l>
				</lg>
				<lg>
					<l>Itt válik a török s magyar határ;</l>
					<l>Mi az mégis, hogy mindkét várfokon</l>
					<l>Egyenlő zászló leng, bár a két vár</l>
					<l>Különbözik mint éj s nap, oly nagyon.</l>
				</lg>
				<lg>
					<l>Amaz mint rém, sötét és hallgatag,</l>
					<l>Vonóhídját magas gaz nőtte be,</l>
					<l>Csak éjjel zördül fegyver vagy bilincs</l>
					<l>S az őrkiáltás zúg tornyáról le.</l>
				</lg>
				<lg>
					<l>Nem látszik ott ember, csak néha jő</l>
					<l>A várfokára egy sötét alak,</l>
					<l>Fehér szakálát a szél lengeti</l>
					<l>Szemében látszik rég forralt harag.</l>
				</lg>
				<lg>
					<l>Néz, néz sokáig végig a Dunán,</l>
					<l>Aztán öklével által fenyeget,</l>
					<l>Szemébe könny gyűl, mígnem felriad,</l>
					<l>S büszkén a vár mélyébe lépeget.</l>
				</lg>
				<lg>
					<l>A másik vár vidám, népes, zajos,</l>
					<l>Éjjel nappal tivornya, vígalom;</l>
					<l>Ott összegyűl mi örömet keres,</l>
					<l>Ottan lakik mi csak gyönyör vagyon.</l>
				</lg>
				<lg>
					<l>S miért lakói mégsem boldogok?</l>
					<l>Ámbár ifjú, ámbár szerelmes pár.</l>
					<l>Felettök kínzó sejtelem gyanánt</l>
					<l>Nehéz sorsnak Damokles kardja áll.</l>
				</lg>
				<lg>
					<l>Tabán, a várúr, halvány és szikár,</l>
					<l>Fájó mosolygás reszket ajkain,</l>
					<l>S két szeméből vad láng tévedez</l>
					<l>A távolban, de nem tudhatni min.</l>
				</lg>
				<lg>
					<l>Csak hogyha zaj, vigasság környezi,</l>
					<l>Csak hogyha bujdosik habzó pohár,</l>
					<l>A mámorban látszik csak boldognak,</l>
					<l>De akkor is sokszor rögtön feláll.</l>
				</lg>
				<lg>
					<l>Fut a várfokra, halványan mint rém,</l>
					<l>Merően lengő zászlójára néz,</l>
					<l>S megborzad, hogyha egy-egy darabot</l>
					<l>Ismét magával vitt az éji vész.</l>
				</lg>
				<lg>
					<l>Lent Dalma várja. Milyen bájalak,</l>
					<l>Megtestesült szerelmi élvezet.</l>
					<l>De rajta is bánatnak fátyola</l>
					<l>Hullámzék, mint felhő a nap felett.</l>
				</lg>
				<lg>
					<l>Nem tudja senki, honnan van, ki ő.</l>
					<l>Távol utából hozta őt Tabán,</l>
					<l>De hogyha kérdik a nő s út felől,</l>
					<l>Sötét felhő a válasz homlokán.</l>
				</lg>
				<lg>
					<l>E pár egymáson szenvedéllyel függ,</l>
					<l>Egymás karán lelnek csak életet,</l>
					<l>S csókjoknál mégis Dalma könnye reng,</l>
					<l>S Tabánnak ölelő kara remeg.</l>
				</lg>
				<lg>
					<l>S ha a büvös világban elmerűl,</l>
					<l>Mely a nőnek sötét szemében ég,</l>
					<l>Ha függ a szűn, melynek hullámai</l>
					<l>Több élvet rejtnek, mint a magas ég,</l>
				</lg>
				<lg>
					<l>Egyszerre mint eszmélő felsikolt</l>
					<l>A nő, s Tabán a vár fokára néz,</l>
					<l>Hogy a zászlóból egy-egy darabot</l>
					<l>Ismét magával vitt az éji vész. -</l>
				</lg>
				<p>*</p>
				<lg>
					<l>Éj van, vihar süvölt a vár felett,</l>
					<l>S talapzatát dühös habok vivják,</l>
					<l>Bent vad gyönyör s rivalgó kedv között</l>
					<l>Dombéroz a féktelen társaság.</l>
				</lg>
				<lg>
					<l>Tabánnak arca lassanként kigyúl</l>
					<l>Túlizgatságtól, mely lelkében van,</l>
					<l>Dalmának ajka kéjszomjtól pirúl,</l>
					<l>Könnye kiszárad a szem lángiban.</l>
				</lg>
				<lg>
					<l>S im a várfokról egy hang így sikojt:</l>
					<l>„Zászlónknak vége, elsodrá a vész.”</l>
					<l>Tabán és Dalma kővé merevűl,</l>
					<l>S a társaság aggódva összenéz.</l>
				</lg>
				<lg>
					<l>„Hadd jőjjön dalnok, mond egy cimbora</l>
					<l>Föleszmélvén, pajzán dalt zengeni.</l>
					<l>Tréfáira majd elriadnak tán</l>
					<l>Az éjfélnek kísértő rémei.”</l>
				</lg>
				<lg>
					<l>S kinyil az ajtó, dalnok jő be rajt,</l>
					<l>Megrázva ősz fejét a húrba nyúl,</l>
					<l>Végigfut rajta, mint a fergeteg,</l>
					<l>Danolni kezd, s aggott arca kigyúl.</l>
				</lg>
				<p>*</p>
				<lg>
					<l>Volt hajdan egy basa</l>
					<l>Sok nép uralta őt,</l>
					<l>De számolt ép ezért</l>
					<l>Még több irígyelőt.</l>
				</lg>
				<lg>
					<l>Ezek nagy titkosan</l>
					<l>Rá vészt esküdtenek,</l>
					<l>S orvúl egy éjszaka</l>
					<l>Váránál termenek.</l>
				</lg>
				<lg>
					<l>Megmászták csakhamar</l>
					<l>Védetlen sáncait,</l>
					<l>S koránti örömük</l>
					<l>Mindent végzettnek hitt,</l>
				</lg>
				<lg>
					<l>Midőn az agg basa</l>
					<l>Egy vészjelt gyújtatott,</l>
					<l>S hű frígyes társa mint</l>
					<l>Villámlás terme ott.</l>
				</lg>
				<lg>
					<l>Két tűz közt a zsivány</l>
					<l>Talált így méltó bért,</l>
					<l>Ki hírt vigyen haza</l>
					<l>Közűlök egy sem tért.</l>
				</lg>
				<lg>
					<l>Társát most a basa</l>
					<l>Vendégűl kéri fel,</l>
					<l>A hála s tisztelet</l>
					<l>Ezernyi jelivel.</l>
				</lg>
				<lg>
					<l>S átadván zászlóját</l>
					<l>Igy szólt: „Akármi ér,</l>
					<l>Lengesd zászlómat és</l>
					<l>Míg van szívemben vér,</l>
				</lg>
				<lg>
					<l>Avagy megvédelek</l>
					<l>Vagy érted meghalok</l>
					<l>Kincsem, váram tiéd</l>
					<l>És én szolgád vagyok.”</l>
				</lg>
				<lg>
					<l>Nehány nap tünt le már,</l>
					<l>Még folyt a vigalom,</l>
					<l>Éj volt, magában járt</l>
					<l>Az őr a várfokon,</l>
				</lg>
				<lg>
					<l>S még fényár, víg zene</l>
					<l>Töltött el minden tért,</l>
					<l>Az őrhöz a hárem</l>
					<l>Felől ily szózat ért:</l>
				</lg>
				<lg>
					<l>„Óh nő, ily gazdag fényt</l>
					<l>Nem adhatok neked.”</l>
					<l>„Hideg a fény nekem,</l>
					<l>Megyek ifjú veled.”</l>
				</lg>
				<lg>
					<l>,,Óh nő, ezer veszély</l>
					<l>Átok kísér velem.”</l>
					<l>„Mindegy, karodba majd</l>
					<l>Megvéd a szerelem.”</l>
				</lg>
				<lg>
					<l>„Óh nő, ha megbánnád</l>
					<l>Még egykor léptedet.”</l>
					<l>,,Ki a jövőre néz</l>
					<l>És számol, nem szeret.”</l>
				</lg>
				<lg>
					<l>Az őr most jelt adott,</l>
					<l>A basa ott terem,</l>
					<l>Harcedzett népe gyűl</l>
					<l>Körűle hirtelen.</l>
				</lg>
				<lg>
					<l>Kis sajka látszik a</l>
					<l>Dunán, benn ifju s nő.</l>
					<l>Tűz! ordít a basa</l>
					<l>S száz cső utána lő.</l>
				</lg>
				<lg>
					<l>„Evezzetek fiúk!</l>
					<l>Mond és csolnakban áll.</l>
					<l>Tovább, tudjátok a</l>
					<l>Hű nálam díjt talál.</l>
				</lg>
				<lg>
					<l>Mentsétek ősz fejem</l>
					<l>Azon szégyentől meg,</l>
					<l>Hogy nőmmel bűntelen</l>
					<l>Haramja kéjeleg.”</l>
				</lg>
				<lg>
					<l>A két csolnak repűl,</l>
					<l>Mint sas s kicsiny madár</l>
					<l>Ez kétségbesve, az</l>
					<l>Vérző zsákmányra vár.</l>
				</lg>
				<lg>
					<l>S a két csolnak között</l>
					<l>A tér mindinkább fogy,</l>
					<l>Az üldöző hevűl,</l>
					<l>Az üldött összerogy.</l>
				</lg>
				<lg>
					<l>„Nincs többé menedék,</l>
					<l>Mond a rabló lovag,</l>
					<l>Kardommal kell legott,</l>
					<l>Hogy nő kivívjalak.”</l>
				</lg>
				<lg>
					<l>S felfogva kedvesét</l>
					<l>Kopár szigetre hág,</l>
					<l>Egy perc még és a két</l>
					<l>Vetélytárs összevág.</l>
				</lg>
				<lg>
					<l>Rettentő lett a harc,</l>
					<l>Két órjás küzde ott,</l>
					<l>Két fergeteg vala,</l>
					<l>Amely találkozott.</l>
				</lg>
				<lg>
					<l>Mindkettő lankadt már,</l>
					<l>De győztes egy sem lett,</l>
					<l>S csodálta mindkettő</l>
					<l>A hős ellenfelet.</l>
				</lg>
				<lg>
					<l>„Basa! mond a lovag,</l>
					<l>Igy nem mégy semmire,</l>
					<l>Ott állnak emberid</l>
					<l>Gyilkolni hívd ide.”</l>
				</lg>
				<lg>
					<l>,,Lovag, mond a basa,</l>
					<l>Én gyilkos nem vagyok,</l>
					<l>Menj és hadd e hűtlen nőt,</l>
					<l>Tudd, én a férj vagyok.”</l>
				</lg>
				<lg>
					<l>„Úgy vívjunk hát tovább!”</l>
					<l>S a két kard újra kész,</l>
					<l>Midőn hegyek mögűl</l>
					<l>A holdvilág kinéz.</l>
				</lg>
				<lg>
					<l>Csak most ismeri meg</l>
					<l>A megdermedt basa,</l>
					<l>Hogy a vendéglovag,</l>
					<l>Ki hölgyeért viva.</l>
				</lg>
				<lg>
					<l>S mellette látja a</l>
					<l>Zászlót, melyet kinyert.</l>
					<l>„Megállj, mond hirtelen,</l>
					<l>Amit fogadtam szent.</l>
				</lg>
				<lg>
					<l>Zászlóm véd, csak vigyázz</l>
					<l>Hogy védjen szüntelen,</l>
					<l>Mert hogyha nem lobog</l>
					<l>Vérbosszúm megjelen.” -</l>
				</lg>
				<lg>
					<l>A zászló nem lobog,</l>
					<l>Vérbosszúm megtalált,</l>
					<l>Álnok bán, ismerjed</l>
					<l>Meg bennem a basát! -</l>
				</lg>
				<p>*</p>
				<lg>
					<l>Tabán és Dalma még most is meredt,</l>
					<l>Arcok fehér, mint síron holdsugár,</l>
					<l>A társaság ijedten összenéz</l>
					<l>S a vén dalnok méltósággal feláll.</l>
				</lg>
				<lg>
					<l>„Üssétek által tőrrel kebelét!”</l>
					<l>Mond felriadva egyik cimbora,</l>
					<l>És tőr után kap száz kéz hirtelen,</l>
					<l>S erőtlen hull le mindnyájok kara.</l>
				</lg>
				<lg>
					<l>Mi bűverő bilincselhette le?</l>
					<l>A dalnak büszkén lép közöttük el,</l>
					<l>Nem tudja senki mért, de tántorog,</l>
					<l>S elszorul s retteg minden kebel.</l>
				</lg>
				<lg>
					<l>Vad lárma zúg kívülről, ég a vár,</l>
					<l>Tolongva döbörögnek seregek,</l>
					<l>A fegyver csattog s kétségbe eső</l>
					<l>Nőhangok kegyelemért esdenek.</l>
				</lg>
				<lg>
					<l>Végtére minden csendes, néma lesz</l>
					<l>Csak füstölő rom már a büszke vár,</l>
					<l>Elállt a vész is és a várfokon</l>
					<l>Az ősz basa elmerülten áll.</l>
				</lg>
				<lg>
					<l>Néz, néz az éjbe, rengő hold sugár</l>
					<l>Van a Dunán, mint halvány sírlepel,</l>
					<l>Közötte kormányzatlan sajka úsz,</l>
					<l>S szellő enyelg két hulla fürtivel.</l>
				</lg>
			</div>
		</body>
	</text>
</TEI>