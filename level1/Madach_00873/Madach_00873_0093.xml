<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0093" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Nabukodnozor álma</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">676</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Nabukodnozor álma</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Nabukodnozor álma</head>
				<lg>
					<l>Bíbor trónon nyugszik Nabukodnozor,</l>
					<l>Forró homlokára rableány hajol,</l>
					<l>Csilla, ámde ajkán míg mosoly lebeg,</l>
					<l>Könnyben forrnak a szép éjsötét szemek.</l>
					<l>Távolabb karének zeng, aztán eláll,</l>
					<l>Mert elszenderűle trónján a király. -</l>
					<l>Ah de hát mi lelte, szörnyen felkiált,</l>
					<l>Görcsösen hánykódik, verve homlokát,</l>
					<l>Majd meg lelkendezve izzad, tőrt ragad;</l>
					<l>Lássuk szinről-szinre a rém-álmokat.</l>
					<l>Hirnök jő vágtatva s mond: „Uram király!</l>
					<l>Legszebb országod nyílt lázadásban áll.”</l>
					<l>„Nincs-e hősi sergem, fel hát, fel velek!</l>
					<l>Pusztítsák el mind, kik pártot üttenek.”</l>
					<l>És jő másik hirnök: „Irgalom uram!</l>
					<l>Minden országod már fegyverezve van!”</l>
					<l>„Úgy hát vesszenek mind, mind ha pártosok,</l>
					<l>Vérrel írom rájok, hogy király vagyok.”</l>
					<l>S harmadik hirnök sápadtan liheg:</l>
					<l>„Sergünk tönkre verve semmisűle meg!</l>
					<l>Halld, óh halld király mint zúg a nép dühe,</l>
					<l>Már a vár bástyáit dönti, rontja le.”</l>
					<l>„Úgy tehát Isten vagy ördög bármi légy,</l>
					<l>Aki népet fékez és koronát véd,</l>
					<l>Jőjj segits te, hogyha minden elhagyott,</l>
					<l>Mert még szolgahad hoz ránk gyalázatot!”</l>
					<l>S a trón mellett ím egy szellem megjelen,</l>
					<l>Arca hajmeresztő, olyan idegen</l>
					<l>S túlvilági hangon ekképen beszél:</l>
					<l>„Rendelj s megleszen mind, amit rendelél!”</l>
					<l>„Irts ki, irts ki, kérlek, minden pártütőt!”</l>
					<l>Gúnymosollyal hallja a védszellem őt</l>
					<l>És a felkelt népre szór villámokat,</l>
					<l>S a nép halva fekszik a bástyák alatt.</l>
					<l>Megkönnyült kebellel néz szét a király,</l>
					<l>Amint védnökével a várormon áll:</l>
					<l>„Mondsza, drága szellem, nyugtom lesz-e már,</l>
					<l>Vagy megint új küzdés új veszélyre vár?”</l>
					<l>„Nem pihensz meg, amíg élnek özvegyek,</l>
					<l>Új boszúlót s pártost, hogy neveljenek!”</l>
					<l>„Óh hát rajta, rajta, sujtsd le őket is,</l>
					<l>Látod, mond a zsarnok, szűm csak benned hisz;</l>
					<l>Majd ha országom mint nyílt koporsó áll,</l>
					<l>Melyből csontüreggel néz ki a halál,</l>
					<l>Trónom biztosan lesz, nem kél ellene</l>
					<l>Senki!” S amint mondta, minden úgy leve.</l>
					<l>Elvadult megyéken ember nem lehel,</l>
					<l>Szürke égbe száll a sirnak bűze fel,</l>
					<l>Légi útjából a kis madár lehull,</l>
					<l>Mérges dudva nő a kert virágaul;</l>
					<l>Mint halotti ének, zúgva sír a szél,</l>
					<l>Pusztákról ha hangos ház-sorokhoz ér,</l>
					<l>És hol a jólétnek csendes fészke állt,</l>
					<l>Most vérengző vad tart ronda lakomát.</l>
					<l>A zsarnok végig jár országán, vele</l>
					<l>Biztató gyanánt megy védő szelleme,</l>
					<l>Minden lépten sárga csontba botlanak;</l>
					<l>Mellettök zörejjel hullnak a falak.</l>
					<l>Ámde a vadaknak tápjok elfogyott,</l>
					<l>S dühhel támadják meg a vad zsarnokot.</l>
					<l>Jó, hogy a védszellem helyt áll és legott</l>
					<l>A vérengző csorda halva összerogy.</l>
					<l>Majd messzebb ballagnak, szótlan, csendesen,</l>
					<l>Fázni kezd királynak lelke mélyiben. -</l>
					<l>Most bércekhez érnek, ott a visszhang él,</l>
					<l>S a jövők léptére álmából kikél.</l>
					<l>„Gúnyolsz tán?” kiált az ingerült király.</l>
					<l>A szellem legyint és a visszhang eláll.</l>
					<l>Dermed a király és már-már félni kezd:</l>
					<l>„Menjünk - úgymond - lelkem már nem bírja ezt!</l>
					<l>Nézd merő halál van, ahol úr vagyok,</l>
					<l>S fent gúnnyal ragyognak a nap s csillagok.”</l>
					<l>S ím alighogy mondta a szörnyű szavat,</l>
					<l>A nap elborúl, a csillag elszalad,</l>
					<l>S míg őrjöngő szemmel bámul felfele</l>
					<l>Sírként tátong rá az ég végetlene.</l>
					<l>„Vissza, vissza, ordit a megtört király,</l>
					<l>Dísztermemben engem bíborpárna vár.</l>
					<l>És hű udvaronchad elmosolygja majd</l>
					<l>Homlokomról mind e fejedelmi bajt!”</l>
					<l>Ám hiú szavára a szellem nevet:</l>
					<l>„Amit vágysz, aligha ottan megleled!” -</l>
					<l>„Szellem, légy kegyelmes, kérlek térdemen,</l>
					<l>Hogyha rosszak is, hagyd őket meg nekem,</l>
					<l>Vagy trónomnak átkos, bíbor pamlagán</l>
					<l>Kínzóbban mint ellen, öl meg a magány!”</l>
					<l>„Késő, mond a szellem, ím itt fekszenek,</l>
					<l>Téged oltalmaznak felsőbb végzetek.”</l>
					<l>„Óh szörnyü kegyesség, óh jaj hát nekem,</l>
					<l>Ah de nincsen-é meg Csillám, kedvesem?</l>
					<l>Ő hivem tudom, nem csalnak ily szemek,</l>
					<l>Nála egy világért kárpótlást lelek!”</l>
					<l>Mond és Csillájának hő ölébe dűl - -</l>
					<l>Hah! de mit sikolt föl oly kegyetlenűl?</l>
					<l>Míg rengő térdekkel eszmél újolag,</l>
					<l>Csilla ellebbent már, mint fátyolszalag.</l>
					<l>S áll búsan magában pusztaság között</l>
					<l>A király, csontokból épült trón fölött;</l>
					<l>Kér társúl magának kígyót, tigrist kér,</l>
					<l>Csakhogy bármit lásson, ami véle él.</l>
					<l>Hasztalan! védője is elhagyta már,</l>
					<l>Nincs mitől még óvja, trónja bizton áll.</l>
					<l>És nem mer kívánni, tudja minden vágy</l>
					<l>Ép oly vérnyomot, mint rabló tőre hágy.</l>
					<l>Összerogy, de a föld, melyet átölel,</l>
					<l>A szörnyű fiúnak nem anyakebel;</l>
					<l>Megrendűl alatta és nagy hirtelen</l>
					<l>Óriás koporsó ürjévé leszen,</l>
					<l>Végtelen eséssel szállva véle át</l>
					<l>A csillagtalan nem múló éjszakát.</l>
					<l>S hasztalan zokogva kér enyészetet</l>
					<l>Őt védik hatalmak, felsőbb végzetek.</l>
				</lg>
			</div>
		</body>
	</text>
</TEI>