<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0120" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Télen</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">635</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Télen</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Télen</head>
				<lg>
					<l>Üdvözölve légy, mely itt terülsz előttem,</l>
					<l>Szép fehér világ a távol vándorától</l>
					<l>Nagyszerű fehér könyv, melybe gondolatját</l>
					<l>Isten írja, menten emberek mocskától.</l>
				</lg>
				<lg>
					<l>Elveszett a mesgye, melyet kapzsiság vont,</l>
					<l>Mit kicsinyes tervvel emberkéz irányza;</l>
					<l>Hol az Isten ír a télben és halálban,</l>
					<l>Ott beáll a végzet szent egyformasága.</l>
				</lg>
				<lg>
					<l>Csak az alkonyat von még bibor palástot</l>
					<l>Nyom nélkül sikamló szánomnak körébe,</l>
					<l>Nincs egyéb nesz, mint az ostorpattogás és</l>
					<l>Tüsszögő lovamnak kisded csengetyűje.</l>
				</lg>
				<lg>
					<l>Szól a csengetyűcske félbe nem szakasztva</l>
					<l>Vidám dalt tanuló visszhangok szavától,</l>
					<l>Sir árván magában, mint halál harangja,</l>
					<l>Mely szegények sírján búcsuzó gyanánt szól.</l>
				</lg>
				<lg>
					<l>És előttem a nap vérszinű golyója</l>
					<l>Oly borongó arccal ég, mint síri lámpa,</l>
					<l>Azt hinné az ember halvány fátyolában,</l>
					<l>Hogy tán elfogyott már minden hő sugára.</l>
				</lg>
				<lg>
					<l>S íme a végső jel is le is tűne lassan,</l>
					<l>Mely a föld és ég közt állott még határúl,</l>
					<l>És egész világ egy órjás jég-golyó lett,</l>
					<l>Mely tán egy Titánnak épült sirlakáúl.</l>
				</lg>
				<lg>
					<l>Árván elhagyottnak, idegennek érzi</l>
					<l>Itt magát a szikra embernek szivében,</l>
					<l>Mint egyetlen gyöngye éltető melegnek</l>
					<l>A sötét enyészet jegült tengerében.</l>
				</lg>
				<lg>
					<l>Sűrűn kezd havazni, elborít mint hogyha</l>
					<l>Jőne a halál, hogy végkép eltemessen -</l>
					<l>Barna varju károg még csak a ködárban</l>
					<l>És követ - talán hogy a sirhoz kisérjen.</l>
				</lg>
				<lg>
					<l>S mintha a sírlakra hantokat hánynának,</l>
					<l>Mind sötétebbé lesz a télnek határa:</l>
					<l>Az utat csak olykor egy bokrocska jegyzi,</l>
					<l>Szép fehér ruhában, mellékében állva.</l>
				</lg>
				<lg>
					<l>S míg mellette a szán gyorsan elsikamlik,</l>
					<l>Súgár ágakat nyujt a bokor feléje;</l>
					<l>Gyönge fagyvirágot hullat arcaimra,</l>
					<l>Mintha hogy maradjak, esdekelve kérne.</l>
				</lg>
				<lg>
					<l>S messze elszalad bár szánom a bokortól,</l>
					<l>A bokor még mindég integet utána,</l>
					<l>Mintha fájna néki, hogy magára hagytam</l>
					<l>S mintha mégis boldog utazást kivánna.</l>
				</lg>
				<lg>
					<l>Most fenyőerdőbe visz magányos útam,</l>
					<l>Zölden állnak a fák, bár hó űl felettek,</l>
					<l>Mint mosolygó arcú ifju vándorok, kik</l>
					<l>A fagyos haláltól útközt meglepettek.</l>
				</lg>
				<lg>
					<l>Itt-ott félig égett, barna törzsök állnak,</l>
					<l>Mint órjási rémek elnyujtott karokkal,</l>
					<l>Beljebb mind sötétebb - s a sűrű homályát</l>
					<l>Lelkem népesíti szörnyű alakokkal.</l>
				</lg>
				<lg>
					<l>A fenyőágak közt búsan jajgat a szél,</l>
					<l>És a vad macskának átható sirása.</l>
					<l>Hah, de hát e fénypont, mely szemembe ötlött,</l>
					<l>Mit jelent? Azt hinném nyáron, fénybogárka.</l>
				</lg>
				<lg>
					<l>S a kicsinyke szikra mindinkább kiválik</l>
					<l>A sötétből, mintha szinte nőve nőne,</l>
					<l>S íme a vadonban egy egész világot</l>
					<l>Látok, hogy melegszik és virul körötte.</l>
				</lg>
				<lg>
					<l>Ebnek ugatása jő előmbe onnan,</l>
					<l>Mint honosb világból jól ismert, üdvözlet,</l>
					<l>Majd fehér füstoszlop a magas kéményből</l>
					<l>Int, hogy arra tartsak s a vándor pihenhet.</l>
				</lg>
				<lg>
					<l>A kisded vadászlak ajtajában állok,</l>
					<l>Bent a kandallónál a család melegszik,</l>
					<l>Rég történtekről szól a jó házi gazda,</l>
					<l>Térdein figyelve kis fiúcska fekszik.</l>
				</lg>
				<lg>
					<l>Fonva ülnek a nők, míg nagyobb fiúcskák</l>
					<l>A tüzet élesztik fürgén sürgölődve,</l>
					<l>Most pillantják csak meg a bejött vendéget,</l>
					<l>S üdvözölve jőnek nyájasan elébe.</l>
				</lg>
				<lg>
					<l>A tűznél a legjobb helyre kényszerítik</l>
					<l>És kérdésre kérdést tesznek a világról,</l>
					<l>Melynek vad beszéde nem hat el idáig</l>
					<l>Melynek bus visszhangja lelkeikben nem szól.</l>
				</lg>
				<lg>
					<l>Óh, csak egy nem kérdez, nem zajong körűlem,</l>
					<l>A serdülő lányka hátra áll szerényen,</l>
					<l>Hinnéd, hogy szobor, ha keble nem,dobogna,</l>
					<l>S élet nem beszélne lángoló szemében.</l>
				</lg>
				<lg>
					<l>A kandalló végre lassanként kialszik,</l>
					<l>S a kiváncsiságnak kérdése kifárad,</l>
					<l>Elmenének tőlem mindnyájan nyugodni,</l>
					<l>Csak lelkem nyugalmat még itt sem találhat.</l>
				</lg>
				<lg>
					<l>Ott ülök magamban, ablakomra a szél</l>
					<l>Jő kocogni, mintha irígyelne engem,</l>
					<l>S mondaná, hogy holnap újra a vadonba</l>
					<l>Űz a sors, hogy itt csak vendégként melegszem.</l>
				</lg>
				<lg>
					<l>S én a hajadonra gondolok s utamra,</l>
					<l>Melynek pusztaságán e csendes lak vára;</l>
					<l>S gondolok éltemre, melynek pusztaságán</l>
					<l>Érek-e még ilyen csendes jó tanyára?</l>
				</lg>
				<lg>
					<l>S íme ujra szürkül már a téli hajnal,</l>
					<l>Én nehéz kebellel végbucsúkat intek;</l>
					<l>Mint rég ismerősök a faház lakói</l>
					<l>Jó szivű áldással szánomig kísérnek.</l>
				</lg>
				<lg>
					<l>S amidőn lovamnak kisded csengetyűje,</l>
					<l>Mint halál harangja, úgy konog előttem:</l>
					<l>Visszanézve látom a leánynak arcát</l>
					<l>Állni ablakánál égve, elmerülten. -</l>
				</lg>
				<lg>
					<l>Óh leányka, látom-e még egyszer arcod? -</l>
					<l>Éltem vad út, mely ritkán visz virághoz.</l>
					<l>Hej, de a virágnak megmaradt emléke</l>
					<l>Éltem vadonára még soká varázst hoz.</l>
				</lg>
			</div>
		</body>
	</text>
</TEI>