<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0156" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Emlékezés az első szerelemre</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">637</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Emlékezés az első szerelemre</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Emlékezés az első szerelemre</head>
				<lg>
					<l>Ringass, ringass pille szárnyú képzet,</l>
					<l>Mult idők álmába vissza-vissza!</l>
					<l>Lengjen egyszer még előmbe képed</l>
					<l>Első szerelem, te ég leánya!</l>
				</lg>
				<lg>
					<l>Látom őt, gyermek még s hajadon már,</l>
					<l>Gyászat ölte s vitték társaságba,...</l>
					<l>Bábja mától rá már hasztalan vár</l>
					<l>Kis testvérét hogy temetni látta.</l>
				</lg>
				<lg>
					<l>Reszketett a sok idegen arctól,</l>
					<l>A vígasz meg úgy sajgott szívében;</l>
					<l>Semmi jót sem várhatott azoktól</l>
					<l>Kik testvérét most vivék ki épen.</l>
				</lg>
				<lg>
					<l>Én ülék csak mellé néma ajkkal,</l>
					<l>Sirdogáltunk együtt s felmosolygánk;</l>
					<l>Nem kötöttünk frígyet nagy szavakkal,</l>
					<l>S öntudatlan már is frígyben állánk.</l>
				</lg>
				<lg>
					<l>Érzé, ő nélkűlem árva lenne,</l>
					<l>Érzém én is, hogy védője lettem,</l>
					<l>S a kicsiny fázó hogy átmelengne</l>
					<l>Szánakozva e kebelbe vettem.</l>
				</lg>
				<p>*</p>
				<lg>
					<l>Nőtt a lány, tükröt kezdett keresni,</l>
					<l>Tükröt leltem én a lány szemében.</l>
					<l>Ő virágbokrétát ment ki szedni,</l>
					<l>Én madárzenét hallgatni mentem.</l>
				</lg>
				<lg>
					<l>S mert madárkák ottan hangicsálnak,</l>
					<l>Hol virágok gazdagon teremnek,</l>
					<l>Hogyha lépteink találkozának,</l>
					<l>Arról csak madár s virág tehetnek.</l>
				</lg>
				<lg>
					<l>Mint delejtű vágy és öntudatlan</l>
					<l>Vonja egymást s együtt megpihennek,</l>
					<l>Vágyunk sem volt más, minthogy nyugodtan</l>
					<l>Egymás mellett nézzünk a nagy égnek.</l>
				</lg>
				<lg>
					<l>Ott ülénk az ingó puha fűben</l>
					<l>Kis szerencse koszorút kötözve,</l>
					<l>Nem mondók, de szűnk érzette híven</l>
					<l>Mindenik hogy mit gondolt felette.</l>
				</lg>
				<lg>
					<l>Melegen nézett a nap reánk le,</l>
					<l>Mink meg egymásnak szemébe néztünk,</l>
					<l>S nem tudók, hogy szem vagy napsugár-e,</l>
					<l>Amitől úgy általmelegedtünk.</l>
				</lg>
				<lg>
					<l>Végre a leszálló est űzött szét;</l>
					<l>Azt hivők temérdeket beszéltünk,</l>
					<l>S hallgatók csak szíveink verését,</l>
					<l>S hallgatván egymás szemébe néztünk.</l>
				</lg>
				<p>*</p>
				<lg>
					<l>A lány báji mind inkább feseltek,</l>
					<l>Mindenik bájt már születni láttam,</l>
					<l>S úgy érzém, mind általam teremtek,</l>
					<l>Mindenikre olyan büszke voltam.</l>
				</lg>
				<lg>
					<l>Őrizém őt szellőtől, sugártól,</l>
					<l>Féltem, hogyha másnak nyilni látom,</l>
					<l>S mégsem tudtam semmit is a vágyról,</l>
					<l>A lánykát hogy bírni én ohajtom.</l>
				</lg>
				<lg>
					<l>Szerelemmel tölt be már az égtől</l>
					<l>Föld poráig a világ egészen,</l>
					<l>És nem ismerők azt még nevéről,</l>
					<l>Csak mint Istent százezer müvében.</l>
				</lg>
				<lg>
					<l>S szentségsértő nyelv ha tán kimondja</l>
					<l>E nevet; megdöbbenünk reája,</l>
					<l>S mint virágot őszi szél, ha rontja,</l>
					<l>Elporlik szivünk üde zománca.</l>
				</lg>
				<p>*</p>
				<lg>
					<l>Folyt a kor ez öntudatlan üdvben,</l>
					<l>Hej, de mi nem érezők folyását!</l>
					<l>Ifju szívnek holnap és ma nincsen,</l>
					<l>Hogy kitűzze a hajnal határát,</l>
				</lg>
				<lg>
					<l>Melyet ébredő lelkünk elé fest,</l>
					<l>S jött a búcsú, nékem szólni kellett,</l>
					<l>Átkaroltam egyszer még a kedvest,</l>
					<l>Ajkam ajkára csókot lehellett.</l>
				</lg>
				<lg>
					<l>Már merész terv hívott, hogy kivánjam,</l>
					<l>Menni kell, merre a lélek űz, hajt;</l>
					<l>S csendesen gondoltam csak magamban:</l>
					<l>Lányka, boldog, aki boldogít majd.</l>
				</lg>
				<lg>
					<l>Óh, de amint csókomnál először</l>
					<l>Ellenkezve elpirult szerényen,</l>
					<l>Hangja elhalt a nagy szívveréstől</l>
					<l>S hosszabb volt a csók, mint volt különben.</l>
				</lg>
				<lg>
					<l>Érezém, hogy akit oly kicsínyen,</l>
					<l>Árván vettem egykor e kebelbe,</l>
					<l>Úgy megnőtt, hogy bétölté egészen</l>
					<l>És nélkűle árva szűm leendne.</l>
				</lg>
				<lg>
					<l>Érezém, testvéri csók nem úgy ég,</l>
					<l>Mint amelytől így kigyúla arca,</l>
					<l>És a boldog tán én is lehetnék,</l>
					<l>Kit majd boldogítand a leányka.</l>
				</lg>
				<p>*</p>
				<lg>
					<l>Elrohantam mégis; intve inte</l>
					<l>Ragyogó harc izgató varázsa,</l>
					<l>A zajgó lét ismeretlen élve</l>
					<l>Elborított, mint tengernek árja.</l>
				</lg>
				<lg>
					<l>A csörömpölő nap mámorában</l>
					<l>Elfásultnak hittem már e keblet;</l>
					<l>Ah, de éjjel! álom szállt le hozzám</l>
					<l>S benne a lány arca ott derengett.</l>
				</lg>
				<lg>
					<l>Vissza-visszavont szellemkarokkal,</l>
					<l>Könnyet ejte az örömpohárba -</l>
					<l>Szemrehányás társult a mosollyal.</l>
					<l>Óh jövök, jövök lelkem virága!</l>
				</lg>
				<p>*</p>
				<lg>
					<l>Megjövék, nászünnepet találtam,</l>
					<l>Bokrétát nyujtottam az arának,</l>
					<l>Reszketék és elsápadva láttam,</l>
					<l>Harmat renge kelyhén a virágnak.</l>
				</lg>
				<lg>
					<l>Vajh mi harmatcsepp az, drága lány, hisz</l>
					<l>A virágot nem hajnalban szedtem? -</l>
					<l>Halvány lett ő, halvány lettem én is,</l>
					<l>S most sugám először, hogy szerettem.</l>
				</lg>
				<lg>
					<l>Síri hang volt e most született szó</l>
					<l>És emléke mégis milyen édes!</l>
					<l>Kínja is ha már ily boldogító,</l>
					<l>Mily végetlen üdvre lenne képes - -</l>
				</lg>
				<p>*</p>
				<lg>
					<l>Óh, ha most sokat probált szivemmel,</l>
					<l>Melyet meg nem ráz már bú viharja,</l>
					<l>Mint a sziklát - ámde fényözönnel</l>
					<l>A mosolygó nap sem aranyozza,</l>
				</lg>
				<lg>
					<l>Gondolok e csendes örömökre,</l>
					<l>Mint a lepke hímes tünde szárnya,</l>
					<l>Gondolok mind e szelíd keservre,</l>
					<l>Édesebbre, mint az üdvnek álma,</l>
				</lg>
				<lg>
					<l>Ugy vagyok, mint agg, ki gyermekének</l>
					<l>Játékát könnyel s mosolygva nézi,</l>
					<l>Néki mindörökre elveszének,</l>
					<l>S már többé varázsukat sem érti.</l>
				</lg>
			</div>
		</body>
	</text>
</TEI>