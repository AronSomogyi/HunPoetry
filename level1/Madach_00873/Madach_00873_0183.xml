<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0183" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Éjféli gondolatok</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">707</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Éjféli gondolatok</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Éjféli gondolatok</head>
				<lg>
					<l>Éj van, síri csend lép a zajnak helyébe,</l>
					<l>Halvány rezegéssel ég a mécs szobámban;</l>
					<l>Nyitva áll előttem a történeteknek</l>
					<l>Könyve, vértől ázva mindenik sorában.</l>
				</lg>
				<lg>
					<l>Itten rabigára termett nép körében</l>
					<l>Megváltóját látom keresztre feszítve,</l>
					<l>Ott a kérkedő bűn ül fényes ruhában,</l>
					<l>S vesszejét csókdosni dűl a nép elébe.</l>
				</lg>
				<lg>
					<l>Ez tehát a büszke ember története!</l>
					<l>Lelkem elszorul, hogy mért is küzd hiába?</l>
					<l>Mért imád erényt, mit csak kacag az ég is,</l>
					<l>Míg a bűnt hű társa, a pokol feltartja.</l>
				</lg>
				<lg>
					<l>S ím előmbe tűnik Brutus nagy alakja,</l>
					<l>Mint csillag ragyogva saját önmagában,</l>
					<l>Értem nagyságát, ah értem, hogy nagyobb még,</l>
					<l>Mert magasztos fénye nem a sikertől van.</l>
				</lg>
				<lg>
					<l>S hogyha századokig tart az éj, nem hosszú,</l>
					<l>Hogyha ilyen csillag kel fel benne végre,</l>
					<l>Mert hogy felragyogjon minden pompájában,</l>
					<l>Szüksége vagyon a csillagnak az éjre.</l>
				</lg>
				<lg>
					<l>Értem, hogyha százszor trónra lép a rabló,</l>
					<l>Míg egy Brutus jő és megbukik harcában,</l>
					<l>Az ezt elbeszélő világtörténetben</l>
					<l>Nem bűn, de erénynek dicsőítése van.</l>
				</lg>
				<lg>
					<l>Ah, de kínos érzés bánt egyszersmind engem,</l>
					<l>Látva életemnek hogy felét leéltem,</l>
					<l>S amit méltó lenne örökös betűkkel</l>
					<l>Feljegyezni, eddig még semmit nem tettem.</l>
				</lg>
				<lg>
					<l>És ki tudja: jő-e még kor, hogy tehessek?</l>
					<l>Óh hány Leonidás, hány Grachus megy sírba,</l>
					<l>Senkitől nem sejtve, mert ennek a forum,</l>
					<l>Annak Thermopylae nem jöve utába!</l>
				</lg>
				<lg>
					<l>A hatalmasoknak itt is nagy előnyük:</l>
					<l>Hova ők belépnek, míg mi oda küzdünk,</l>
					<l>Megtört keblünk. Nékik esemény már létök,</l>
					<l>Milyet mi csak szívünk vérével teremtünk.</l>
				</lg>
				<lg>
					<l>Hej, pedig ki tudja, marad-é belőlünk</l>
					<l>Más egyéb a névnél, hogyha sírba szállunk?</l>
					<l>Nem hullunk-e vissza, mint a zuhanó csepp</l>
					<l>A tengerbe, vesztve percnyi ragyogásunk?</l>
				</lg>
				<lg>
					<l>Elszorult kebellel lépek ablakomhoz,</l>
					<l>Megnyitom, kidűlök az éj tengerébe,</l>
					<l>Lent a temető van néma hallgatásban,</l>
					<l>Fennt miljó világok csillagfényü képe.</l>
				</lg>
				<lg>
					<l>Köztetek hat e föld is csak egy fényes pont,</l>
					<l>S oly kicsinynek érzem az embert s világát,</l>
					<l>Mintha porszem lenne roppant sivatagban,</l>
					<l>Melynek dőre hire nem nagy éleményt ád.</l>
				</lg>
				<lg>
					<l>Hej, ki tudja hányszor vérzett el egy Sertor</l>
					<l>A csillagban, mely ott ég mint lámpa fénye,</l>
					<l>A csillag halványan, egykedvűen ég csak,</l>
					<l>Nem jő hír, dicsőség porlakunkra tőle.</l>
				</lg>
				<lg>
					<l>S míg földünkön népek küzdnek vérben állva,</l>
					<l>Földünk mint kis szikra áll a mindenségben,</l>
					<l>A lehulló hősök híre itten él csak</l>
					<l>A kis szikra egyik kisded szögletében.</l>
				</lg>
				<lg>
					<l>S itt is ezerekből csak néhány marad fel,</l>
					<l>A tömeg elvérzik és nyugszik rakáson,</l>
					<l>Örök koszorúért adhatni cserébe</l>
					<l>Percnyi létet, de a tömeget csodálom:</l>
				</lg>
				<lg>
					<l>Elveszett mint szám, hogy másnak fényt szerezzen,</l>
					<l>Avagy boldogitá-é tán az utódot?</l>
					<l>Nem váltotta azt meg a vér rabbilincsből</l>
					<l>Nem javul, a korcs szül mindég ujabb átkot.</l>
				</lg>
				<lg>
					<l>Itt nyugosznak sorban hősök s rab utódik,</l>
					<l>Ablakom előtt a csendes temetőben,</l>
					<l>Hírök, jármok eltünt, el a kor közöttük,</l>
					<l>Összefolytak a sors örök gyűrűjében.</l>
				</lg>
				<lg>
					<l>Vérzettek mindvégig, mint a gladiátor,</l>
					<l>Éltökért s ez élet harcuknál nem volt más;</l>
					<l>Óh hát érdemes-e élni, ha minden perc</l>
					<l>Csak a feledésnek szánt sírgödrünkön ás.</l>
				</lg>
				<lg>
					<l>Érdemes-e vívni eszmékért, melyeket</l>
					<l>A megváltozott kor csak mosolygni fogna,</l>
					<l>Míg fehérlő csontja a két ellenségnek</l>
					<l>Névtelen halomban korhad összehordva.</l>
				</lg>
				<lg>
					<l>És mért lesz a gyermek, ki Cato lehetne</l>
					<l>S meghal torokgyíkban csecsemő korában,</l>
					<l>Vagy megannyi lángész, aki sírban nyugszik</l>
					<l>Eltörpülve, éhen, alkalom hiányban?</l>
				</lg>
				<lg>
					<l>Mind betölti-e hát földön hivatását,</l>
					<l>Csak egyetlenegy, a kérkedő ember, nem;</l>
					<l>Vagy örök határzat áll-e őrt felette</l>
					<l>S mindezeknek sorsa nem merő véletlen?</l>
				</lg>
				<lg>
					<l>Úgy hát mért is vérzünk, minden talpalatnyi</l>
					<l>Földért végzetünkkel új csatára szállva,</l>
					<l>Hogyha ércbilincsen vonz a sírhoz, melyen</l>
					<l>Már előre meg van éltünk sorsa írva.</l>
				</lg>
				<lg>
					<l>Úgy az ember hitvány eszköze a sorsnak</l>
					<l>S tenni semmit nem bír önnön erejével,</l>
					<l>Győz, ha sors könyvében úgy vagyon megírva,</l>
					<l>Avagy ismeretlen s nyom nélkűl enyész el.</l>
				</lg>
				<lg>
					<l>Úgy egyenlőek hát Nero bűnsúlyával</l>
					<l>Aristides minden ragyogó erényi,</l>
					<l>Vihar az, ez súgár, mely öntudat nélkűl</l>
					<l>Csak az örökös sors nagy céljait végzi.</l>
				</lg>
				<lg>
					<l>Avagy él a lélek még túl is a síron,</l>
					<l>És miként a dőre buborék nem vész el,</l>
					<l>Ott a csillagok közt, ott vagyon hazája</l>
					<l>S földünkön csak mint a vándormadár lép fel.</l>
				</lg>
				<lg>
					<l>Akkor, hogyha végre szent honát elérte,</l>
					<l>Hátrahagyva itten a pornak salakját,</l>
					<l>Csillagos dicsében csak mosolygni fogja</l>
					<l>Itt e földön töltött néhány pillanatját.</l>
				</lg>
				<lg>
					<l>Akkor dőre minden küzdés a magasra,</l>
					<l>Aki ottan él, hol csillagok születnek</l>
					<l>S néz a végtelenbe, nem nagyon örűlend</l>
					<l>Hangyaboly világunk múlandó hirének.</l>
				</lg>
				<lg>
					<l>Melyet, mint virágnak illatát, szél hordja,</l>
					<l>S bojtorvány tenyészik a hősnek felette,</l>
					<l>S míg egy-egy emlékkő dacol az időnek,</l>
					<l>Már a kőnek hőse rég el van feledve.</l>
				</lg>
			</div>
		</body>
	</text>
</TEI>