<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0031" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Vadrózsák</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">984</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Vadrózsák</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Vadrózsák</head>
				<p>(Erzsinek)</p>
				<p>I</p>
				<lg>
					<l>Vad öröm volt, amit eddig éltem,</l>
					<l>Kábulás és mámor, semmi más,</l>
					<l>Mint ha bánatunkat hogy feledjük,</l>
					<l>Részegítve jár az áldomás,</l>
				</lg>
				<lg>
					<l>S hogy szivünknek jajját átkiáltsuk,</l>
					<l>Felzengünk egy pajkos éneket,</l>
					<l>Elcsitítni véle azt a sírót,</l>
					<l>Mint a dajka a kis gyermeket.</l>
				</lg>
				<lg>
					<l>Pásztortűz volt minden üdvöm, élvem,</l>
					<l>Mely a téli éjben pislogat -</l>
					<l>Elmelegszünk nála, hajh de éltet</l>
					<l>A pásztortűz semminek nem ad -,</l>
				</lg>
				<lg>
					<l>Míg te jöttél, mint a felkelő nap,</l>
					<l>Elhalványult minden fényeden,</l>
					<l>Betöltéd a földet, s ámulattal</l>
					<l>Új ragyogványt láttam mindenen.</l>
				</lg>
				<lg>
					<l>Érezém a rózsa s méh szerelmét,</l>
					<l>Érzém, árván, hogy nincs semmi sem.</l>
					<l>Szerelem szent lánca a mindenség,</l>
					<l>S benne mink is egy kicsinyke szem. -</l>
				</lg>
				<lg>
					<l>És mint hogyha megcsókoltad volna</l>
					<l>E kebel vadon zengő dalát,</l>
					<l>Képzetemben minden e világon</l>
					<l>Oly dicsően szelleműle át.</l>
				</lg>
				<p>II</p>
				<lg>
					<l>Mért gyujtottál lángot e kebelben,</l>
					<l>Hogyha most hideg maradsz, leány?</l>
					<l>Mért tanítál meg forrón szeretni,</l>
					<l>Hogy kacagjad kínomat csupán?</l>
				</lg>
				<lg>
					<l>Oh, mosolygj, mosolygj reám, leányka,</l>
					<l>Hidd el, néked jobban illik az,</l>
					<l>Megdöbbent talán a nagyszerű tél,</l>
					<l>De mi bájol, az csak a tavasz.</l>
				</lg>
				<lg>
					<l>Meglep a szobormű is, - csodáljuk,</l>
					<l>Hogyha általlengi ideál,</l>
					<l>Nem mozdul mégis szívünk, hiába,</l>
					<l>Mert rokonvilágra nem talál.</l>
				</lg>
				<lg>
					<l>Ládd, leányka, a nap, mely virágot</l>
					<l>Szül, hevével el nem égeti,</l>
					<l>Egy-egy harmatcseppet küld reája</l>
					<l>És a lankadót felélteti.</l>
				</lg>
				<lg>
					<l>Nap szemed, s ha részvét harmatárja</l>
					<l>Nem hull rája, e kebel elég,</l>
					<l>S e neked nyíló érzésvilágot</l>
					<l>Tán kár lenne elrombolni még.</l>
				</lg>
				<p>III</p>
				<lg>
					<l>Óh leányka, nem szégyenled-é, ha</l>
					<l>Durva bérc kegyesb, mint kis szived,</l>
					<l>Akit Isten is már ízről-ízre</l>
					<l>Szerelemmel átmelengetett?</l>
				</lg>
				<lg>
					<l>Nem remegsz-é, hogy megbánja, ennyi</l>
					<l>Bájt hiába mért pazarla rád? -</l>
					<l>Ládd, ha nemmel válaszolsz szavamra,</l>
					<l>Vígaszt nékem az a szikla ád.</l>
				</lg>
				<lg>
					<l>Elpanaszlom, hogy bizony leánykám</l>
					<l>Azt mondá, hogy engem nem szeret.</l>
					<l>„Szeret” a bérc így felel enyelgve</l>
					<l>S felüdíti lankadt lelkemet.</l>
				</lg>
				<lg>
					<l>Jó barát, te! ah tudom, csalódol,</l>
					<l>Sorsom oly bús, sorsom oly kopár,</l>
					<l>Hű szerelmem a hideg leánytól</l>
					<l>Viszonzásra többé nem talál.</l>
				</lg>
				<lg>
					<l>„Talál” mondja újra a kegyes bérc.</l>
					<l>Gúnyol-é vagy jobban ismeri</l>
					<l>Édes titkát a leánykebelnek,</l>
					<l>S szebb jövőmet jósszó hirdeti?</l>
				</lg>
				<p>IV</p>
				<lg>
					<l>Lány, ha oly hidegséget mutatnék,</l>
					<l>Mint minőt te játszol szüntelen,</l>
					<l>Tán jobban szeretnél, ah, de ilyen</l>
					<l>Lángoló szív arra képtelen.</l>
				</lg>
				<lg>
					<l>Kis sebet könnyű elrejtenünk, de</l>
					<l>A nagyot, ha elrejted, megöl;</l>
					<l>Ily sebem van, s hogyha rejtenem kell,</l>
					<l>Meghalok, hidd, szenvedésitől.</l>
				</lg>
				<lg>
					<l>Óh, ha volna rajtad oly hatalmam,</l>
					<l>Aminő van néked híveden,</l>
					<l>Megtanítanálak, hogy mi kín, ha</l>
					<l>Választottunk oly érzéstelen.</l>
				</lg>
				<lg>
					<l>És mégsem lehetnék ily kegyetlen,</l>
					<l>És szenvednék ismét általa</l>
					<l>És szenvedném mind a kínt, amellyel</l>
					<l>A hidegség téged sujtana.</l>
				</lg>
				<lg>
					<l>Rab vagyok, rab, kétség dúl szívemben,</l>
					<l>Sorsom élet-é avagy halál?</l>
					<l>Mondd ki, mondd ki, bármi az ítélet,</l>
					<l>Benne lelkem megnyugvást talál.</l>
				</lg>
				<lg>
					<l>Csak világot! bár mutasson az majd</l>
					<l>Mennyet, poklot, mindegy már nekem,</l>
					<l>Szűnjék a sors szörnyű vajudása, -</l>
					<l>Ami jő, megadva viselem.</l>
				</lg>
				<lg>
					<l>Mondd ki, lányka, mert mint lassu méreg</l>
					<l>Bú s remény közt a kétség megöl,</l>
					<l>Eddig tart erőm, itten hivék célt,</l>
					<l>Vidd tovább még, és keblem ledől.</l>
				</lg>
				<p>V</p>
				<lg>
					<l>Merre, merre, lányka, régi kedved?</l>
					<l>Hol van a pajzánkodó szeszély?</l>
					<l>Hisz te egykor egy kicsiny virágban,</l>
					<l>Lepkeszárnyban örömet lelél. -</l>
				</lg>
				<lg>
					<l>Most komoly vagy, tévelygő szemednek</l>
					<l>Pillantása messze-messze jár,</l>
					<l>Mint hajósé, aki tornyosúló</l>
					<l>Felleget s partot kétkedve vár.</l>
				</lg>
				<lg>
					<l>Mért remegsz most, hogyha felkereslek,</l>
					<l>Mint virág az őszi szél előtt?</l>
					<l>Bizalommal hajlottál szivemre</l>
					<l>És mosolygó arccal azelőtt.</l>
				</lg>
				<lg>
					<l>Honnan, honnan e pir arcodon most,</l>
					<l>Míg szived sebesebben dobog?</l>
					<l>Tán szivednek titkos vágyu álma</l>
					<l>Az, mely bájjal tükröződik ott?</l>
				</lg>
				<lg>
					<l>Ismerém lelked fehér zománcát,</l>
					<l>S hajnal arcod pirja rajta, lány,</l>
					<l>Boldogság hajnalja, s mégis a szív</l>
					<l>Nyúgalmának alkonya talán.</l>
				</lg>
				<lg>
					<l>Bolygó fényt látok, leány, szemedben,</l>
					<l>Az szívedben kincset árul el.</l>
					<l>Süsd le, süsd le, óh már mind hiába,</l>
					<l>Szívem új, több-több tanúra lel.</l>
				</lg>
				<lg>
					<l>Minden ízeden újabb kecs éled,</l>
					<l>S újat nem teremt többé az ég,</l>
					<l>Csak ha a természetben tavasz van,</l>
					<l>Vagy nőszívben a szerelem ég.</l>
				</lg>
				<lg>
					<l>Óh igen, látom, szemed borúja</l>
					<l>Nem fellegzi már be e kebelt,</l>
					<l>Mert belőle szívárvány gyanánt a</l>
					<l>Szerelem nyujt édes békejelt.</l>
				</lg>
				<p>VI</p>
				<lg>
					<l>Látnom téged és szeretnem egy volt,</l>
					<l>Óh leányka, honnan, honnan ez?</l>
					<l>Hisz különben ember e világon</l>
					<l>Üdvöt csak hosszú harccal keres.</l>
				</lg>
				<lg>
					<l>Nem kérdeztem én, ki vagy, mi sorsod?</l>
					<l>Mit mocskított volna ily salak,</l>
					<l>Láttam lány vagy, ez nekem elég volt,</l>
					<l>Mert szerethetsz és imádhatlak.</l>
				</lg>
				<lg>
					<l>Vajh, mi az, mi igy hozzád varázsol?</l>
					<l>Más tetszik, ha ez s az rajta szép,</l>
					<l>Rajtad arc, haj és szemek világa --</l>
					<l>Nékem bájos, merthogy a tiéd. -</l>
				</lg>
				<lg>
					<l>Nem tudom, hogy barnák-é a fürtök,</l>
					<l>Kék-e a szem, avagy éjsötét,</l>
					<l>Azt tudom csak, a kedves egészre</l>
					<l>Fényt az üdv legszebb sugára vét.</l>
				</lg>
				<lg>
					<l>Téged Isten e szívnek teremte,</l>
					<l>És e szív azonnal megtalált,</l>
					<l>Amidőn nálad, mint régi kedves</l>
					<l>Ismerősnél, meglepetve állt.</l>
				</lg>
				<lg>
					<l>És valóban, lelkünk ismerős volt,</l>
					<l>Istennél csak egyet alkotott,</l>
					<l>És hogy újra feltalálja egymást</l>
					<l>E világon, ketté vált legott.</l>
				</lg>
				<lg>
					<l>S fájt félléte, kínzó sebében</l>
					<l>Vágyó hévvel nyugtot nem lele,</l>
					<l>Míg lelkedben azt most feltalálta,</l>
					<l>S önmagának jobb felét vele.</l>
				</lg>
				<lg>
					<l>Mit csodáljam most már, hogyha régen,</l>
					<l>Még előbb, mintsem megláttalak,</l>
					<l>Édesarcú álomképeimben,</l>
					<l>Tiszta lánggal már imádtalak.</l>
				</lg>
				<lg>
					<l>És ne mondd te se, könnyen hajolván</l>
					<l>Kebeledre, hogy hűtlen leszek,</l>
					<l>Nincs korán azt teljesítni, amit</l>
					<l>Rég végeztek a nagy istenek - -</l>
				</lg>
				<p>VII</p>
				<lg>
					<l>Óh talán bűn is, ahogy imádlak,</l>
					<l>Keblem oltár, melyen képed áll,</l>
					<l>És kivűle az egész kebelben</l>
					<l>Semmi, semmi más helyt nem talál.</l>
				</lg>
				<lg>
					<l>S hogyha képed elhagyná e szívet,</l>
					<l>Borzadok, mi űr maradna ott,</l>
					<l>Isten s emberektől elhagyottan</l>
					<l>Mint egyházból elpusztult romok.</l>
				</lg>
				<lg>
					<l>Óh, de hogy lehetne bűn szeretni,</l>
					<l>Istenünknek rendelése az,</l>
					<l>Azt tanítja ég, föld, csillag és szél,</l>
					<l>Azt tanítja rózsa és tavasz.</l>
				</lg>
				<lg>
					<l>Hogy lehetne bűn az, így szeretni,</l>
					<l>Tőle jő minden, szűmben mi jó,</l>
					<l>Érdemes lehetni birtokodra</l>
					<l>Küzd e szív, e fáradt harcoló.</l>
				</lg>
				<lg>
					<l>Általad dülének el, leányka,</l>
					<l>Szűm hiú, hamis bálványai,</l>
					<l>Éretted tanultam még az Istent</l>
					<l>Is hálásabban imádani. -</l>
				</lg>
				<lg>
					<l>S megtudám, hogy amit dőre keble</l>
					<l>Embereknek száz alakra tép,</l>
					<l>Mert nem bírja a dicső egészet,</l>
					<l>Áldásos erős egy istenség.</l>
				</lg>
				<lg>
					<l>S bár te azt gyermekkebled hitével,</l>
					<l>Rózsakoszorúban tiszteled,</l>
					<l>Én kereszten vérző képletében -</l>
					<l>Óva áll ő mindkettőnk felett.</l>
				</lg>
				<lg>
					<l>Te tanítál, hogy lelkünk fog élni,</l>
					<l>Mert a láng, melyet közénk lehoz,</l>
					<l>Nem fér e földnek gyarló körébe</l>
					<l>S visszaküzd az üdv sugárihoz.</l>
				</lg>
			</div>
		</body>
	</text>
</TEI>