<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0083" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Zákány Tamás</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1136</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Zákány Tamás</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Zákány Tamás</head>
				<lg>
					<l>Mit zúg a vészharang, mi jajgatás,</l>
					<l>Az égéstől pirosló éjen át?</l>
					<l>Zákány, Zákány jő s bősz kurucai!</l>
					<l>A hír Szatmáron végig így kiált.</l>
				</lg>
				<lg>
					<l>E neszre a nép küszöbére lép,</l>
					<l>S bundájából egykedvűn szertenéz,</l>
					<l>Jól tudja, hogy felette ártatlan</l>
					<l>Zúg el, mely tornyosulni kezd a vész.</l>
				</lg>
				<lg>
					<l>Látványúl várja csak, mi jőni fog,</l>
					<l>S jót-jót kacag Zákány furfangjain,</l>
					<l>Szétküldvén országszerte híröket</l>
					<l>A népdal tarka hímes szárnyain.</l>
				</lg>
				<lg>
					<l>S ha néha egy-egy kunyhót meg is gyujt</l>
					<l>Zákány, vagy itt-ott egy lányt elszeret,</l>
					<l>Még az mind nem fordítja tőle el,</l>
					<l>Mit sok csínjával nyert, a nép kegyet.</l>
				</lg>
				<lg>
					<l>Hisz Isten is küld néha menykövet,</l>
					<l>S az éji vendégnek világ csak kell,</l>
					<l>A lány előbb-utóbb meg úgyis vét,</l>
					<l>S még jó, ha megválasztja, hogy kivel.</l>
				</lg>
				<lg>
					<l>De a labanc álmából fölriad,</l>
					<l>És kedves karából futva fut,</l>
					<l>De a sóstiszt s vámos pénztárait</l>
					<l>Feledve, nézi merre visz az út.</l>
				</lg>
				<lg>
					<l>S a jó barátok vén pincéjöknek</l>
					<l>Vérző kebellel búcsút mondanak,</l>
					<l>Ha a szivárvány szomjú kurucok</l>
					<l>Vendégűl a vidékre tartanak.</l>
				</lg>
				<lg>
					<l>Szatmárban is foly már a haddelhadd,</l>
					<l>Zákány áll még csak kívűl egyedűl,</l>
					<l>A városvégén egy domb tetején</l>
					<l>S az éj zajába mélyen elmerűl.</l>
				</lg>
				<lg>
					<l>Alatta tombol éjsötét lova,</l>
					<l>Sörényét s szél szertekergeti,</l>
					<l>Rajt a hős, mint ifjú hadisten ül,</l>
					<l>Villám s mosolytól égvén szemei.</l>
				</lg>
				<lg>
					<l>S a szomszéd házból íme futva jő,</l>
					<l>Eléje egy kicsíny lány pongyolán,</l>
					<l>Leng rajta a mez, úsz aranyhaja,</l>
					<l>S a rémülettől arca halovány.</l>
				</lg>
				<lg>
					<l>Bizalmasan kap a kantár közé</l>
					<l>S az ifjúhoz ekként esedez:</l>
					<l>„Lovag, lovag! mindnyájan elveszénk,</l>
					<l>Hahogy te még meg nem védelmezesz.</l>
				</lg>
				<lg>
					<l>Én gyönge hölgy, atyám aggott, öreg</l>
					<l>S adószedő, a kurucok meg itt,</l>
					<l>Siess, siess, mutasd meg hogy szivem</l>
					<l>Nemes lelkedbe nem hiába hitt.”</l>
				</lg>
				<lg>
					<l>„S miért hiszed, hogy itt vész nem fenyít</l>
					<l>A néma éjben velem egyedűl?</l>
					<l>Ki mondta néked, hogy nem-é vagyok</l>
					<l>Tán a legrosszabb a rablók közűl.”</l>
				</lg>
				<lg>
					<l>Mond Zákány meglepetve s a lány</l>
					<l>Mosolygva néz fel lángszemeibe,</l>
					<l>„Minderről - úgymond - arcod biztosít,</l>
					<l>Nemes lelked pecsétes levele.”</l>
				</lg>
				<p>*</p>
				<lg>
					<l>Miként a szirtnek élén megtörik</l>
					<l>S utat cserél hullám hullám után,</l>
					<l>Akként törtek meg a kuruchadak</l>
					<l>A vén adószedőnek kapuján.</l>
				</lg>
				<lg>
					<l>Ott állott Zákány, kardon a keze,</l>
					<l>S midőn portyázva jöttek népei</l>
					<l>Megérték a parancst szemöldein</l>
					<l>És meghunyászkodva kerülték ki.</l>
				</lg>
				<lg>
					<l>Távol szegletből nézte ezt Magócs,</l>
					<l>A szőke lány s kulcsolva kis kezét</l>
					<l>Mond: „Istenem! kit e vad nép is fél,</l>
					<l>Hogy meg ne győzné egy leány szívét.”</l>
				</lg>
				<lg>
					<l>Szürkűl már a reg, eltűnt a kuruc,</l>
					<l>Zákány is menne és mégis csak vár.</l>
					<l>Ő a rettentő, a kuruc vezér.</l>
					<l>Most búcsúzásra szókat nem talál.</l>
				</lg>
				<lg>
					<l>Ő, aki ott arat, hol más vetett,</l>
					<l>Ki életet, ki zsákmányt karddal kér,</l>
					<l>Mostan Magócstól egy csókért eped</l>
					<l>S a gyönge lánytól csókot kérni fél.</l>
				</lg>
				<lg>
					<l>De az erdő bűbája vonja a</l>
					<l>Gyöngét, s ez önkénytlen felé hajol,</l>
					<l>Mint izolag a cserre, így a hős</l>
					<l>Vágyát megérté szép Magócs is jól.</l>
				</lg>
				<lg>
					<l>És elpirulva nyújtá homlokát</l>
					<l>Forró csókjának, aztán elfutott,</l>
					<l>De még soká utána kandikált,</l>
					<l>Midőn Zákány már messze vágtatott.</l>
				</lg>
				<lg>
					<l>Elvágtatott ez a puszták közé,</l>
					<l>Feltűntek néki mind hős tettei,</l>
					<l>Eszébe jött az élvezet, mit itt</l>
					<l>S amott erőszakosan víva ki.</l>
				</lg>
				<lg>
					<l>De olyan édes egy emlék se volt,</l>
					<l>Mint a csók, melyet az imént kapott,</l>
					<l>S nem volt oly büszke egy hőstettben is,</l>
					<l>Minthogy mostan lemondani tudott.</l>
				</lg>
				<lg>
					<l>Szerény szobában kis tűz melegít,</l>
					<l>Mellette szép Magócs ül s fonogat,</l>
					<l>Lábánál barna ifiú vitéz</l>
					<l>A lány térdére hajtja homlokát.</l>
				</lg>
				<lg>
					<l>Ki hinné benne a kuruc vezért?</l>
					<l>Eltűnt mellőle a szörnyű acél,</l>
					<l>A vért helyett mellén selyem zubony,</l>
					<l>Ajkán parancs helyett dal hangja kél.</l>
				</lg>
				<lg>
					<l>„Beszéljek-é, lány, Zákányról regét,</l>
					<l>Kit a gyermek fél és az agg remeg?”</l>
					<l>„El véle el, mosolygó és szelíd</l>
					<l>Az én leventém, akit szeretek. -”</l>
				</lg>
				<lg>
					<l>„Óh hagyd a szörnyet, hagyd lefestenem,</l>
					<l>S mondd, hogyha kedvesed ő volna, lány,</l>
					<l>Megtudnád-e bocsájtni tetteit,</l>
					<l>Vagy elátkoznád, ami jobb még tán?</l>
				</lg>
				<lg>
					<l>Hagyd elbeszélnem, hogy jaj a zene,</l>
					<l>Tűzvész a fáklya, éji dáridót</l>
					<l>Hol ő tart. Véle Isten látogat,</l>
					<l>Utána a király nem szed adót.</l>
				</lg>
				<lg>
					<l>Lovának körmétől elég a fű,</l>
					<l>Szavára átok, káromlás felel. -”</l>
					<l>„Ne mondd tovább, szelíd karodban is</l>
					<l>Megborzad e képektől a kebel.”</l>
				</lg>
				<lg>
					<l>„És mégis, mégis ládd lány, én vagyok</l>
					<l>E szörnyeteg, kitől megborzadál.</l>
					<l>Vedd, vedd hát vissza tőlem szívedet,</l>
					<l>Melyet szerény leventédnek adál.”</l>
				</lg>
				<lg>
					<l>„Nem, nem, ki e szivet kiérdemlé,</l>
					<l>Attól azt többé vissza nem veszem.</l>
					<l>Én benne csak a nagylelkű vitézt,</l>
					<l>A szerető ifiat ismerem.”</l>
				</lg>
				<p>*</p>
				<lg>
					<l>„Leányka kedves, Istenem veled,</l>
					<l>Lealkonyultak a boldog napok,</l>
					<l>Velem átok jár, kárhozat kisér,</l>
					<l>Hazátlan űzött fenevad vagyok.</l>
				</lg>
				<lg>
					<l>Leányka kedves, Istenem veled,</l>
					<l>Vesszen magában a kurucvezér,</l>
					<l>Ne fűzd sorsához drága létedet,</l>
					<l>S feledd el Zákányt, ím térdelve kér.”</l>
				</lg>
				<lg>
					<l>„Lovag, lovag, Zákányt nem ismerem</l>
					<l>Dicsőségében sohsem osztozám,</l>
					<l>Mi számadása a világgal van</l>
					<l>Mind nem tudom, s nem tartozik reám.</l>
				</lg>
				<lg>
					<l>De aki oszta vélem örömet,</l>
					<l>Annak balsorsa is velem feles,</l>
					<l>Hadd lássa, hogy az, akit méltatott</l>
					<l>Szivére, volt is arra érdemes.”</l>
				</lg>
				<lg>
					<l>„Óh hagyj el, hagyj el, hallod mint üvölt</l>
					<l>Már a közelgő üldöző sereg.”</l>
					<l>„Emelj lovadra hát s menjünk, vitéz,</l>
					<l>Ne hidd, hogy hős karod közt rettegek.”</l>
				</lg>
				<lg>
					<l>S kettős terhével elszáguld a mén,</l>
					<l>Utána a kelő por szikrát hány,</l>
					<l>A vándor felhő tőle elmarad,</l>
					<l>Csak a labanc had van mindég nyomán.</l>
				</lg>
				<lg>
					<l>Száguld a mén, előtte fogyva fogy</l>
					<l>Az út, elsurran minden mellette,</l>
					<l>Fa és bokor, nem megy már véle más,</l>
					<l>Mint pusztaság s az űzők serege.</l>
				</lg>
				<lg>
					<l>Száguld a mén, száguld, fegyver ropog.</l>
					<l>„Magócs! Magócs! mit borzadál úgy át?”</l>
					<l>„Előre csak, előre kedvesem,</l>
					<l>Nem szoktam még meg a fegyver szavát.”</l>
				</lg>
				<lg>
					<l>„Magócs! Magócs! te sebesülve vagy,</l>
					<l>Folyó véred melegét érezem.”</l>
					<l>„Tövis sértett meg, mit búsulsz azon,</l>
					<l>Előre csak, előre kedvesem.”</l>
				</lg>
				<lg>
					<l>„Ölelj át jobban. Hajh! kezed remeg,</l>
					<l>Lesiklol a lóról, leány, leány.</l>
					<l>Tán haldokolsz már s én gyáván futok,</l>
					<l>Itt haljunk hát meg egymás oldalán.”</l>
				</lg>
				<lg>
					<l>„Előre csak, szerelmet, nem halált</l>
					<l>Szomjúzom én, im érezd csókomat</l>
					<l>Nem-é forró s erős? de tarts lovag,</l>
					<l>Mert lankadok a hosszú út miatt&quot;.</l>
				</lg>
				<lg>
					<l>Száguld még a mén, mindég nehezebb,</l>
					<l>Halványabb lesz Zákány keblén a lány,</l>
					<l>Ugy függ csak rajta már, mint őszi lomb</l>
					<l>Szellővel küzdve a fiatal fán.</l>
				</lg>
				<lg>
					<l>S a rengetegre ím leszáll az éj,</l>
					<l>A két kietlen lakodalmat tart,</l>
					<l>Fátyolt borít az üldöző elé</l>
					<l>Az üldözöttnek nyujtva védő kart.</l>
				</lg>
				<lg>
					<l>Zákány lova még egyszer visszanéz</l>
					<l>S lerogyva felnyerít bucsú helyett,</l>
					<l>Minthogyha mondná: „Napszámom betelt,</l>
					<l>Hű szolgádat, lovag, el ne feledd.”</l>
				</lg>
				<lg>
					<l>Zákány eszmél s borzadva látja, hogy</l>
					<l>Forró kebléhez is hullát ölel,</l>
					<l>És felkiált, de jajszavára csak</l>
					<l>Magócs jég keblén vérző seb felel.</l>
				</lg>
				<lg>
					<l>„El kell-e hát már veszni mindennek,</l>
					<l>Mi szeretett, le kell-e mondanom</l>
					<l>Mindenről életem váltságaúl,</l>
					<l>Mi életemhez egyedűl még von.</l>
				</lg>
				<lg>
					<l>De értlek sors! az élet melyet ily</l>
					<l>Árért engedtél, többé nem enyém,</l>
					<l>Megtartottál, hogy ostorod legyek,</l>
					<l>Vihar legyek az élet tengeren.</l>
				</lg>
				<lg>
					<l>Leszek, leszek, szűmnek most áldozok</l>
					<l>Utószor” - és holtját csókkal fedi,</l>
					<l>Kardjával sírt váj, rá keresztet vág,</l>
					<l>Aztán megy, megy, míg az éj elnyeli.</l>
				</lg>
				<lg>
					<l>Soká zeng még hiréről a vidék,</l>
					<l>Azt tartja a nép, hogy kőszíve van,</l>
					<l>Csak hogyha az erőssel küzködik,</l>
					<l>Vér s könny közt leng mosolygás ajakán.</l>
				</lg>
				<lg>
					<l>De éjenként a puszták pásztora,</l>
					<l>Ha a magányos sírnál meglesi,</l>
					<l>Láthatja őt, a szivtelent, amint</l>
					<l>Könnyes szemét öklével törüli.</l>
				</lg>
			</div>
		</body>
	</text>
</TEI>