<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0194" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Hozzá, mint nőhöz</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">607</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Hozzá, mint nőhöz</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Hozzá, mint nőhöz</head>
				<p>I</p>
				<lg>
					<l>Értem életemben sok sötét napot,</l>
					<l>És egy-egy édes perc volt csak közötte;</l>
					<l>Ennyi gyászon ily kevés öröm</l>
					<l>Tán igen drágán is volt fizetve.</l>
					<l>Óh, de nem drágán, egy csillagért mi sok?</l>
					<l>S az öröm ily csillag életünkben</l>
					<l>Mely csak akkor éghet fénnyel igazán,</l>
					<l>Hogyha barna éj van a kebelben. -</l>
					<l>És mégis haragszol, hogy megőrizém</l>
					<l>E néhány perc emlékét e könnyben,</l>
					<l>Üdvem kérted egykor és lemondtam én;</l>
					<l>Hagyd, megérte most csorduló könnyem.</l>
					<l>Szent az, mint amely függ száműzött szemén,</l>
					<l>Benne egy világa van lefestve,</l>
					<l>Vedd el tőle azt is, összeroskadoz;</l>
					<l>Vagy tovább miért, miért is élne -</l>
					<l>Óh, ha tudnád azt, mi édes érzeni,</l>
					<l>Bú, öröm legyen bár, ami éltet,</l>
					<l>Ismernéd kiégett szív kietlenét,</l>
					<l>Meghagynád nekem e végső könnyet.</l>
					<l>Hisz nyugodt lehetsz, nő, hisz nem gyötrelek</l>
					<l>Többé boldogság után reménnyel,</l>
					<l>Régen általláttam, hogy szivem soha</l>
					<l>E világon boldogságra nem lel.</l>
					<l>S még csak azt ohajtom, hogy boldog te légy,</l>
					<l>Hogyha halnom is kell szépen érted,</l>
					<l>Mint istenfi, aki hűn kiszenvedé</l>
					<l>A megváltott földért a keresztet.</l>
				</lg>
				<p>II</p>
				<lg>
					<l>Tudtam volna boldog lenni én is,</l>
					<l>Nékem is mosolygott a világ,</l>
					<l>Tettem volna mint más, űzve élvet</l>
					<l>S ellökve, ha hervadt a virág.</l>
					<l>Balga voltam; nem előre néztem</l>
					<l>Új földért, csak hátra hasztalan.</l>
					<l>Óh, dehát vesztéssel aki nem lép</l>
					<l>A világba, oly boldog ki van?</l>
					<l>A jövő kétes reményvilága</l>
					<l>Még a mult sírormokon viraszt,</l>
					<l>E két testvér csókja a jelen, mely</l>
					<l>Amint kéjt szül, úgy megfojtja azt,</l>
					<l>Játékául a sötét sírőrnek;</l>
					<l>S jó ha még ily játékunk lehet,</l>
					<l>Mult időkből, mellyel gyermekekként</l>
					<l>Elcsitítjuk a keserveket.</l>
					<l>Ily szép emlék boldogabb napokból</l>
					<l>Benned, óh nő, nékem is jutott,</l>
					<l>Hála hogy reményünk amiként fogy,</l>
					<l>Emlékinknek kincse mind nagyobb.</l>
					<l>Amit élvezék, mindaz sajátom,</l>
					<l>Többé tőlem azt el nem vehedd;</l>
					<l>Hogyha csalfaság volt bér vagy álom</l>
					<l>Emlékemben szinte egyre megy.</l>
					<l>Csak halkan lépj fel, kíméljed a bút,</l>
					<l>Fel ne rettentsd álmából megint,</l>
					<l>És ne mondd, hogy megnyugodva épen</l>
					<l>Már feléd mosolygó pálya int.</l>
					<l>Hadd, ne tudjam, hogy mely felnyitott könyv</l>
					<l>Volt nekem, szűd már nem értem én,</l>
					<l>S minden gondolatnak, melyet egykor</l>
					<l>Én irék be, más van már helyén.</l>
					<l>Arcodat se lássam, félve látnám,</l>
					<l>Mint ki reggel kis kertébe lép,</l>
					<l>S ottan éjjel fergeteg viharzott,</l>
					<l>Ottan minden pusztulási kép.</l>
					<l>Szétoszolna tünde ideálom,</l>
					<l>Mig így bírlak, aminő valál;</l>
					<l>Tegnap váltunk, azt hiszem magamban,</l>
					<l>S reggel csókom újra megtalál.</l>
					<l>Csak ne gúnyolj, mert hogy nem valóság,</l>
					<l>Halkan lépj fel, kíméld álmomat</l>
					<l>Engem boldogít és bármi légyen,</l>
					<l>Mély homály födi határukat.</l>
					<l>Mindkettőben érzünk kéjt, keservet</l>
					<l>És mosolygunk, hogyha vége van,</l>
					<l>Mindkettőből emlékink maradnak - -</l>
					<l>Álmodnom hát engedj boldogan!</l>
				</lg>
				<p>III</p>
				<lg>
					<l>Hát megtörtént az, mitől remegtem,</l>
					<l>Hát látnom kelle téged újolag, nő,</l>
					<l>És látnom úgy, hogy arcodon ne légyen</l>
					<l>Egy kis sugár is a multban merengő.</l>
					<l>Csak egy vonását a sajnálkozásnak,</l>
					<l>Csak egy nyomát a titkos szenvedésnek</l>
					<l>Megnyugtatásaul szerelmi búmnak,</l>
					<l>Hazudtad volna, hogyha már nem érzed.</l>
					<l>Silány vígasz - de mégis némi vígasz,</l>
					<l>Mint hold, mely nappal elsápadva lép le,</l>
					<l>De éjjel mégis oly kedves vezér az</l>
					<l>Ha elhagyott, mi fényesebben ége. -</l>
					<l>Ah, a boldogság lég az ifjuságnak,</l>
					<l>Látatlan környez, öntudatlan éltet,</l>
					<l>S csak már, midőn hullámi megfogyának</l>
					<l>Érezzük a siralmas veszteséget. -</l>
					<l>Én sem becsültem, míg fényes napom volt,</l>
					<l>Most egy sugárt is hasztalan kivánok.</l>
					<l>Tar a hímes mező, virága elholt,</l>
					<l>Csak arcod az, min még rózsát találok.</l>
					<l>Egykor hívém, nekem fog nyílni kelyhe</l>
					<l>S fájó tövis maradt csak a kehelyben;</l>
					<l>Ah, látom a virág úgy van teremtve,</l>
					<l>Hogy csak kacérkodjék a tarka kertben.</l>
					<l>Ragyogj tehát nő, óh ragyogj, csodálva</l>
					<l>Lelkem lemonda úgyis a reményről,</l>
					<l>Ha már másnak nyílsz, úgy még jól esik, ha</l>
					<l>Nyílsz fényben és keresve mindenektől.</l>
					<l>Csak amidőn találkozánk, szememnek</l>
					<l>Mutattál volna bánatosabb arcot,</l>
					<l>Ne láttam volna sírján érzetemnek</l>
					<l>Nászt ülni az idegen boldogságot.</l>
				</lg>
			</div>
		</body>
	</text>
</TEI>