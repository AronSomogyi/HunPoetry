<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0099" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az angyal utja</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">683</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az angyal utja</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Az angyal utja</head>
				<lg>
					<l>„Szállj le hivem, szállj le Gábor angyal,</l>
					<l>Nézd körűl egy kissé a világot,</l>
					<l>Hogy dicsérik-e kellően hatalmam</l>
					<l>S mit lelsz többet, bút vagy boldogságot</l>
				</lg>
				<lg>
					<l>Mond az Úr, hallgatja Gábor angyal,</l>
					<l>És az égnek ajtaja kitárúl,</l>
					<l>Gyors felhőn útjára tér a hírnök.</l>
					<l>Lássuk, mit lát égi pályájárúl?</l>
				</lg>
				<p>*</p>
				<lg>
					<l>Végtelen tenger terűl előtte,</l>
					<l>Ámbár veszteg, örökös mozgásban,</l>
					<l>Ámbár egyenlő, egyhangú mindég,</l>
					<l>Mégis mindég új minden habjában.</l>
				</lg>
				<lg>
					<l>Szörnyű a mély, csillogó szemekkel,</l>
					<l>Száz rém űl ott, martalékra várva,</l>
					<l>S minden kis csepp, száz kis teremtésnek</l>
					<l>Mindensége és boldog világa.</l>
				</lg>
				<lg>
					<l>Száll az angyal s szelletét megérzi</l>
					<l>A mély szörnye rémes agyarával,</l>
					<l>És megérzi a kis csepp lakója,</l>
					<l>S föltódúl mind háládó imával.</l>
				</lg>
				<lg>
					<l>Csak az ember dacol Istenével</l>
					<l>S a habok közt önhitten vitorláz,</l>
					<l>És nem érzi Gábor angyal szárnyát,</l>
					<l>Melyről harmatoz le égi áldás.</l>
				</lg>
				<lg>
					<l>S ím megszólal a vész harsonája,</l>
					<l>Fölzavarva bőg a tenger mélye,</l>
					<l>A hajó inogva kezd recsegni,</l>
					<l>Verve éles szirtek ellenébe.</l>
				</lg>
				<lg>
					<l>„Isten! Isten!” ordít a hajós nép,</l>
					<l>Gábor angyal mosolyog feléjek;</l>
					<l>A vész elhal, a hírnök tovább száll,</l>
					<l>Büszke szárnyán útas fellegének.</l>
				</lg>
				<p>*</p>
				<lg>
					<l>Ér országot, egykoron virúlót,</l>
					<l>Égbe meredeztek fel gulái;</l>
					<l>Szolganép véres verejtékével</l>
					<l>Önhitt gőgnek áldozott munkái.</l>
				</lg>
				<lg>
					<l>Palotái márványtól ragyogtak,</l>
					<l>Óriás faj épitette tán fel,</l>
					<l>Síremléki a halált kacagva</l>
					<l>Harcra keltek ezered évekkel.</l>
				</lg>
				<lg>
					<l>Messze terjedt a király hatalma,</l>
					<l>Mert volt néki próbált harci népe,</l>
					<l>És kegyelmet avagy átkot küldött,</l>
					<l>Mint Isten, száz nemzetnek fejére.</l>
				</lg>
				<lg>
					<l>„Elveszének a népek s királyok,</l>
					<l>Nevöket is régen elfeledték,</l>
					<l>Palotáik, büszke síremlékik</l>
					<l>Sárga porban, romban fekszenek rég.”</l>
				</lg>
				<lg>
					<l>Szól az angyal s a vadon királya,</l>
					<l>Az oroszlán és a karcsu zerge</l>
					<l>Látják őt és érzik, a pusztának</l>
					<l>Ők, s a puszta nékik van teremtve.</l>
				</lg>
				<lg>
					<l>S érzi szárnya hűsítő szelét a</l>
					<l>Beduín is, vándor sátorában</l>
					<l>S tisztább hálát küld föl Istenéhez,</l>
					<l>Mint hajdanta kelt a palotában.</l>
				</lg>
				<p>*</p>
				<lg>
					<l>Száll az angyal s lát két büszke tábort,</l>
					<l>Harcra készen, vért vágyó szemekkel,</l>
					<l>Lát megettök falvakat leégve,</l>
					<l>És mezőt, mit harci mén tiport el.</l>
				</lg>
				<lg>
					<l>S mindkét tábor zászlaján lát írást:</l>
					<l>„Szent ügyünk s győzelmet Istenünk ád.”</l>
					<l>Köztök áll az angyal s egy sereg sem</l>
					<l>Érzi szárnya büszke csattogását.</l>
				</lg>
				<lg>
					<l>„Itt nincs szent ügy, itten nincsen Isten.”</l>
					<l>Mond az angyal és búsan tovább száll,</l>
					<l>Mígnem röptét csakhamar feltartja</l>
					<l>Lomb árnyékban, csörgő kis forrásnál.</l>
				</lg>
				<lg>
					<l>Sebesültet ápol ott a lányka,</l>
					<l>Hála ég a kór bajnok szemében.</l>
					<l>Gábor áldást hint le és ez írrá</l>
					<l>Lesz a sebben, üdv a lány szivében.</l>
				</lg>
				<p>*</p>
				<lg>
					<l>És az angyal messze Indiákhoz,</l>
					<l>Szent myrtusnak kérkedő honába,</l>
					<l>Hegyeket lát templomúl bevésve,</l>
					<l>Egy-egy szikla az istenség szobra.</l>
				</lg>
				<lg>
					<l>A bálvány egy-egy szeme mesés kincs,</l>
					<l>Dús oltárán ember, állat vérzik,</l>
					<l>S hol van a nép, mely térdre boruljon?</l>
					<l>Hol van a pap, aki itt áldozik?</l>
				</lg>
				<lg>
					<l>Elveszett mind a bálvány nevével,</l>
					<l>Istennek nem tölt mindebben kedve,</l>
					<l>Kígyó fészkel a templom boltjában,</l>
					<l>Az oltárt meg vad haraszt felverte.</l>
				</lg>
				<lg>
					<l>S a gór bálvány lábához ragasztva,</l>
					<l>Mint kis fecskefészek, szűk gunyhó áll,</l>
					<l>Dús kenyérfa árnyékozza azt be,</l>
					<l>Méltóbb szentély a véres oltárnál.</l>
				</lg>
				<lg>
					<l>Pária-családé a kicsiny lak;</l>
					<l>Benne gyermek egy kutyát kötözget.</l>
					<l>„Drága bajtárs, csak nyugton feküdjél,</l>
					<l>Értem nyert sebed majd csak behegged.”</l>
				</lg>
				<lg>
					<l>Hálásan néz a fiúra az eb,</l>
					<l>E hű társ, ki éden kertéből már</l>
					<l>Számüzött apánkat elkisérte</l>
					<l>S oldalánál bú s szerencse közt jár.</l>
				</lg>
				<lg>
					<l>Megnyugodva száll el Gábor angyal,</l>
					<l>Látja, Istent itten is dicsérik,</l>
					<l>S romló művén dőre embereknek</l>
					<l>Egyszerű szent íge magva érik.</l>
				</lg>
				<p>*</p>
				<lg>
					<l>Ér legottan a jégnek honába,</l>
					<l>Szürke égről halvány nap néz ott le,</l>
					<l>Küzdve él csak minden, nincs virága</l>
					<l>A mezőnek, a fának gyümölcse.</l>
				</lg>
				<lg>
					<l>Féléves éj, melyben nem világol</l>
					<l>Más, mint éjszak fénye és hideg hó.</l>
					<l>A jégmedve ott kushad magában,</l>
					<l>Jégtáblával úsz a tengeri ló.</l>
				</lg>
				<lg>
					<l>Gyéren száll fel itt-ott egy madárka,</l>
					<l>Felveretve a jég-ropogástól.</l>
					<l>„Hogy vagytok?” mond a hírnök hozzájok,</l>
					<l>„Hála a nagy Istennek, igen jól.</l>
				</lg>
				<lg>
					<l>Olyan csendes, olyan szép világunk!”</l>
					<l>Mondanak az állatok egy hanggal.</l>
					<l>S Gábor angyal egy szirtnek tövében</l>
					<l>Kis gunyhót fedez fel bámulattal.</l>
				</lg>
				<lg>
					<l>Amint benéz, lát tűznek körében</l>
					<l>Melegedni boldog kis családot;</l>
					<l>Gyermek játszik, hölgyek sürgölődnek,</l>
					<l>Nyugszik a férj, mert előbb halászott.</l>
				</lg>
				<lg>
					<l>Szentirást olvas föl egy családfő,</l>
					<l>Elvonultan űl egy szerető pár.</l>
					<l>Mindnyájok közt, mint mosolygó szellem,</l>
					<l>A szegénység s megelégedés jár.</l>
				</lg>
				<lg>
					<l>Gábor angyal néz, csak néz, sokáig,</l>
					<l>Míg eszébe jő, hogy égbe szálljon,</l>
					<l>S nem kincset visz, csak nehány virágszált,</l>
					<l>Jehovának amit bemutasson.</l>
				</lg>
			</div>
		</body>
	</text>
</TEI>