<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0185" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A halál költészete</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1602</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A halál költészete</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>A halál költészete</head>
				<p>1</p>
				<lg>
					<l>Miben van olyan nagyszerü költészet,</l>
					<l>Rejtélyes mélység, mint benned halál?</l>
					<l>Ki ott lakol, hol a korlátos élet</l>
					<l>A végtelennel kezet fogva áll! -</l>
				</lg>
				<lg>
					<l>Vadon zajong az élet működése,</l>
					<l>Erőlködik és küzd a sokaság,</l>
					<l>Egymást törik hullámi, mások buktán</l>
					<l>Emelkedik, ki a felszínre hág.</l>
				</lg>
				<lg>
					<l>Csusz a nyomor, görbedve szidja sorsát,</l>
					<l>Emelten jár a vétkes hatalom,</l>
					<l>Dicsőségért lemond ez az örömről,</l>
					<l>Amazt emészti kincs utáni szomj.</l>
				</lg>
				<lg>
					<l>Tündéri ábránd az ifjú világa,</l>
					<l>Míg a hivőé lemondás, ige,</l>
					<l>Ez élvet kerget, amaz igazságot,</l>
					<l>Mit fátyolával Isten elfede.</l>
				</lg>
				<lg>
					<l>S tovább rohan mind, vélvén a tömegtől</l>
					<l>Az ő ösvénye messze elszakad,</l>
					<l>S míg minden más a pusztaságba téved,</l>
					<l>Csak ő lelé meg az igaz utat. -</l>
				</lg>
				<lg>
					<l>S ímé eléjök lépsz, halál, szelíden</l>
					<l>Magadhoz téríted mindnyájokat,</l>
					<l>S öledben megbékél, mi az imént még</l>
					<l>Haraggal zúgott, százfelé szakadt.</l>
				</lg>
				<lg>
					<l>Óh, vajh mi rosszul ismert tégedet, ki</l>
					<l>Undok rémnek festett, szent anya vagy,</l>
					<l>Kinek hangját a gyermek hogyha hallja,</l>
					<l>Jő és minden játékot abbahagy.</l>
				</lg>
				<lg>
					<l>Kebledre dűl, s te könnyeit letörlöd,</l>
					<l>Leleplezed a titkok fátyolát,</l>
					<l>S hiú törekvéseit elcsitítod</l>
					<l>Dalolván néki a halál dalát.</l>
				</lg>
				<lg>
					<l>Édesnek, szépnek kell e dalnak lenni,</l>
					<l>Melyet tanyáján a halál susog,</l>
					<l>Hogy a létnek hullámi rá figyelnek</l>
					<l>És a vad szenvedély elandalog.</l>
				</lg>
				<lg>
					<l>Csodáljam-é hát, hogy félénk madárként</l>
					<l>Költészetem is messze menekűl</l>
					<l>Az utcának zajától, s megpihenni</l>
					<l>A csendes sírnak szent ormára űl?</l>
				</lg>
				<p>II</p>
				<lg>
					<l>Halál, halál, száz alakú tündér te,</l>
					<l>Hogy szellőztessem arcod fátyolát?</l>
					<l>Midőn lelkem már sejt, megfogni nem bír,</l>
					<l>Mert elkábulva uj alakba lát,</l>
				</lg>
				<lg>
					<l>Kinek imént még mint szelíd anyának</l>
					<l>Magához inte jótevő keze,</l>
					<l>Villámot szór most s nagyszerű alakja</l>
					<l>Mond: én vagyok a sorsnak Istene.</l>
				</lg>
				<lg>
					<l>Fejét a csillagdús ég koszorúzza,</l>
					<l>Inogva reszket a föld, melyre hág,</l>
					<l>Dűl és rombol minden tekinteténél,</l>
					<l>S minden rom ismét egy-egy új világ.</l>
				</lg>
				<lg>
					<l>Emelt homlokkal jár a harcmezőkön</l>
					<l>És nemzeteknek ír ott végzetet,</l>
					<l>Jár büszke trónok eldült romladékin,</l>
					<l>Jár elfelejtett istenek felett.</l>
				</lg>
				<lg>
					<l>Keresztülnyargal a széles világon,</l>
					<l>Zúgó viharral tüzes paripán,</l>
					<l>Oroszlánnal játszik puszták fövényén,</l>
					<l>Jégpalotát lakik a föld sarkán.</l>
				</lg>
				<lg>
					<l>Vulkánt hamvaszt el, bérceket mos széjjel,</l>
					<l>Tengert száraszt ki, megtölt völgyeket,</l>
					<l>Felkerekíti a puszták homokját</l>
					<l>És száz hiú emberműt eltemet.</l>
				</lg>
				<lg>
					<l>S csak ott, hol ő van, ott van Isten háza,</l>
					<l>Csak benne látjuk istenünk képét,</l>
					<l>Mint a napot, mely elvakít fényével</l>
					<l>Árnyában látjuk, melyt a tóra vét.</l>
				</lg>
				<lg>
					<l>És megnyugszunk, hogy mint hű szolga által</l>
					<l>Isten mindent halál által teszen,</l>
					<l>Mert a mint igy dúl, tisztít és a sírból</l>
					<l>Ifjultabb élet bölcsője leszen.</l>
				</lg>
				<p>III</p>
				<lg>
					<l>Mit is szülhetne nagyszerűt, költőit</l>
					<l>Az élet, költőietlen korcs maga,</l>
					<l>Kalmár lelkének bélyegét hordozza</l>
					<l>Átok gyanánt minden, mit alkota.</l>
				</lg>
				<lg>
					<l>Fénytermei csak büszke kőrakások,</l>
					<l>Miket hiúság és nyomor emel,</l>
					<l>Piarcai önérdekü küzdtérek</l>
					<l>Hol lelkünk csak botránkozásra lel.</l>
				</lg>
				<lg>
					<l>Sáfárkodik közöttük kisszerű faj</l>
					<l>És elriaszt minden költészetet,</l>
					<l>Mig a romlás nehezkedik fölébe</l>
					<l>S a hétköznapnak rögtön véget vet.</l>
				</lg>
				<lg>
					<l>Elfut előle a mozgalmas élet,</l>
					<l>S ha a korcsfaj hiú zaja eláll,</l>
					<l>Akkor szétnéz s ünnepies világát</l>
					<l>Megszenteli csókjával a halál.</l>
				</lg>
				<lg>
					<l>Rejtélyes dicst von a rom homlokára,</l>
					<l>Legendát sző a puszta kő fölé,</l>
					<l>Felássa a gyöngyöt a düledékből,</l>
					<l>Helyheztetvén a csillagok közé.</l>
				</lg>
				<lg>
					<l>S mint mártir, aki vérkeresztelésben</l>
					<l>Tisztúla meg, nyer csillagkoszorút,</l>
					<l>Úgy embermű is a romlásnak csókja</l>
					<l>Által megszentesűl és dicshez jut.</l>
				</lg>
				<lg>
					<l>A cirkusz, melyen nincs egyéb nesz, mintha</l>
					<l>Egy-egy követ söpör le vad madár,</l>
					<l>A fórum, melyen már csak bojtovány leng,</l>
					<l>S a szél felejtett szónokszéken jár,</l>
				</lg>
				<lg>
					<l>Nagy dolgok színhelyévé alakul át</l>
					<l>Annak, ki érez, gondolkodni tud,</l>
					<l>S úgy lép belé, mint rejtélyes szentélybe,</l>
					<l>Mig a kis lélek magányától fut.</l>
				</lg>
				<lg>
					<l>Amott a multak felidézett lelke</l>
					<l>Zúg el mint nagyszerű tragédia,</l>
					<l>Itt a küzdelmek elhaló zajából</l>
					<l>Kél nemesülten a história.</l>
				</lg>
				<lg>
					<l>És Isten is gyönyörködni kezd bennök,</l>
					<l>Hol a festék lehullt, teremt mohot,</l>
					<l>Hol az oszlop ledült, dús kárpótlásúl,</l>
					<l>Karcsú virágos hársfa nő ki ott.</l>
				</lg>
				<lg>
					<l>Zengő fészket rak a beomlott sírnak</l>
					<l>Bozótos ormára a kis madár,</l>
					<l>S ha elpusztult, az elfeledt oltárra</l>
					<l>A kis tücsök még ciripelni jár.</l>
				</lg>
				<lg>
					<l>S midőn szép nyári nap a szomszéd dombon</l>
					<l>Botjára dűl a pásztor s andalog,</l>
					<l>És nyája mintha szinte gondolkodnék,</l>
					<l>Bámul, bámul, mig a kolomp konog;</l>
				</lg>
				<lg>
					<l>Vagy estve a pásztortüzek kigyúlnak,</l>
					<l>Vijong a bíbic, hol a nyáj legel,</l>
					<l>A hold felkél, és legfényesb sugára</l>
					<l>Reng a romon mint tündéri lepel:</l>
				</lg>
				<lg>
					<l>Akkor rejtélyes dalt susog a szellő,</l>
					<l>Mely a romoknak kúpjain elment,</l>
					<l>Ezer csoda kél lengő árnyékukban,</l>
					<l>Kitárja titkát a sír oda lent.</l>
				</lg>
				<lg>
					<l>S míg századoknak költői nemtője</l>
					<l>A hallgatag oszlopsorok közt jár,</l>
					<l>Az ámuló pásztornak kurjongása</l>
					<l>Szent borzalomnak miatta eláll.</l>
				</lg>
				<p>IV</p>
				<lg>
					<l>Romlás! ki a követ megdicsőited</l>
					<l>Nincs-é irgalmad emberek iránt?</l>
					<l>A várost szent rommá teszed s azokkal</l>
					<l>Kik egykor bírták azt, kezed mint bánt?</l>
				</lg>
				<lg>
					<l>Elszállt-e a nagyság is a tömjénnel,</l>
					<l>S az eldült oltár eltemette-e,</l>
					<l>Vagy mint a szél elnyargal a romok közt,</l>
					<l>Elzúg-e a dicsőség is vele?</l>
				</lg>
				<lg>
					<l>Nem, nem, halál a nagy lelkek barátja</l>
					<l>Ő osztja szét a csillagkoszorút</l>
					<l>Csak a sírnak vak éjjelén keresztül</l>
					<l>Vezet fel a magasba biztos út.</l>
				</lg>
				<lg>
					<l>Óh szolgalelkű, kishitű az élet,</l>
					<l>Gyáván hajol meg bálványok előtt,</l>
					<l>Csókdossa a szekérnek kerekét, mely</l>
					<l>Díszmenetében eltapodja őt.</l>
				</lg>
				<lg>
					<l>Ha a valódi nagynak káromlás jut,</l>
					<l>Maszlagpohár vagy véres feszület,</l>
					<l>Tapsol a pór, mert kárörömmel nézi</l>
					<l>A törpe, hogyha a nagy elesett.</l>
				</lg>
				<lg>
					<l>Reáhajol és gúnymosollyal arcán</l>
					<l>Kicsínyes gyöngéit keresgeti,</l>
					<l>És mintha önmagát mentné ki véle</l>
					<l>Örül, ha egy-két foltját felfedi.</l>
				</lg>
				<lg>
					<l>Óh fáj, fáj látni a nagynak bukását,</l>
					<l>Holttestét nem kiséri senki sem,</l>
					<l>Félvén a tisztességgel tán azoknak,</l>
					<l>Kik most erősek, kedvetlent teszen.</l>
				</lg>
				<lg>
					<l>Nem tudják-é ezek, hogy egykor ők is</l>
					<l>Le fognak tünni, s a hitvány tömeg,</l>
					<l>Mely sírni fél s most őket hordja díszben,</l>
					<l>Később elestök tapsolandja meg.</l>
				</lg>
				<lg>
					<l>Kegyelet hát az elesett vágytársnak,</l>
					<l>Mit sirján gyujtunk, a mécs nékünk ég;</l>
					<l>Itt győztünk, az elég, bíró közöttünk</l>
					<l>Úgyis más lesz majd, a sír és az ég.</l>
				</lg>
				<lg>
					<l>Óh fáj, fáj látni a nagynak bukását,</l>
					<l>Mint hogyha istenszobrot döntnek el,</l>
					<l>Mit áhitat emelt, népek imádtak,</l>
					<l>S most gúnyosan tapod hitlen kebel.</l>
				</lg>
				<lg>
					<l>A porban fekvő istenség képének</l>
					<l>Nem vallja hivéűl ki sem magát,</l>
					<l>Sarat dob rá s mondd: ím hogy lenne Isten,</l>
					<l>Ki jelt még e köszöntésre sem ád.</l>
				</lg>
				<lg>
					<l>Nem mond hálát azért ki sem a napnak,</l>
					<l>Mert egy világnak szűli a tavaszt,</l>
					<l>Hatását csak kicsiny énjéhez méri,</l>
					<l>S ha szenvedett alatta, szidja azt.</l>
				</lg>
				<lg>
					<l>De tűrelem csak, míg jő az enyészet,</l>
					<l>Az üldött nagyság e védszelleme,</l>
					<l>S midőn az önző érdek s félelemnek</l>
					<l>Elhangzott, elhalt kisszerű nesze;</l>
				</lg>
				<lg>
					<l>Ott vész a sírban a bitorlott nagyság,</l>
					<l>Mig a valódi győztesen kikél,</l>
					<l>S midőn egészen elveté az embert,</l>
					<l>Félistenképen újólag felél,</l>
				</lg>
				<lg>
					<l>Menten minden salaktól, a legenda</l>
					<l>Rejtélyes és magasztos lepliben,</l>
					<l>S ha a bámuló késő ivadékok</l>
					<l>Előtt alakja ekként megjelen:</l>
				</lg>
				<lg>
					<l>Ez ő, ez ő, mondják majd, kit kortársi</l>
					<l>Elismerének, óh jaj a vakok,</l>
					<l>De szíveinkben szent leend örökké,</l>
					<l>Mig percenként gördűlnek századok.</l>
				</lg>
				<lg>
					<l>Mint Krisztus, akit szintén felfeszített</l>
					<l>Az élet, e kislelkű uzsora,</l>
					<l>Míg a halál keresztjének szent oltárt,</l>
					<l>Magának Isten jobbján helyt ada.</l>
				</lg>
				<p>V</p>
				<lg>
					<l>Ifjú zajos városnak közepette</l>
					<l>Állok magamban csendes piacon,</l>
					<l>Körűlem dudva nő, homok terűl el,</l>
					<l>Felettem csillaghímes ég vagyon.</l>
				</lg>
				<lg>
					<l>Hallom mint zúg le a Dunának árja,</l>
					<l>Kelet s nyugotra tárván karjait,</l>
					<l>Éjszakról a Kárpát idáig nyúl le,</l>
					<l>Délről belátom alföld sikjait.</l>
				</lg>
				<lg>
					<l>S mint hogyha mindez titkos szót hallgatna</l>
					<l>S mint hogyha e szó lenne a halál,</l>
					<l>Úgy érzem, lelkem reszket, és reá is</l>
					<l>A sírnak nagy bús gondolatja száll.</l>
				</lg>
				<lg>
					<l>Elszenderült a városnak mozgalma,</l>
					<l>Napszámát végzé minden, és pihen,</l>
					<l>Hogy holnap új erővel szembe szálljon</l>
					<l>Kalmárkodása kis küzdelmivel.</l>
				</lg>
				<lg>
					<l>Hej, ilyen az élet, tán nincsen senki</l>
					<l>Mindnyájok közt, ki téged sejtene,</l>
					<l>Ki e téren felkélsz, midőn lenyúgodt</l>
					<l>A város, mult napok nagy szelleme.</l>
				</lg>
				<lg>
					<l>Ki sincs, ki értené, hogy majd ha egykor</l>
					<l>E város végálomra szenderűl,</l>
					<l>S elvész mint buborék minden mi benne</l>
					<l>Most fénylik és küzd, fárad és örűl;</l>
				</lg>
				<lg>
					<l>Ha ércjármát az ős Duna lerázta,</l>
					<l>A vár ledűl s a termeken fű nő,</l>
					<l>E tér fog élni csak, s zarándokolva</l>
					<l>Hozzá távolról ájtatos nép jő.</l>
				</lg>
				<lg>
					<l>Kicsinyszerű az élet, ritkán jőnek</l>
					<l>Mint röpke álmok nagyszerű napok,</l>
					<l>Talán csak hogy ne essenek kétségbe</l>
					<l>Embernagyságon törpe századok.</l>
				</lg>
				<lg>
					<l>Miljók elvesznek s nem marad utánuk</l>
					<l>Nyom, mig egy jő s felvési nagy nevét</l>
					<l>A szent gúlára, mely évezredeknek</l>
					<l>Temetőjére büszke árnyat vét.</l>
				</lg>
				<lg>
					<l>Én láttam, éltem nagyszerű időket,</l>
					<l>Szorítottam nem egy martírkezet,</l>
					<l>Megrészegített a dicsőség árja,</l>
					<l>Mely szétsugárzott egy ország felett.</l>
				</lg>
				<lg>
					<l>Úgy érzém, nékem is van abban részem,</l>
					<l>A honnak lévén én is gyermeke,</l>
					<l>S nem irigylém mástól, akármi fényes</l>
					<l>Volt a sugár, mit osztályul nyere.</l>
				</lg>
				<lg>
					<l>Elmultak az idők, elvesztek véle</l>
					<l>Bajnokai, lealkonyult a fény,</l>
					<l>Sirjoknál eldőlt nagyság emlékével</l>
					<l>Kicsinységemben megmaradtam én.</l>
				</lg>
				<lg>
					<l>Talán hogy én is óvjam a sírlámpát,</l>
					<l>Mit kegyelet ti néktek félve vitt,</l>
					<l>Hogy helyrehozzam a nép gyávaságát</l>
					<l>S a hatalom féltékeny gondjait.</l>
				</lg>
				<lg>
					<l>Hogy oly korban, hol sírni is erő kell,</l>
					<l>Könnyel szenteljem fel bús lantomat,</l>
					<l>Mig az enyészet számotokra is majd</l>
					<l>Méltóbb dijul csillagkoszorút ad.</l>
				</lg>
				<lg>
					<l>Boldog mindaz, ki földön bír teremtni,</l>
					<l>Irígyletes lett az az épitész,</l>
					<l>Ki a szívnek gunyhót, a szépnek szobrot</l>
					<l>Emel, vagy a hivőnek oltárt vés.</l>
				</lg>
				<lg>
					<l>Mig szív, müvészet és hit élni fognak</l>
					<l>Él ő is, és ha műve elporlott,</l>
					<l>Kövei még mondják: Isten teremtett,</l>
					<l>De lángész adott örök alakot.</l>
				</lg>
				<lg>
					<l>S hát még ti, akik eszméket vevétek,</l>
					<l>Barátim, kő helyett müvetekhez</l>
					<l>Ti vagytok boldogok, mert alkotmánytok</l>
					<l>Ha dült, erősbnek szent alapja lesz.</l>
				</lg>
				<lg>
					<l>Vitázhatlan nyereményül maradva</l>
					<l>A haladás s szabadság részire,</l>
					<l>Mit erősségűl emberi méltóság</l>
					<l>Mártírok vérével pecsétele.</l>
				</lg>
				<lg>
					<l>Ti hát veszhettek, nektek már az élet</l>
					<l>Nem adhatott egyebet, mint halált,</l>
					<l>Mig a halál rátok örök életnek</l>
					<l>Hervadhatlan koszorújával várt.</l>
				</lg>
				<lg>
					<l>Ti már nyughattok fűves sír ölében,</l>
					<l>Hallgathatjátok a puszták szelét,</l>
					<l>Élvezhetitek azt a híves árnyat,</l>
					<l>Melyet reátok a szomszéd bérc vét.</l>
				</lg>
				<lg>
					<l>Ti élni fogtok, míg a puszta s bérc él,</l>
					<l>De én az utcazajban küzködöm,</l>
					<l>S ki tudja, a tolongó sokaságon</l>
					<l>Felűlemelkedni lesz-e erőm?</l>
				</lg>
				<lg>
					<l>Vagy eltapodnak s nyom nélkűl enyészek,</l>
					<l>Felejtett sír dől rám mint éjszaka,</l>
					<l>S mellette a halál nem istenasszony</l>
					<l>Gyanánt viraszt, csak mint szelíd anya.</l>
				</lg>
				<lg>
					<l>Mindegy, ha sirdalúl egy édes dalt mond</l>
					<l>Mindarról, amit itt szűm szeretett,</l>
					<l>S dicsőségért kárpótlásul suttogja:</l>
					<l>Nyugodjál békén, boldog nemzeted!</l>
				</lg>
			</div>
		</body>
	</text>
</TEI>