<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Madach_00873_0195" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Fogságomból</title>
				<author>
					<persName>
						<surname>Madách</surname>
						<forename>Imre</forename>
					</persName>
					<date from="1823" to="1864">1823-1864</date>
					<idno type="VIAF">39420074</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1028</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Fogságomból</title>
					<author>
						<persName>
							<surname>Madách</surname>
							<forename>Imre</forename>
						</persName>
						<idno type="VIAF">39420074</idno>
					</author>
					<relatedItem type="copyText">
						<bibl>
							<title>Madách Imre összes költeménye</title>
							<date when="1998-12-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00800/00873"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-10">level1</change>
		</revisionDesc>
	</teiHeader>
	<text>
		<body>
			<div>
				<head>Fogságomból</head>
				<p>I</p>
				<lg>
					<l>Messze földnek gyászos börtönéből</l>
					<l>Jő hozzátok e kicsiny levél,</l>
					<l>Mint madárdal szabadon csapongva,</l>
					<l>Bár dalosa szűk fogságban él.</l>
					<l>Most értem már, oly fájó gyönyörrel</l>
					<l>Hogy mit hangicsál a rabmadár,</l>
					<l>Énekével lopva a szabadba</l>
					<l>Menekűl, és kis fészkére jár.</l>
					<l>Érzed-é, nő, lelkem suhogását,</l>
					<l>Mint rejtélyes, zokogó szelet?</l>
					<l>Érzed-é, ha homlokon csókollak</l>
					<l>És utánad a két gyermeket?</l>
					<l>Kedvteléssel látom, kis körödben</l>
					<l>Minden úgy megy, mint megszokta rég,</l>
					<l>Még nyomom sehol sincs eltörülve,</l>
					<l>S mostan lenne csak, hogy elmenék.</l>
					<l>Ablakhoz futsz, mintha várva várnál,</l>
					<l>Kis fiacskám kérdi, hol apám?</l>
					<l>Székem ott áll könyves asztalomnál,</l>
					<l>Istállóban tombol paripám.</l>
					<l>Látom, látom, érzitek hiányom,</l>
					<l>Óh, mi édes szűmnek ez, mi jó!</l>
					<l>Óh, de a kor mint víz összesímúl</l>
					<l>A barázdán, mit vág a hajó.</l>
					<l>Kedvesünk, ki messze válik tőlünk,</l>
					<l>Nagy hiányt hagy szívünk fenekén,</l>
					<l>Mintha a legszebb tőt kiszakítják</l>
					<l>Dús virágágy kellő közepén.</l>
					<l>Óh, de a virágok összenőnek,</l>
					<l>A hiány fogy, kisebbűl a kár:</l>
					<l>Míg a kedves hogyha visszatérne,</l>
					<l>Útban lenne s helyt sem lelne már.</l>
					<l>Óh, de e nap úgy-e, messze van még?</l>
					<l>Látod, látod eszmém mily sötét...</l>
					<l>Szellememhez volt ragadva az árny,</l>
					<l>Melyet a börtön foglyára vét.</l>
					<l>Súlyos az árny, rémek népesítik</l>
					<l>Mint sirt, melyben érző sziv lehel,</l>
					<l>Hallja még az élet lüktetését,</l>
					<l>S fél, feledve részvétlen vesz el.</l>
					<l>Hát fiacskám? Sorsomról tanítsd meg,</l>
					<l>Hogy míg él sohse feledje el,</l>
					<l>És erényt, bűnt mérni ne tanuljon</l>
					<l>A siker hiú mértékivel.</l>
					<l>A hatalmas törvényt lát, lerontja,</l>
					<l>Mint egy Isten, tesz amit akar,</l>
					<l>Egy van mégis, amin nincs hatalma,</l>
					<l>Melyet lelkünk mint kincset takar.</l>
					<l>Lám! körűlem sem mosolyg az élet,</l>
					<l>Barna szűk fal a bús láthatár,</l>
					<l>Ámde fenn az égnek egy darabját</l>
					<l>Látom, melyen csillagírat áll.</l>
					<l>S értem, mit bír itt lent a hatalmas,</l>
					<l>Értem odafent az istenit,</l>
					<l>S fentcsapongok amíg kongni hallom</l>
					<l>Ajtómnál az őrnek lépteit.</l>
					<l>Kis leánykám! néki mit izenjek?</l>
					<l>Mind hiába, ő nem értne meg! -</l>
					<l>Most tanulja még csak mondogatni,</l>
					<l>Mik szivünknek legszentebb nevek.</l>
					<l>S épen mostan nem csókolhatom meg,</l>
					<l>Épen most nem látja az atyát;</l>
					<l>Kérdené ki az, ha visszatérnék,</l>
					<l>Félne tán, mint idegent ha lát.</l>
					<l>Óh tanítsd, tanítsd meg, nőm, nevemre,</l>
					<l>És tanítsd meg, mint szeret a nő,</l>
					<l>Hogy majd egykor ő is tenni tudjon,</l>
					<l>Úgy miként te, hogyha nagyra nő.</l>
					<l>És azoknak, kiknek szíveikben,</l>
					<l>Úgy mint eddig, most is van helyem,</l>
					<l>Mondd: ne szánjanak, könnyet, sohajtást,</l>
					<l>Jól tudják ők, hogy nem kedvelem.</l>
					<l>Tenger éltem, rajta most vihar zúg,</l>
					<l>Ők a gyöngyök, melyeket kimos,</l>
					<l>Sajnálhatni-é azt, a kinek még</l>
					<l>Balszerencse is kincseket hoz?</l>
					<l>Szent halott a hon, mi az utódok,</l>
					<l>Szenvedést hagyott csak ránk keze,</l>
					<l>Szégyenelném, hogyha szent hazámnak</l>
					<l>Én lennék felejtett gyermeke.</l>
					<l>Óh, ne írigyeljék azt barátim,</l>
					<l>Pótolják inkább a helyemet,</l>
					<l>Vigalomban igyanak helyettem,</l>
					<l>És ha az idő jön, tegyenek.</l>
				</lg>
				<p>II</p>
				<lg>
					<l>Jó természet, mellyel Istenem megáldott,</l>
					<l>Most a próba napján emberül megállott;</l>
					<l>Aki a világot mosolyogva néztem,</l>
					<l>Meg nem törve várok hosszú türelemben.</l>
					<l>Óh, pedig bájos volt, melytől eltépettem,</l>
					<l>Melyben munkálkodtam, költöttem, szerettem,</l>
					<l>Az a kis világ, és most elválva tőle,</l>
					<l>Van szüksége szűmnek nem csekély erőre.</l>
					<l>Fel-feltűnedeznek képei előttem,</l>
					<l>Édes tarkaságuk elszorulva nézem,</l>
					<l>Mint édes visszhangját a tündér regéknek,</l>
					<l>Melyeket télestén tűzhelynél mesélnek.</l>
					<l>Látom házikónkat csendesen, szerényen</l>
					<l>Állani ákászok titkos rejtekében,</l>
					<l>Nyiltan, védtelen, mert fel nem költi vágyát</l>
					<l>Irigynek, hiúnak; küszöbén nem lép át,</l>
					<l>Csak jó pajtás és hoz ünnepet a háznak,</l>
					<l>Szivességet néz csak s lel kedvet magának.</l>
					<l>Látom udvarunkban mint munkál serényen</l>
					<l>A cseléd danolva, mind saját körében,</l>
					<l>Aki fárad értem, és danolni látom,</l>
					<l>Legszebb diadalmam, tiszta boldogságom.</l>
					<l>Látom a kis forrást lábánál a hegynek;</l>
					<l>Siető hullámi édes dalt rebegnek,</l>
					<l>Sokszor ellesém azt tőle nyári este</l>
					<l>Míg a bükk borongó gyászban állt felette,</l>
					<l>S míg felém szállott a rétek illatárja,</l>
					<l>Megcsendült a régi templom kis harangja.</l>
					<l>Óh vén templom látlak, látlak a dombélen,</l>
					<l>Mely alatt a helység nyúlik el szerényen,</l>
					<l>Nálad gyültek össze harmatülte pázs'ton</l>
					<l>Táncra és dallásra nyári éjszakákon,</l>
					<l>Ifjak és leányok, mellettök csendesen</l>
					<l>Állott a temető a holdnak fényében.</l>
					<l>Kertünknek széléig marhák legelének,</l>
					<l>Szólott a tilinkó, fénybogárkák égtek;</l>
					<l>Ott álltunk kapunkban, nőm, emlékszel-é még</l>
					<l>Amint a tündéri képen elmerengénk?</l>
					<l>Akkor tértünk vissza a messzelátóról,</l>
					<l>Honnan a szem széles földet bebarangol,</l>
					<l>És a gondolat mint sas repül felette,</l>
					<l>Mígnem az éj árnya lassanként belepte.</l>
					<l>Csillagok tüntek föl a setétkék égen,</l>
					<l>Választánk közűlök már hazamenőben.</l>
					<l>Elnémul már minden, a pásztor nótája</l>
					<l>Kísért el csak minket kertünk kapujába.</l>
					<l>Óh, e bűvös körben magamat ha látom,</l>
					<l>Olyan idegennek, oly másnak találom,</l>
					<l>Attól ami lettem, hogy köztem s közötte</l>
					<l>Semmit sem lelek, mi együvé kötözne.</l>
					<l>Hej, de nem tovább, el, el emléketekkel,</l>
					<l>Aki tűrni bírok meg nem tört kebellel,</l>
					<l>Küzdeni a sorssal, vesztem az erőmet,</l>
					<l>Hogyha ábrándozni kezd szivem felőled.</l>
					<l>Most pedig csak várni, várni kell nyugodtan,</l>
					<l>Minden szenvedésben egy vigasztalás van:</l>
					<l>A tudat, mindennek hogy megjő a vége,</l>
					<l>A megszabadulás, a megnyugvás véle,</l>
					<l>S ami most gyötör, mi sujt, midőn multtá lesz</l>
					<l>Győzelmes lelkünkbe egy emlékgyöngyöt tesz.</l>
				</lg>
				<p>III</p>
				<lg>
					<l>Eljött hát a szabadulás napja,</l>
					<l>Végre, végre megnyilt börtönöm,</l>
					<l>Arcom illatos szellő csókolja,</l>
					<l>Enyhe hangja részvevő öröm.</l>
					<l>Hogy körülzajong e gondtalan nép,</l>
					<l>S ennyi közt nincs egyik is talán,</l>
					<l>Aki értené, hogy a szabad lég</l>
					<l>A boldogság és élet csupán.</l>
					<l>Elkábulva tántorgok közöttök,</l>
					<l>A szabadságtól úgy elszokám</l>
					<l>Végtelenje, hogy már szinte ellök,</l>
					<l>Félelem, szédűlet száll reám.</l>
					<l>Börtönömnek szűk körébe szokva,</l>
					<l>Mint madár, mely szállni elfeledt,</l>
					<l>Visszanézek és sötét alakja,</l>
					<l>Mint kisértet, úgy látszik, követ.</l>
					<l>El, csak el, majd elrejtesz öledbe,</l>
					<l>Természet, te rég látott barát!</l>
					<l>Úgy mosolygsz, mint búcsuperceidben,</l>
					<l>Bár azóta egy tél zúga rád.</l>
					<l>Óh, ha ott is mindezt így találnám,</l>
					<l>Hol szivem szeretteit hagyám!</l>
					<l>Vajh a nyárnak kéje vár-e ott rám</l>
					<l>Vagy hideg telet lelnék csupán?</l>
					<l>Óh, ki tudja? Az tartott fel eddig,</l>
					<l>Hogy lelkem közétek visszajárt,</l>
					<l>S bár viharnál a vágy gyorsabban vitt,</l>
					<l>Szívemnek még mindég lassan szállt.</l>
					<l>S most, midőn szabad vagyok mehetni,</l>
					<l>Aki úgy epedtem értetek,</l>
					<l>Minden léptemnél erőm enyészni</l>
					<l>Érzem, s a jövőtől rettegek.</l>
					<l>Keblem elszorul, szorongva kérdem!</l>
					<l>Mit lelek, nem ért-e semmi baj?</l>
					<l>S hogyha a kis házküszöbhöz értem,</l>
					<l>Mosolyod fogad-e, vagy sohaj?</l>
					<l>Minden eszmédet láttam születni,</l>
					<l>Mellyel ébredsz s elnyugszol megint,</l>
					<l>E kedves dalt durván összetépni</l>
					<l>Küldte a sors a válási kínt.</l>
					<l>Hogy kötöm meg és értem meg ismét</l>
					<l>Ezt a már-már elfeledt zenét?</l>
					<l>Szíveink közt annyi idegen kép</l>
					<l>Mérges árnyat mindkettőnkre vét.</l>
					<l>Itten állok végre s félve félek</l>
					<l>Fellebbenteni a kárpitot,</l>
					<l>Míg mindnyájatokat átölellek,</l>
					<l>S így csak mindent magyarázni fog.</l>
				</lg>
			</div>
		</body>
	</text>
</TEI>