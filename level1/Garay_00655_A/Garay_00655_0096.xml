<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0096" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">IV. BÉLA.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1322</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>IV. BÉLA.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>IV. BÉLA.</head>
				<p>1</p>
				<p>SAJÓ.</p>
				<lg>
					<l>Mi rémjelek borongnak az égnek sátorán?</l>
					<l>A végitélet napja közelg-e vészlován?</l>
					<l>Egyszerre, mintha fátyol borítná az eget,</l>
					<l>Nap és hold elborúlnak a Kárpátok felett.</l>
				</lg>
				<lg>
					<l>A sűrü, éji fátyol nem éjnek fellege,</l>
					<l>Az égre a tatárnak borítja serege,</l>
					<l>Mely szép hazánkra hozván rettentő táborát,</l>
					<l>Mérföldre fölkavarja az út szálló porát.</l>
				</lg>
				<lg>
					<l>Mi az, mi a nagy égen, mint szörnyű vérvonal</l>
					<l>Hosszan, végig piroslik szikrázó lángival?</l>
					<l>Az a tatárseregnek lángzó szövétneke...</l>
					<l>Dult városok s falvaknak világitó tüze.</l>
				</lg>
				<lg>
					<l>S te felsüvöltő szélvész mi szörnyen orditasz!</l>
					<l>Nem, nem! tatárüvöltés s haldoklók jaja az,</l>
					<l>Mi mint orkánüvöltés dugúlt fülekbe zúg,</l>
					<l>Mi minden kőszikláról mint visszhang visszabúg.</l>
				</lg>
				<lg>
					<l>És már a tűz világa, s a vész orkánszava</l>
					<l>Erdélytől a Tiszáig s onnét Pestig juta:</l>
					<l>Ott Béla, a vesző hon sujtolt királya jár,</l>
					<l>Hadakra a hazából s segédsergekre vár.</l>
				</lg>
				<lg>
					<l>Tőn véd- és támadásra lépést a fejdelem,</l>
					<l>Mint a hazának atyja, mint hős vagyon jelen.</l>
					<l>Királyi köntösére pánczélát ölti föl</l>
					<l>Példája vagy gyémántja, mely inkább tündököl?</l>
				</lg>
				<lg>
					<l>Hiába! mert az átok megint megújula,</l>
					<l>Nemzet s király között a hasonlás angyala!</l>
					<l>Az ország főzászlósi sértett érdek miatt</l>
					<l>Bélát közös veszélyben ott hagyják Pest alatt.</l>
				</lg>
				<lg>
					<l>Mások, hiú gyanúból s féltékenység miatt,</l>
					<l>Hogy kegygyel nézi Béla a hősi kúnokat,</l>
					<l>Vak dühvel a kunoknak gyilkolják ezreit,</l>
					<l>Kiket közös seregben ő a tatárra vitt.</l>
				</lg>
				<lg>
					<l>Igy áll viharban a tölgy a róna síkjain,</l>
					<l>Mig nap sütött, kerestek enyhűlést árnyain,</l>
					<l>De most, midőn sudárán villámok dörgenek,</l>
					<l>Messzére elkerűlik a gyávák s hűtlenek.</l>
				</lg>
				<lg>
					<l>De az megedzve állja a zápor ostromát,</l>
					<l>Felfogja zöld sudára a villám lángkarát;</l>
					<l>Igy Béla a tatárral vérengző síkra kel,</l>
					<l>S tábort üt a Sajónál királyi népivel.</l>
				</lg>
				<lg>
					<l>Túl rettentő sokával a nagy tatársereg,</l>
					<l>Mint áradat közelb és közelbre hempelyeg;</l>
					<l>Vezére a viharnak a khán, Batú, maga,</l>
					<l>Mint üstökös ragyog ki gyémántos kalpaga.</l>
				</lg>
				<lg>
					<l>Kezében a vezérkard mint villám tündököl,</l>
					<l>Mely megcsillámlik, czikkáz, lesujt és öldököl.</l>
					<l>Jaj, a hol a halálnak e rém kaszája jár,</l>
					<l>Ott pusztulást s veszélyt szór egy millió tatár.</l>
				</lg>
				<lg>
					<l>És már a támadásra jelt ád a szörnyü kard</l>
					<l>Véres tusára látni fölkelni a magyart.</l>
					<l>Mint két üvöltő szélvész, mindkettő iszonyú,</l>
					<l>Ront egymás ellenébe hős Béla és Batú.</l>
				</lg>
				<lg>
					<l>Keletről jő az egyik, nyugatról jő emez,</l>
					<l>A tengeren mindkettő egymás hajába vesz,</l>
					<l>Alattok a hullámok rongyokká hullanak,</l>
					<l>Fölöttök a nap és hold rég elborúltanak.</l>
				</lg>
				<lg>
					<l>Vad lárma és üvöltés jelentik a vihart,</l>
					<l>Sürű nyil-föllegekben tüzes villám a kard,</l>
					<l>A dárda s pajzs recsegnek, az élet és halál,</l>
					<l>Egymást övön ragadva, véres tusában áll.</l>
				</lg>
				<lg>
					<l>Kálmán királyi herczeg halálra sebesül,</l>
					<l>A hid, hiába védé, tatárkézre kerül,</l>
					<l>A vad raj elborítja Bélának táborát,</l>
					<l>Isten karának érzik elsujtott ostorát.</l>
				</lg>
				<lg>
					<l>Hiába van csatájok, a meggyőzöttek ők,</l>
					<l>Hiába van futások, elérik az üzők!</l>
					<l>Két napnyi messzeségre nincs más mint holttetem</l>
					<l>A harcznak aratása Sajónak mentiben.</l>
				</lg>
				<lg>
					<l>Halotti közt két érsek, sok püspök és apát</l>
					<l>A hon nemességével vegyíti hült porát;</l>
					<l>A köz halottak számát ki számíthatja meg?</l>
					<l>A tenger fövényében ők a homokszemek.</l>
				</lg>
				<lg>
					<l>Csak Béla, a király fut had nélkűl, úttalan,</l>
					<l>Királyi lelke törve nincsen, csak sujtva van,</l>
					<l>Az alkony végsugára gyászában látja őt,</l>
					<l>Hozand-e hajnalával honának jobb jövőt?</l>
				</lg>
				<p>2.</p>
				<p>BÉLA FUTÁSA.</p>
				<lg>
					<l>Csillag futott-e végig az égnek szőnyegén?</l>
					<l>Vagy lánglövellő villám rohant át föllegén?</l>
				</lg>
				<lg>
					<l>A csillag és a villám a földre leszakadt;</l>
					<l>A magyarok királya tatár elől szalad!</l>
				</lg>
				<lg>
					<l>Kicsiny kiséretében csak két vitéz üget;</l>
					<l>A többi, hű népével, Sajónál ott veszett.</l>
				</lg>
				<lg>
					<l>Jobb oldalán az egyik, a másik fut balul;</l>
					<l>Utánok a tatárság közelb, közelb nyomul.</l>
				</lg>
				<lg>
					<l>A két vitéz: Forgách volt s Rugacs, két hősi vér,</l>
					<l>Mindkettő halni készen a fejedelemér’.</l>
				</lg>
				<lg>
					<l>«Elő, elő! - kiáltják - van még, uram, remény!»</l>
					<l>De a király alatt rogy, s kidől a harczi mén...</l>
				</lg>
				<lg>
					<l>Egy percz is veszteség itt; nem gondolnak soká:</l>
					<l>S Forgách lovát odadja a bús király alá.</l>
				</lg>
				<lg>
					<l>«Fuss, fuss! a szent hazáért még néked élni kell;</l>
					<l>Éretted és hazámért, hadd, én veszhessek el!»</l>
				</lg>
				<lg>
					<l>Szól, és a hű bajtársnak már csak kezével int;</l>
					<l>S az és királya szállnak mint szél s vihar megint.</l>
				</lg>
				<lg>
					<l>Ő, mint a zúgó árnak a szikla gátot ád,</l>
					<l>Perczekre bár, feltartja az űzők táborát. -</l>
				</lg>
				<lg>
					<l>Hiába! a tatárság közelb, közelb nyomúl,</l>
					<l>Nyil éri Béla ménét s a mén a földre húll.</l>
				</lg>
				<lg>
					<l>Egy percz is veszteség itt, segély egy pillanat,</l>
					<l>S Rugacs, Forgách hű mása, nem tűnődik sokat,</l>
				</lg>
				<lg>
					<l>Lepattan ön lováról, rá tolja a királyt,</l>
					<l>S utána biztatólag szent hűséggel kiált:</l>
				</lg>
				<lg>
					<l>«Fuss, fuss! a szent hazáért, még néked élni kell;</l>
					<l>Éretted és hazámért, hadd, én veszhessek el!»</l>
				</lg>
				<lg>
					<l>S az árözönnek ő is egy új sziklája áll;</l>
					<l>S ujabb lován megmentve van Béla, a király!</l>
				</lg>
				<lg>
					<l>Igy ér Pozsony várába, Pozsonyból Bécsbe fut.</l>
					<l>De itt - farkastorokból tigriskörmökbe jut.</l>
				</lg>
				<lg>
					<l>Amott a nyilt ellenség feldúlta táborát,</l>
					<l>Itt kincse és javától megfosztja ál-barát.</l>
				</lg>
				<lg>
					<l>Szomszédja, Fridrik császár, a nyújtott menhelyért,</l>
					<l>Három megyét vesz tőle s gyalázatos hűbért.</l>
				</lg>
				<lg>
					<l>S áll Béla, mint viharban hajótört gálya áll,</l>
					<l>Mely a vészből kimentve kalóz kezére száll.</l>
				</lg>
				<lg>
					<l>Egy kincse van szegénynek és egy reménye még:</l>
					<l>Lelkének öntudatja, s melyben bizott, az ég.</l>
				</lg>
				<lg>
					<l>S meglelni a végekben nejét és gyermekét,</l>
					<l>A bújdosásnak újra felölti szőrmezét.</l>
				</lg>
				<lg>
					<l>Utjára két barátja maradt: az éji vész,</l>
					<l>S mely sujtolá és edzé lelkét, a szenvedés.</l>
				</lg>
				<lg>
					<l>Igy jut Dalmátiáig, egy tört, zuzott hajó....</l>
					<l>Királyi sors! jó s rosszban emberként osztozó!</l>
				</lg>
				<p>3.</p>
				<p>A HON HELYREÁLLÍTÓJA.</p>
				<lg>
					<l>Egy férfi lépdel, vándorbot kezében,</l>
					<l>Árpád honában völgyön, ormon át,</l>
					<l>Vállán biborból elviselt palást csüng,</l>
					<l>Fején tövisből hordoz koronát.</l>
					<l>Hős Béla tér, a magyarok királya,</l>
					<l>Nagy bújdosásból vissza dúlt honába.</l>
				</lg>
				<lg>
					<l>S a merre jő, a merre néz szemével,</l>
					<l>Romlás a mit lát, gyász és pusztaság.</l>
					<l>«Vagy nem hazám e föld s nem ismerek rá,</l>
					<l>Vagy nyomtalan kihalt itt a világ!»</l>
					<l>Szól és tovább megy és minél tovább ér,</l>
					<l>Ajkán eláll a szó, szívében a vér.</l>
				</lg>
				<lg>
					<l>A gazdag Alföld áldott rónaságán,</l>
					<l>Hol hónaljig nőtt a dús gabnaszár,</l>
					<l>Hol zöld mezőben száz gőböly tanyázott,</l>
					<l>Száz ménes ugrált, puszta a határ.</l>
					<l>Mérföldre holtak és csontok hevernek,</l>
					<l>Vad farkasoknak s éh hollóseregnek.</l>
				</lg>
				<lg>
					<l>Az elhagyott út járatlan terűjén</l>
					<l>Pergő szekérnek nem hallod zaját,</l>
					<l>És mérföldekről mérföldekre nézvén,</l>
					<l>Embernek, lónak nem látod nyomát.</l>
					<l>Tört nyil, hasadt pajzs födte el a pályát,</l>
					<l>Vagy gyepfü rázza szélben gyomszakállát.</l>
				</lg>
				<lg>
					<l>A városok s faluk hová tünének?</l>
					<l>Csak égett, csonka tornyok látszanak,</l>
					<l>Ház és lakásnak csak helyét találod,</l>
					<l>Hol vértül áznak a feldúlt falak.</l>
					<l>Mint a siroknak nincs élő lakójok;</l>
					<l>Szél és vihar lett puszta siratójok.</l>
				</lg>
				<lg>
					<l>Ember csak itt-ott szédelg bújdosásban,</l>
					<l>Kémkedve jár s rettegve néz körül,</l>
					<l>S karddal kezében vijja kenyerét ki</l>
					<l>Éh farkasoknak rabló körmibül,</l>
					<l>Mi szörnyü vésznek járt itt rémes ára?</l>
					<l>Mely annyi gyászt borított e hazára?</l>
				</lg>
				<lg>
					<l>A vad tatárnak dult itt szörnyü hadja,</l>
					<l>Mely irgalmat nem ismer, nem kegyet;</l>
					<l>Mely a csatának csak vérét kivánja</l>
					<l>Vitéz tusán nyert hősbabér helyett.</l>
					<l>Mely mint a hernyó szállván a virágra,</l>
					<l>Nem hagyja, mignem össze-vissza rágja.</l>
				</lg>
				<lg>
					<l>Eljöttek ők, égettek, pusztitának,</l>
					<l>Kezökben a kard hóhérkés vala,</l>
					<l>Az asszony is, szelíd nemét tagadva,</l>
					<l>Bőszül: kezekkel asszonyt gyilkola.</l>
					<l>S a gyermek - ég és földnek iszonyára -</l>
					<l>Gyermekfejeket tűzdelt dárdajára.</l>
				</lg>
				<lg>
					<l>És a mit ők még el nem pusztitának,</l>
					<l>Elpusztitotta azt az éh halál,</l>
					<l>Mely annyi inség s veszteség után is</l>
					<l>Végső csapásul a hazára száll.</l>
					<l>Mióta isten népeket teremtett,</l>
					<l>Nem volt ekképen még büntetve nemzet!</l>
				</lg>
				<lg>
					<l>De a királynak lelke nem törik meg,</l>
					<l>Gyémántból alkotá azt a nagy ég;</l>
					<l>Magas tökéllet lángja kél szivében,</l>
					<l>Tökélletében esküt esküvék.</l>
					<l>Rákos mezőjén mondá el imáját:</l>
					<l>«Ujjá teremtni hamvából hazáját.»</l>
				</lg>
				<lg>
					<l>Alant repűl, sarat horzsol a fecske;</l>
					<l>A fellegig száll a királyi sas;</l>
					<l>Igy Béla lelke, tettpályát keresvén,</l>
					<l>Azt nézi a mi nagy, dicső, magas!</l>
					<l>Mik Herkules munkái a regében,</l>
					<l>A munka mellett, a mit Béla tészen?</l>
				</lg>
				<lg>
					<l>Miként a pásztorkürtnek hangzatára</l>
					<l>Az elszéledt nyáj egyben összefut:</l>
					<l>Erdők s hegyekből a király szavára</l>
					<l>Az elriadt nép ujra vissza jut.</l>
					<l>Ásót, kapát vesz, szánt és vet vagy épit,</l>
					<l>Mint hangya rakja, hordja fel hajlékit.</l>
				</lg>
				<lg>
					<l>S mint jótevő esőre föld öléből</l>
					<l>Zölden mosolygva a vetés kibú:</l>
					<l>A lelkesítő fejdelem szavára</l>
					<l>Föléled újra város és falú.</l>
					<l>Az emberek tanyát ütnek; közikbe</l>
					<l>Új szorgalommal új lét költözik be.</l>
				</lg>
				<lg>
					<l>Magának a hős, Pestnek ellenében,</l>
					<l>A hegytetőn emel fényes lakot,</l>
					<l>Onnan tekint el lelke örömében</l>
					<l>Az új hazára, melyet alkotott.</l>
					<l>S kulcsolt kezekkel kér áldást reája:</l>
					<l>«Soká viruljon a magyar hazája.»</l>
				</lg>
			</div>
		</body>
	</text>
</TEI>