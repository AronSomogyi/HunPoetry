<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0089" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSATÁR-BÓL.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1894</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSATÁR-BÓL.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSATÁR-BÓL.</head>
				<p>KILENCZEDIK KÉP.</p>
				<p>A főcsata foly. - Hunyadi megöli Gara zászlótartóját, s Isten által védetik. - Garával párviadalt ví, s emezt megszalasztja. - Gara megátkozza Sátánt. - A győzők hálát mondanak Istennek. Hunyady győztesen megy Fejérvárra, hol Rozgonyi nagy Te Deumot mond; Ulászló király Hunyadyt megkoszorúzza, s beszterczei gróffá nevezi.</p>
				<lg>
					<l>De hova jött elmém? Harcz ébreszt újra zajával,</l>
					<l>A nyihogó paripák dobogásit hallja fülem s a</l>
					<l>Csengő kard zörejét, s kik ezek, kik csonka karokkal</l>
					<l>Tévedező árnyékokként szaladoznak előttem?</l>
					<l>Giszkra vitézi ezek; köztük mint birka-akolban</l>
					<l>Pusztító farkas, haragában Hunyady pusztít,</l>
					<l>S rettentő karddal veti meg nekik a szigor ágyat,</l>
					<l>Melyen az életnek meghamvad csillaga; kardja</l>
					<l>Ölte meg Ondingot, Holubárt, s őszfürtü Berényit,</l>
					<l>Liszka magas homlokcsontját két részre hasítá.</l>
					<l>Még félóráig küzd így; de nem állhata ellen</l>
					<l>Már a vezérfosztott népség a szörnyü vivónak.</l>
					<l>S mint az üzött gyermek, kit rőt Tátossal ijesztett</l>
					<l>S hosszu szakállt viselő lázzal dajkája, tovább kelt,</l>
					<l>Átkozván az időt, melyben vesztére kiindult,</l>
					<l>Honja határaiból magyar ellen kelni csatára.</l>
				</lg>
				<lg>
					<l>Hunyady most odaért, hol erős Gara főbbjei álltak</l>
					<l>S a zászlós Káldor meredő szálfára hasonlón</l>
					<l>Tartá zászlóját. Hétször benyomúla hadával</l>
					<l>S hétször visszaverék. Harag űl már Hunyady arczán,</l>
					<l>Hogy nem örülhet harczának, hogy harcza soká tart.</l>
					<l>Haj! pedig a harcznak kétes forgása, miképen</l>
					<l>Városi lányzónak s asszonynak játszi kegyelme!</l>
					<l>Végre közükbe hatott: legelőbben is iszonyu Káldor</l>
					<l>Karjához sújtott, s leesett bal karja legottan,</l>
					<l>Mely zászlót tartá; meg sem döbbent vala Káldor</l>
					<l>Karjáért; de miként rossz csontot hullani hagyván</l>
					<l>Csak zászlója feküdt szívén; de előbb hogy esendő</l>
					<l>Nagy lobogóját jobbal fölválthatta: megújult</l>
					<l>Szélvészként zúg újra a kard s Káldornak agyába</l>
					<l>Csapva nagyot koczczant, s mivel azt megjárta velőig,</l>
					<l>Eldőlt a bajnok s zászlóját estte lehúzta.</l>
					<l>Igy dült össze erős ropogással, s szörnyüen egykor</l>
					<l>A márvány palota, melyet megráz vala Sámson,</l>
					<l>Mint iszonyú Káldor dült el deli Hunyady által.</l>
				</lg>
				<lg>
					<l>Láttátok? mikor a pajkos gyerkőcze karóval</l>
					<l>Parti darázsfészekbe leszúr, mint zúg ki reája</l>
					<l>Szörnyü zsibongással mindünnen a sárga darázs nép?</l>
					<l>S ellepik arczát, és kezeit, s lábszárait egyben;</l>
					<l>Az pedig elbődűl, kirug, üt, ver s híves iszappal</l>
					<l>Dörzsöli a fúlánk sebeit fájdalmai közben.</l>
					<l>Úgy leve itt, midőn Káldort leütötte lováról</l>
					<l>Honvédő Hunyady; iszonyún ordítva nyomúla</l>
					<l>Rá az egész tábor, s dühödő torkábul ijesztőn</l>
					<l>Háromszor kajdásza halált s vért hősi fejére.</l>
				</lg>
				<lg>
					<l>De ti hiába nyomúlátok nagy Hunyady ellen,</l>
					<l>Pártos, bősz daliák! maga szállt Hunyad oldala mellé</l>
					<l>A boszuló Isten, s pajzsát mellére takarja</l>
					<l>Csillagot és holdat-kormányzó égi kezével,</l>
					<l>Melyen elolvad az ón-zápor, mint déli melegtül</l>
					<l>A peregő zúzok, s a vas kard éle kitompúl.</l>
					<l>S jő fut az ellenerő egymást konczolva emésztve.</l>
					<l>Mén, ember szomorú keverékben húllnak, omolnak</l>
					<l>Vérhalmokra, jaj, és átok borzasztva vegyűlnek</l>
					<l>A suhogó szélben, mely végig röpdös az égen.</l>
					<l>Fél karok, elgázolt testek, jajgó nyomorúltak</l>
					<l>És csikorogva eső káromlók vérbe fürödnek.</l>
				</lg>
				<lg>
					<l>Még maga áll egyedül Gara bán, mint talpasodott tölgy,</l>
					<l>Mely mélyen gyökerezte magát a földnek ölébe,</l>
					<l>S ingani nem tudván tetemes törzsére nehézül.</l>
					<l>Áll Gara a pártos seregek közepette s kezétől</l>
					<l>Elhúll Nyéki, Dorogh s Bartók s ki elejbed elállott</l>
					<l>Hunyady! a bajuszos Kurd is hívsége dijául</l>
					<l>Vérbe borúl Gara vágásán; mig végre miként a</l>
					<l>Jó fejszés kiszelelvén a sok bokrot előle,</l>
					<l>A nagy tölgyre kerűl, akképen Hunyadyhoz jut.</l>
				</lg>
				<lg>
					<l>Összemegy a két hős, valamint megy két him oroszlán</l>
					<l>Föltátott szájjal, s szikrázó szörnyü szemekkel</l>
					<l>Afrika pusztáján egymásnak; mindenik égvén</l>
					<l>A közös egy nőért rettentő szerelemében,</l>
					<l>Most a féltésnek riadó tüze víadalomra</l>
					<l>Keltvén dűheiket, földhez gyökerezve megállnak</l>
					<l>Elsőbben, majd megcsóválván a fene farkot,</l>
					<l>S testeiket meghajlítván egymásra rohannak,</l>
					<l>‘Tépik körmeik a földet, megtépik a bojtot</l>
					<l>Egymáson, s iszonyú fogaik koczczanva kicsengnek.</l>
					<l>Igy egymásra rohant a két hős, szörnyü haraggal</l>
					<l>Megcsóválván a suhogó két szálfai dárdát.</l>
					<l>És ámulva megállt minden, ki látta; elámult</l>
					<l>A haladó nap is égi után helytállva maradván,</l>
					<l>Míg a két viadalmas hősnek tartana harcza.</l>
					<l>Elsőbben kidobá Gara bán a szálfai dárdát,</l>
					<l>S az rohanó ölyüként becsapott nagy Hunyady János</l>
					<l>Ércz-paizsára, s kifúrván azt benn függe hegyével.</l>
					<l>Ám Hunyady mint a méhész sokszorta lerázza</l>
					<l>Ujjáról, hova fullánkjait belefúrta, a méhet;</l>
					<l>Úgy megrázta kemény paizsát s elhulla a dárda.</l>
					<l>Mostan azonban erős karral maga sújtja vasát ki</l>
					<l>S míg az a hig levegőt szögné, fölszóla az éghöz:</l>
					<l>«Istene honnomnak! hagyd megbüntetnem a gőgös</l>
					<l>Visszavonót, hagyd, Istenem, őt meggyőzni karomnak.</l>
					<l>Hogy kiki irtózzék, késő százaknak utána</l>
					<l>Irtózzék attól, ki gonosz pártokra hasonlott,</l>
					<l>S gőgének rokonok vérével fest vala szobrot.»</l>
				</lg>
				<lg>
					<l>Mondá, s a repülő dárdát Gara válla husába</l>
					<l>Vitte az istenkéz; szaporán ott vére elömlék</l>
					<l>A haragos bánnak, kara ellassúda; nem akkép</l>
					<l>Gőgös lelke: körülhabzá azt sárga epéje</l>
					<l>Mint sziklát a tengeri hab, s Gara kétszer erősbnek</l>
					<l>Érzé most erejét; lekapott balog oldala mellé</l>
					<l>S onnan az életevő kardot felrántva, Hunyadra</l>
					<l>Zúg vala mérgében. Hétször kikerülte csapását</l>
					<l>Hunyady, hétször forrt föl nagy Gara barna epéje.</l>
					<l>És a milyen erős, és a mily szörnyü s hatalmas</l>
					<l>Volt Gara: Hunyady őt mégis nyomkodva elűzte.</l>
					<l>S az dühösen hátrál, kiabál népére, kiáltoz</l>
					<l>Ördögi Sátánnak segedelmért s harczi szerencsért.</l>
					<l>Hasztalanúl! katonája nem állhat, morva s magyar nép</l>
					<l>Élete mentését futtában ohajtja elérni,</l>
					<l>És Sátánt az erős Isten lekötötte pokolban</l>
					<l>Szörnyü nehéz lánczczal. Hétszer megrázta magát, meg-</l>
					<l>Rázta kemény lánczát Sátán; de nem engede néki,</l>
					<l>Nem dűhének a láncz; akkor megfekve porában,</l>
					<l>S földre szegett szemmel szégyenlé a megalázást.</l>
					<l>Bán pedig a szaladó népnek közepette megállván:</l>
				</lg>
				<lg>
					<l>«Légy átkozva!» imigy kiabált s lehatott vala újra</l>
					<l>Hangja világtalan éjek alá, hova ásva, temetve</l>
					<l>A bünös ördögi lak, s meg-megrázá vala Sátánt,</l>
					<l>«Légy átkozva gonosz szellem Gara bántul örökre!</l>
					<l>Veszsz el örökre! s veled föld, ég elveszszenek együtt;</l>
					<l>Gyáva fejedre kemény átkul hulljon le nap és hold,</l>
					<l>S a nyomorú ember diadalmát ülje fölötted</l>
					<l>Mint egy gyáva rabon! veszszen s megnyomja az átok</l>
					<l>A ki hiendi gonosz szemfényvesztésedet, átok</l>
					<l>Rajtam is, a ki hivém botorúl, hogy czélra segítesz.</l>
					<l>Légy átkozva gonosz szellem Gara bántul örökre!»</l>
					<l>Igy ordítva futott s szaladó népébe vegyűle.</l>
				</lg>
				<lg>
					<l>Vége van a harcznak, s hol előbb vad lángu leventék</l>
					<l>S a riadó harcznak hosszú veszedelme süvöltött,</l>
					<l>Ott most néma lakát a csend felütötte, körösleg</l>
					<l>Dúlt daliák s véres paripák heverésznek a földön,</l>
					<l>S a hideg érzekkel hidegülnek; köztük azonban</l>
					<l>Tábori ágy közepén kitünik még Rozgonyi püspök</l>
					<l>Nagy Gara-szúrta sebét fájlalván; mostan azonban,</l>
					<l>Hogy riadó hanggal füleit megütötte Hunyadnak</l>
					<l>Szép diadalma, hogy a pártost szaladásnak eredvén</l>
					<l>Látta üzetni: felűlt ágyában s összekulcsolván</l>
					<l>Égre emelte kezét, szemeit fölemelte s imigy szólt:</l>
				</lg>
				<lg>
					<l>«Hála! s dicsőség és áldás neked égbeli Isten!</l>
					<l>A ki nagyobb a tengernél és rettenetesb vagy!</l>
					<l>Villámokkal irád fel az ég kapujára hatalmad</l>
					<l>És szívembe irád s én mélyen porba borúltam.</l>
					<l>Hála s dicsőség és áldás neked égbeli Isten!»</l>
					<l>Elküldted felhő-teremed lángablakin a Vészt,</l>
					<l>Annak lába alatt megrendült tornya Budának,</l>
					<l>A Duna ágyából kiszökött rémülve előtte,</l>
					<l>S emberek és állat megnyögték talpa nyomását,</l>
					<l>S megtiprott engem, s én mélyen porba borúltam.</l>
					<l>Hála, dicsőség és áldás neked égbeli Isten!»</l>
					<l>«Im! azalatt intél a Vésznek, s visszavonúla</l>
					<l>A rendítő Vész; szabadon lélekzik a dúlt föld,</l>
					<l>Emberek és állat fölzengik a hála-zsolosmát</l>
					<l>Égi kegyelmednek, s én mélyen porba borúlok.</l>
					<l>Hála, dicsőség és áldás neked égbeli Isten!»</l>
				</lg>
				<lg>
					<l>Ekkép szól vala ő, s ismét ágyára borúla,</l>
					<l>S csönd leve ismétlen: csak imitt, ott röpked az égen</l>
					<l>Egy dögevő holló, s valamint a megszedetett hegy</l>
					<l>Rendei közt szanaszét s itt-ott a kósza suhanczok</l>
					<l>Böngészvén járnak, járt egy-egy harczi levente,</l>
					<l>Megtérvén az üzésekből; közepettek azonban</l>
					<l>Vérpatak ontja nehéz folyamát, susogása nyöszörgés</l>
					<l>S borzasztó átok. S innét lőn kései korban,</l>
					<l>E csata-árból lőn neve gyászemlékü Csatárnak. -</l>
				</lg>
				<lg>
					<l>Távozom a hadtól s a hadnak vérbefüresztett</l>
					<l>Képeitől, valamint Hunyady eltávozik attól</l>
					<l>A győző seregekkel, öröm s diadalmi dalok közt.</l>
					<l>Ekkép tér haza, így megyen egy sereg ifjú vadűző,</l>
					<l>Mely napkelte előtt kihaladt a rengetegekbe,</l>
					<l>Hol hat öles sárkány feküdött, nagy szikla-üregben,</l>
					<l>S rég hizlalta magát a vidéknek gyenge juhából,</l>
					<l>Ökreiből és emberiből; ma azonba’ ledöntvén</l>
					<l>A nagy szörnyeteget puskákkal az ifju vadászok,</l>
					<l>Hangos örömzajjal térnek meg a dúska falúba.</l>
					<l>Ott koszorús lányzók, s lebegő hólábu menyecskék</l>
					<l>Üdvözik a győző sereget, s mosolyogva kinálják</l>
					<l>Innepi kancsóból mindeggyiket enyhes itallal.</l>
					<l>Akkoron a leütött állat vesztére köszöntik</l>
					<l>A poharat, zaj, öröm s vígság zeng mindenüvéről.,</l>
					<l>És falu végéről bejövén a barna czigányság</l>
					<l>Egyszeriben rákezdi zajos hangája vigalmát,</l>
					<l>S tánczra pereg lányzó s lebegő hólábu menyecske.</l>
					<l>Igy tért meg szomorú harczok mezejérül azonnal</l>
					<l>Hunyady is, győző seregével, s dallva bevágtat</l>
					<l>Régi Fehérvárnak kapuján, hol hókaru hölgyek</l>
					<l>Szózatos ének közt koszorút nyújtának agyára,</l>
					<l>S megdalolá ragyogó tettét a kósza trufátor.</l>
				</lg>
				<lg>
					<l>Ott téres piaczon, közepett sok fényes uraknak,</l>
					<l>Díszesen áll ragyogó trónus bársonyba borítva,</l>
					<l>Fenn tetején czímert láttál tündökleni, ketté</l>
					<l>Volt oszlatva közép pontján, kétféle mezőre.</l>
					<l>Ennek zöld mezejét négy nagy folyam árja hasítá,</l>
					<l>Abban az ősz Kárpát hármas nagy bércze ezüstös</l>
					<l>Dupla kereszttel volt híven képezve ecsettel;</l>
					<l>A czímer mellett viruló ág fekve babérból</l>
					<l>S fényes aczélból kard. Falait boritotta zománczos,</l>
					<l>Drága-szövet-szőnyeg bársonyból. Drága falábát</l>
					<l>A hatalom jelképe tevé, két bojtos oroszlán.</l>
					<l>Állt körülötte bal és jobbról sok harczi levente</l>
					<l>S fényes urak; de belűl a szék puha vánkusa dombján</l>
					<l>Méltóságában maga ül vala lengyel Ulászló,</l>
					<l>És oda nyújtja fejét a dús koronának alája,</l>
					<l>Melyet erős magyarok szent István ősi fejéről</l>
					<l>Hoztanak a templombul elő, s most Rozgonyi püspök,</l>
					<l>Még haloványon ugyan, de erőt érezve magában,</l>
					<l>Óva bocsátja reá; s megimádván a magas Istent,</l>
					<l>S megszentelve királyi fejét, igy szól vala harsan:</l>
				</lg>
				<lg>
					<l>«Isten! erősebb és kegyesebb mint minden, örök lény!</l>
					<l>Áldd meg ez innepies szertartást s meg ne gyülöld a</l>
					<l>Hív szolgát, hogy más koronát tesz urának agyára,</l>
					<l>Mint melyet te adál! gonoszúl elorozta ravaszság</l>
					<l>Azt tőlünk, de te meg sem is áldj, mig vissza szereztük.»</l>
				</lg>
				<lg>
					<l>Mondá s áhítva veté szemeit föl az égi királyhoz.</l>
					<l>Majd aztán a gyült néphöz fordulva tovább szólt:</l>
				</lg>
				<lg>
					<l>«Örvendezzetek oh magyarok! végére van a harcz</l>
					<l>A bús visszavonás, mely sújtó tengeri vészként</l>
					<l>Csattogatá viharát a szép haza kétes egére!</l>
					<l>S bajnokot és félénk hölgyet rettegni taníta</l>
					<l>Egyformán, te pedig Kárpát szent bércze megingál,</l>
					<l>És a dupla kereszt felhők-edzette tetődön.</l>
					<l>De nyugalom van már; nem eszik le az asztalok étkét</l>
					<l>Éhes, erős daliák; szemeinkrül az éjjeli álmot</l>
					<l>Harcz zörgési le nem rázzák. Örvendjetek immár,</l>
					<l>Örvendezzetek oh magyarok! hódolni az égnek</l>
					<l>És fejedelmi Ulászlónak, mint honni királynak!»</l>
				</lg>
				<lg>
					<l>Ő igy szólt s az erős magyarok riadozva kiálták:</l>
					<l>«Örvendezzünk oh magyarok! hódolni az égnek</l>
					<l>És fejedelmi Ulászlónak, mint honni királynak.»</l>
					<l>S szent tűzzel rohanák lábairól a fejedelmet,</l>
					<l>S mint az apáknak idétte szokás vala: egyes erővel</l>
					<l>Széles pajzsuknak dobogó lapjára emelték</l>
					<l>Hármas erő közt, és hangzott vala hármas erő közt</l>
					<l>A szent eskü s az ömledező öröm árja szavukban.</l>
				</lg>
				<lg>
					<l>Végre lecsillapodott a zaj s fejedelmi Ulászló</l>
					<l>Ismét helyt fogván, ott ekkép nyitja meg ajkát:</l>
					<l>«Nagy lelkű magyarok! tudom én hogy szíveitekből</l>
					<l>Jő e szent buzgás, s azokért hálálni, köszönni</l>
					<l>Nem feledem; de ti oh magyarok! nem veszitek észre,</l>
					<l>Hogy boldogságunk egyedűl csak Hunyady szerzé,</l>
					<l>Ő ki a hét agyu vészt diadalmas karral elűzte,</l>
					<l>A vak visszavonást; neki illik hálaadástok.»</l>
				</lg>
				<lg>
					<l>Mondá, és zajosan lármázván hozta a népség</l>
					<l>Hunyady hőst magosan föltartván a levegőben.</l>
				</lg>
				<lg>
					<l>De fejedelmi Ulászló őt szólítja magához,</l>
					<l>S ott a dicső hőshez szívéből szózatit ejté:</l>
					<l>«Nagy lelkű Hunyady! trónom szerzője te s véde!</l>
					<l>Mondsza nemes tetted mint hálálhatja királyod?</l>
					<l>Oh de te érdemeid magasabbak, hogy sem elérje</l>
					<l>Legmérészb hálám; im azért nyilvánta kimondom:</l>
					<l>Hogy fölirám emlékezetem könyvébe sugárzó</l>
					<l>Érdemid én, oda, hol mindennap elolvashassam,</l>
					<l>Hogy míg élek adósának néz Hunyady János!»</l>
				</lg>
				<lg>
					<l>Mondá s fölkelvén tetetéstől-tiszta ajakkal</l>
					<l>Megcsókolta az ifju király nagy lelkü barátját,</l>
					<l>S ez mély illetödésében féltérdre borúla;</l>
					<l>Ekkor az ifju király fölemelvén drága-kövekkel</l>
					<l>Ékes aranylánczát a hős mellére akasztá:</l>
					<l>«Ezt Besztercze nemes grófjának honja s királya!»</l>
				</lg>
			</div>
		</body>
	</text>
</TEI>