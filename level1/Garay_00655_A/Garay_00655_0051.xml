<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0051" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ OBSITOS.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1487</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ OBSITOS.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ OBSITOS.</head>
				<p>I</p>
				<p>Az obsitos és Napoleon.</p>
				<lg>
					<l>Hárman valának együtt, a potrohos biró,</l>
					<l>Egy obsitos vitéz, és a furfangos iró;</l>
					<l>A többi asztaloknál együtt és szerteszét,</l>
					<l>Vidám paraszt legények itták a hegy levét.</l>
				</lg>
				<lg>
					<l>Ott ültek iddogáltak vecsernye óta már,</l>
					<l>Keringett és fel is dőlt a bujdosó pohár;</l>
					<l>Mátyás király sem nyert tán több éljent a Dunán,</l>
					<l>Mint mennyit Háry János, az obsitos magán.</l>
				</lg>
				<lg>
					<l>S volt is miért e nagy zaj, ez éljen-háború,</l>
					<l>Az obsitosnak párját nem látta hat falú,</l>
					<l>A szem, a száj elállott merész beszédein,</l>
					<l>Ország-világ csodálta vitézi tettein.</l>
				</lg>
				<lg>
					<l>Most is kezébe kapván az öblös meszelyest,</l>
					<l>Kalandos életéből regét regére kezd;</l>
					<l>Hol s merre járt, mit látott, mit tett ő s társai,</l>
					<l>S hallgatva függtek rajta mindnyájok ajkai.</l>
				</lg>
				<lg>
					<l>Ő, ki ármádiákat vert széjjel egy magán,</l>
					<l>Túl jára hadnagyával az Operenczián,</l>
					<l>Ki franczia fejekkel sátrát körül raká,</l>
					<l>És a világ végénél lábát lelógatá.</l>
				</lg>
				<lg>
					<l>«De még ez mind csak semmi» szokása mondani,</l>
					<l>S közelb csoportosulnak a többit hallani.</l>
					<l>«Mit! semmi? - mond a bíró - a soknál is sokabb,</l>
					<l>Igyék, komám!» és isznak mindnyájan mint a csap.</l>
				</lg>
				<lg>
					<l>«Nem addig van - kiált most a furfangos diák,</l>
					<l>A legjavát elhagyta - és most őt hallgaták -</l>
					<l>Kendtek még mit sem tudnak, ha egyet el nem mond,</l>
					<l>Hogyan fogá el bátyó a nagy Napoleont.»</l>
				</lg>
				<lg>
					<l>«Hm! mond az obsitos hős, - a nagy Napoleon!</l>
					<l>Nagy ő a francziák közt - és vállán egyet von,</l>
					<l>De engem ugy segéljen, nem a magyar között,</l>
					<l>S hát még - veté utána - magyar huszár előtt!»</l>
				</lg>
				<lg>
					<l>És itt magát értette az obsitos baka,</l>
					<l>Ámbár lovon soh’sem volt éltében jó maga:</l>
					<l>De annyit emlegette és annyiszor lovát,</l>
					<l>Hogy végre is huszárnak kellett hinni magát.</l>
				</lg>
				<lg>
					<l>«Hol volt, hol nem, bizonynyal már meg nem mondhatom,</l>
					<l>Kétszázezer vitézzel jött ránk Napoleon,</l>
					<l>Mi tán mindössze százan, vagy kétszázan valánk,</l>
					<l>Mind nyalka szép huszárok, mind tűz és annyi láng.»</l>
				</lg>
				<lg>
					<l>A furfangos diák itt szörnyet prüszente rá,</l>
					<l>De Háry ő beszédét tovább is folytatá:</l>
					<l>«Kétszázezernek ellen kétszáz, az angyalát!</l>
					<l>Mit gondol kend, biró úr, ki adta meg torát?»</l>
				</lg>
				<lg>
					<l>«Ki adta volna, hát ki!» viszonz a kérdözött,</l>
					<l>Csak volt a kapitányban ész, és nem ütközött?»</l>
					<l>«Volt ám, de volt kurázs is, komék, és mekkora;</l>
					<l>Megütközénk biz, és hogy!» kiált a vén baka.</l>
				</lg>
				<lg>
					<l>«Magam valék az első, ki közbe vágtaték,</l>
					<l>Hullott a francziája mint húll a fű, a jég!</l>
					<l>A nap megállt fölöttünk bámulni a csodát,</l>
					<l>Kétszázezret hogy vert meg kétszáz, az angyalát!»</l>
				</lg>
				<lg>
					<l>És a diák ujonta szörnyet prüszente rá,</l>
					<l>De Háry ő beszédét tovább is folytatá;</l>
					<l>«Futottak már a franczok, mint szélben a katáng,</l>
					<l>Utánok a magyarság, hogy szinte fulladánk!</l>
				</lg>
				<lg>
					<l>S im a futóknak közte meglátom a vezért,</l>
					<l>Arany kengyelben lába, lovával szél sem ért,</l>
					<l>De én is paripámat utána rugtatom,</l>
					<l>S egy sűrü erdő szélén - vitézül elfogom.</l>
				</lg>
				<lg>
					<l>«Az angyalát! kiálték, s megcsípem őt nyakon,</l>
					<l>Most valld meg, úgy-e, hogy te vagy a Napoleon?»</l>
					<l>«Való, a mi való - szólt - vitéz, hogy az vagyok,</l>
					<l>Csak éltemnek kegyelmezz, adós nem maradok.</l>
				</lg>
				<lg>
					<l>Kérj tőlem a mi tetszik, vitéz magyar legény,</l>
					<l>A francziák császára kincsekben nem szegény!»</l>
					<l>«Az angyalát! - kiáltám - uram, nem addig a!</l>
					<l>De jősz a kapitányhoz lánczhordta franczia.»</l>
				</lg>
				<lg>
					<l>És a diák ujonta szörnyet prüszente rá,</l>
					<l>De Háry ő beszédét tovább is folytatá:</l>
					<l>«Mentünk és mendegéltünk, s kiérvén a sikon,</l>
					<l>Egy hat lovas hintó áll előttünk gazdagon.</l>
				</lg>
				<lg>
					<l>A hat lovas hintóban egy úri asszony ült,</l>
					<l>Aranytól és gyémánttól ruhája nehezült,</l>
					<l>A mint reánk tekinte: Oh Jézus Mária!</l>
					<l>Kiálta; mert hogy ő volt Mária Luiza.</l>
				</lg>
				<lg>
					<l>«Igy kell-e téged látnom, oh nagy Napoleon!</l>
					<l>Én nagy felségű férjem, kegyetlen lánczokon?</l>
					<l>S ki vagy te, jó vitézem, ki őtet elfogád?»</l>
					<l>«Vitéz Joannes Háry, - mondám - az angyalát!»</l>
				</lg>
				<lg>
					<l>«Halld, a mit én tenéked itt mondok, jó vitéz;</l>
					<l>- Szólt most az úri asszony, s mélyen szemembe néz -</l>
					<l>Te oly vitézi tettet követtél itten el,</l>
					<l>Minőt még egy magyar sem, mely nagy díjt érdemel.</l>
				</lg>
				<lg>
					<l>Ha őt te elbocsátod, igéretet teszünk,</l>
					<l>Hogy holtom- s holtodiglan enyém tiéd leszünk.» -</l>
					<l>«Az angyalát! kiáltám, felséges asszonyom,</l>
					<l>Tudom, mi a becsület, legyen szabad rabom.</l>
				</lg>
				<lg>
					<l>Szép asszonyért, szép lányért az igazi vitéz</l>
					<l>Tüzet vizet kiállni, pokolba menni kész,</l>
					<l>Vitéz Joannes Háry igaz magyar nevem,</l>
					<l>Üljön fel a császár úr, - itt van reá kezem!»</l>
				</lg>
				<lg>
					<l>És a diák szörnyűen s nagyot prüszent közé;</l>
					<l>De Háry ő beszédét ekképen végezé:</l>
					<l>«Mondottam és a császár legott elvágtatott,</l>
					<l>De két kezembe két szép arany órát nyomott.</l>
				</lg>
				<lg>
					<l>Az egyiket, gondoltam, kapitányomnak hagyom,</l>
					<l>A másikat későbben elkérte hadnagyom;</l>
					<l>Az angyalát! csak egyet tartottam volna meg.</l>
					<l>Mert most el is hihetik, nem is, kigyelmetek.»</l>
				</lg>
				<lg>
					<l>De ők hitték mindannyin, a potrohos biró,</l>
					<l>A vígadó legények, még a gonosz iró,</l>
					<l>A furfangos diák is nagyot hörpentve szólt:</l>
					<l>Nincs oly vitéz a földön, mint Háry bátya volt.</l>
				</lg>
				<p>II.</p>
				<p>Az obsitos látogatása Ferencz császárnál.</p>
				<lg>
					<l>Nagy, derék vitéz kend, vitéz Háry János,</l>
					<l>A sereg kend nélkül bizony nagy hiányos.</l>
				</lg>
				<lg>
					<l>Vajh! sokat beszélt el sok vitéz dologról,</l>
					<l>A mit ember nem hall hetvenhét országról,</l>
				</lg>
				<lg>
					<l>Elbeszélte nekünk: Francziaországban,</l>
					<l>A tengernek partján hogy járt Padovában,</l>
				</lg>
				<lg>
					<l>Látván ő nagy partján óriási rákot,</l>
					<l>Ollójával felvett egy lovas kozákot.</l>
				</lg>
				<lg>
					<l>És midőn bejárta szép Tirolországot,</l>
					<l>A stájer hegyekben oly magasra hágott:</l>
				</lg>
				<lg>
					<l>Hogy haját a napnak lángja meg ne kapja,</l>
					<l>A hegyet végiglen, csak hason mászhatta.</l>
				</lg>
				<lg>
					<l>Máskor Mantovában kedvre táborozván,</l>
					<l>Hétfejű sárkánynyal vítt mint egy oroszlán.</l>
				</lg>
				<lg>
					<l>És ki tudná végét, és ki tudna mindent,</l>
					<l>Vitéz Háry János, vajmi nagy vitéz kend.</l>
				</lg>
				<lg>
					<l>De ha még ezerszer oly vitézlő volna,</l>
					<l>Mint a mekkorának tudja kendet Tolna,</l>
				</lg>
				<lg>
					<l>Azt nem engedjük meg, ily jó kedvben lévén,</l>
					<l>Hogy ne mondatnók el e vidám tor végén:</l>
				</lg>
				<lg>
					<l>Mint s hogyan járt el kend Bécsnek városában,</l>
					<l>Király ő felsége látogatásában.</l>
				</lg>
				<lg>
					<l>És az obsitos hős, társin eltekintvén,</l>
					<l>Megsodorja bajszát, kettőt is köhintvén,</l>
				</lg>
				<lg>
					<l>Kémlelődve, nincs-e tán diák körötte,</l>
					<l>A ki elprüsszentse jó magát fölötte.</l>
				</lg>
				<lg>
					<l>De diák ez egyszer nem volt a bokorban,</l>
					<l>Mind igaz hivő vett részt az éji torban.</l>
				</lg>
				<lg>
					<l>S vitéz Háry János isten-igazában,</l>
					<l>Elveté a sulykot ő bátorságában.</l>
				</lg>
				<lg>
					<l>«Bécsbe - kezdé - Bécsbe, hát no hébe hóba,</l>
					<l>Kedvem szottyan menni kis látogatóba.</l>
				</lg>
				<lg>
					<l>Sok barátom él ott, s nem egy generális,</l>
					<l>Sőt valót beszélve, maga a király is.</l>
				</lg>
				<lg>
					<l>Kinek ő felségét a halál torkából</l>
					<l>Én mentettem meg, nem messze Padovától.</l>
				</lg>
				<lg>
					<l>Mentem mendegéltem - vagy mit is beszélek?</l>
					<l>Gyors fakóm vitt hátán, mint igaz, hogy élek.</l>
				</lg>
				<lg>
					<l>Hej ha élne, most sem látná senki párját,</l>
					<l>S mint a szél elértem rajta Bécsnek várát.</l>
				</lg>
				<lg>
					<l>És hogy a hajnallal a városba értem,</l>
					<l>A király házára mindjárt ráismértem</l>
				</lg>
				<lg>
					<l>Kétfejű sasáról, mely a háztetőn űl,</l>
					<l>S mindennap egy tulkot költ el egy ebédűl.</l>
				</lg>
				<lg>
					<l>Ott fakó lovamról kényesen leszöktem,</l>
					<l>A sövény fájához, mint illik, kötöttem:</l>
				</lg>
				<lg>
					<l>Magam végig mentem az isterázsákot,</l>
					<l>Egytől egyig ismert, régi jó barátot.</l>
				</lg>
				<lg>
					<l>Végre eljutottam a tornácz végére,</l>
					<l>Kezem egy ajtónak tevén kilincsére.</l>
				</lg>
				<lg>
					<l>Vasból volt az ajtó, de nem nyilt szobába,</l>
					<l>Szép fehér ezüstből másik nyilt nyomába.</l>
				</lg>
				<lg>
					<l>Az ezüst után a harmadikba buktam,</l>
					<l>Tiszta szinaranyból, ott be is nyitottam.</l>
				</lg>
				<lg>
					<l>Hát nem is hogy én, de a mint rám tekinte,</l>
					<l>Maga ő felsége szólt s magához inte.</l>
				</lg>
				<lg>
					<l>«Isten hozta kendet, régi jó barátom,</l>
					<l>Nos, hogy állunk - kérdé - frissen a mint látom.»</l>
				</lg>
				<lg>
					<l>«Hála isten - mondám - megvagyok biz ott még!</l>
					<l>Még a régi bőrben, mint láthatja fölség.</l>
				</lg>
				<lg>
					<l>Jó fakóm is, az no, melyen ő felségét</l>
					<l>Egykor megmentettem; járja, de a végét.»</l>
				</lg>
				<lg>
					<l>S jó hogy emlitettem a szegény páráját,</l>
					<l>Mert legott a jó úr igy kezdé mondását:</l>
				</lg>
				<lg>
					<l>«Hát ugyan hol hagytad a szegényt? azonnal</l>
					<l>Istállóba vele, parádés lovammal:</l>
				</lg>
				<lg>
					<l>Egy azon jászolból kapjon eleséget,</l>
					<l>Még pedig aranyból» - s küldte a cselédet.</l>
				</lg>
				<lg>
					<l>«Hát te már ettél-e?» kérdezé jósággal.</l>
					<l>«Nem bizony még, felség! kérem átossággal.»</l>
				</lg>
				<lg>
					<l>«Semmi no, csak ülj le - mondá és leültem, -</l>
					<l>Van még vacsoráról egy darabka sültem.»</l>
				</lg>
				<lg>
					<l>S asztala fiából egyben ki is vette,</l>
					<l>S egy fehér czipóval én elém letette.</l>
				</lg>
				<lg>
					<l>Erre bekiálta a mellék szobába,</l>
					<l>«Van-e még, hej anyjuk, a slivoviczába?»</l>
				</lg>
				<lg>
					<l>«Nincs bizony, felséges férjem és királyom,</l>
					<l>Most kapá utolsó kortyát a lokájom!»</l>
				</lg>
				<lg>
					<l>Szólott a királyné. «Ej no, küldjön el hát,</l>
					<l>A zsidóhoz át, itt a pénz, egy gárdistát!»</l>
				</lg>
				<lg>
					<l>Dictum factum, úgy lett, hej de nem hiába</l>
					<l>Hogy királynak hozta, gyorsan is járt lába.</l>
				</lg>
				<lg>
					<l>S Mózsi, nem hiába, hogy királynak mérte,</l>
					<l>Fínomul kitellett, mondhatom, mértéke.</l>
				</lg>
				<lg>
					<l>És a mint ekképen ittunk, eddegéltünk,</l>
					<l>Régi harczainkról jóizün beszéltünk:</l>
				</lg>
				<lg>
					<l>Hát köröttünk egyszer oly sikoltozás van,</l>
					<l>Mint mikor két tábor van hadakozásban.</l>
				</lg>
				<lg>
					<l>A királyi urfik (most látám őket meg)</l>
					<l>Czifra tarsolyomért összeverekedtek.</l>
				</lg>
				<lg>
					<l>«Gyermekek! - kiálta rájok édes apjok -</l>
					<l>Hát ki van a háznál, hogy ti hajba kaptok?</l>
				</lg>
				<lg>
					<l>Hát az angyalát is, vitéz Háry bácsit</l>
					<l>Egy sem látja? mindjárt parolát és pácsit.»</l>
				</lg>
				<lg>
					<l>Dictum factum, a kis urfik rendre jöttek,</l>
					<l>Vas markomba pompás parolát ütöttek,</l>
				</lg>
				<lg>
					<l>Én pedig benyultam czifra tarsolyomba,</l>
					<l>S egy-egy karajczárkát vettem a markomba.</l>
				</lg>
				<lg>
					<l>«Nem, barátom, ezt nem engedem neked meg,</l>
					<l>- Szólott a király - pénz nem való gyermeknek.</l>
				</lg>
				<lg>
					<l>Pénzre több szükséged van neked, vitézem.»</l>
					<l>Mire markomat már tömve, dugva érzem.</l>
				</lg>
				<lg>
					<l>Szépen megköszöntem, rája elbucsúztam,</l>
					<l>Jóllakott fakómat aklából kihoztam.</l>
				</lg>
				<lg>
					<l>S a királyi abrak nem is volt hiába,</l>
					<l>Mert alig került be huszonnégy órába,</l>
				</lg>
				<lg>
					<l>S Bécsből itthon voltam, megcsinált gavallér,</l>
					<l>Mert a pénz ezüst volt, s mind meg-annyi tallér.</l>
				</lg>
				<lg>
					<l>Tallér, az angyalát! még pedig lázsiás,</l>
					<l>Hej, hogy elfogyának, mint ezernyi sok más!</l>
				</lg>
				<lg>
					<l>De azért az Isten tartsa meg királyom,</l>
					<l>Soh’ se lesz nekem több olyan jó barátom.</l>
				</lg>
			</div>
		</body>
	</text>
</TEI>