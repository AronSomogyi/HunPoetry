<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kazinczy_00727_0010" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BERZSENYIHEZ</title>
				<author>
					<persName>
						<surname>Kazinczy</surname>
						<forename>Ferenc</forename>
					</persName>
					<date from="1759" to="1831">1759-1831</date>
					<idno type="VIAF">9867747</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1366</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BERZSENYIHEZ</title>
					<author>
						<persName>
							<surname>Kazinczy</surname>
							<forename>Ferenc</forename>
						</persName>
						<idno type="VIAF">9867747</idno>
					</author>
					<relatedItem type="copyText">
						<bibl>
							<title>Kazinczy Ferenc összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00727"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-02">level1</change>
		</revisionDesc>
	</teiHeader>
	<text>
		<body>
			<div>
				<head>BERZSENYIHEZ</head>
				<lg>
					<l>Hogy jambusimra gáncs fog szállani,</l>
					<l>Előre láttam! ők az iskola</l>
					<l>Törvényeit bátran általszökdösik.</l>
					<l>Becsűlik a törvényt, de csak ha jó;</l>
					<l>Becsűlik a példát, de csak ha szép.</l>
					<l>De kell-e törvény, kell-e a szépre példa?</l>
					<l>S nem-széppé a szépet s a rútat viszont</l>
					<l>Nem rúttá, e kettő kénye tészi-e?</l>
				</lg>
				<lg>
					<l>A babonának reszkető fia</l>
					<l>Nem lát, nem hall; tanítják, s ő hiszi.</l>
					<l>Homér hatosban zengi hőseit,</l>
					<l>Úgy érti mesterétől, - s a hatos szép.</l>
					<l>Murány rotyog, totyog, potyog, szotyog;</l>
					<l>És minthogy összefűzte Gyöngyösi,</l>
					<l>Ím a rotyog, totyog, potyog, szotyog szép.</l>
					<l>Két kurta egy hosszat ád. Tehát, csak értsd:</l>
					<l>„Remegő nyulakat, avagy bitang darut a hurok...”</l>
					<l>Mert ezt Horácban így lelé; pedig</l>
					<l>Ő füllel, újjal méré hangjait,</l>
					<l>Fület-varázsló zengzet, szép iambus.</l>
					<l>Nyilván ez is szép jambus lesz tehát,</l>
					<l>Mert törvény ellen nem kél pártosan:</l>
					<l>„Te, szerelem! eleget epedek; eleget iszom az üröm...”</l>
					<l>S szebb, mint a gunyolt Accius sorai!</l>
					<l>Daykának édes zengzetű dala:</l>
					<l>„Homályos bánat dúlja lelkemet;</l>
					<l>Talán újúlnak régi szenvedésim,</l>
					<l>Talán tündér előre-érezésim,</l>
					<l>Rémítnek?...” rosz; mert másod és negyed</l>
					<l>Fogásiban az első tag hamis,</l>
					<l>S középben a vers ketté nem hasad;</l>
					<l>S így Dayka ügyetlen s lomha verskovácsló.</l>
					<l>Nem vétek, hogyha Virgilben s Homerban</l>
					<l>Négy sponda lép négy dactylus helyébe;</l>
					<l>De Dayka a másod és negyed fogásra</l>
					<l>Spondát ne végyen. Ők a harmadik</l>
					<l>Cikkelyben általszökdösik gyakorta</l>
					<l>A nyúgalom pontját, és mentek érte:</l>
					<l>Pert vonz fejére Dayka ezt hogy teszi.</l>
					<l>Oh, marhalelkek, méltók vonni igát,</l>
					<l>Mert fül helyébe féket kaptatok; -</l>
					<l>Hányszor fakaszta már dongástok engem</l>
					<l>Szelíd kacajra, hányszor már epére!</l>
				</lg>
				<lg>
					<l>Mi tészi verset verssé? „Szózatosság.”</l>
					<l>S mi ezt? A hosszú s a rövid tagok</l>
					<l>Arányos és kedveltető egyezése.</l>
					<l>Vers ami a fülnek, hol tág, hol szoros</l>
					<l>Törvény szerint, nyújt bájt, s a holt igébe</l>
					<l>Hizelkedő zengéssel éltet önt;</l>
					<l>S a nyűgöt, mely közt kényesen lebeg,</l>
					<l>Érezni nem, de csak gyanítni hagyja.</l>
					<l>S így Plautusnak s Terencnek rendei,</l>
					<l>Bár szűk bilincsre verve nincsenek,</l>
					<l>Füled gyönyörrel s játszva verdesik.</l>
					<l>így jambusom, ha páros öt fogásin</l>
					<l>Úgy ejti kurta tagjait, hogy ők</l>
					<l>Utól ne álljanak, s ha véghelyén</l>
					<l>Nehéz ütést nem bukdostat; keményt</l>
					<l>Kettős röviddel ütni ő nem szeret;</l>
					<l>Komoly dalának bátran járja táncát,</l>
					<l>S az iskolások feddésit kacagja.</l>
					<l>De nem talál helyt minden mindenütt.</l>
					<l>Az boldog, akit nyájas istene</l>
					<l>Keggyel vezérel a saját nyomon.</l>
				</lg>
				<lg>
					<l>A verselés legrégiebb neme</l>
					<l>Az volt minálunk, melyen vén Tinódink,</l>
					<l>Szikszó borától fűlve, dúdola.</l>
					<l>Rest és siket vers, mely hat párja közzül</l>
					<l>A sort középben kétfelé hasítván,</l>
					<l>Csak eggyikének adja gondjait,</l>
					<l>És mégis oly, hogy tapsolást remélhet,</l>
					<l>Ha ihletéssel énekeltetik,</l>
					<l>És a vezérrend két utóbb csapását</l>
					<l>Selypűl nem adja vissza a többiben:</l>
					<l>S házát s hazát, és szállát meg valát,</l>
					<l>S vagyont s hagyjont nem toldoz együvé.</l>
					<l>Az adva, rakva, kapva lél kegyelmet,</l>
					<l>Mert kedves olykor még a tompa hang is.</l>
					<l>Elhalhatatlan fényt ezen nyere,</l>
					<l>Ki majd dicső ősének hős elestét,</l>
					<l>Majd a kemény lány csüggesztésit dallá,</l>
					<l>S egünkön Zrinyi csillagként ragyog.</l>
					<l>Kevésbé könnyü mint volt Gyöngyösi,</l>
					<l>Jóval tanúltabb, s fentebb szárnyalásu.</l>
					<l>S e versnem hordja Zrínyinek nevét.</l>
				</lg>
				<lg>
					<l>A Tiberis s Ilissus szép leánya</l>
					<l>Sylvesterünket fényesb útra hívá.</l>
					<l>Magasb kecsekhez szoktatott fülét,</l>
					<l>Hogy értse nyelvünk szózatosb folyását,</l>
					<l>Nektáros ujjal ő illette meg,</l>
					<l>S más húrokat vont zörgő karvasára.</l>
					<l>Fülelt a tér, füleltek a tetők,</l>
					<l>S Tihanynak játszó lánya felkapá</l>
					<l>A kedves hangot, s sokszorozva vitte</l>
					<l>Tátránknak égbe nyúlt szikláihoz,</l>
					<l>És aholott az Olt siet vizét</l>
					<l>Az Isterével egyesíteni.</l>
					<l>De a Hellenis a rekedt koboz</l>
					<l>Nyivását kedvelő sereg között</l>
					<l>Még nem talála érzékeny tisztelőt,</l>
					<l>S jobb korra várva, nyúgalomra dőle.</l>
					<l>Ráday költé fel azt hosszú altából,</l>
					<l>És Pécelének zöld árnyékiban</l>
					<l>Titkos szerelmek űzésére hajtá.</l>
					<l>Itten lopá el a szerelmesektől</l>
					<l>Egy pór zarándok lantjokat. De Zeüsnek</l>
					<l>Szelíd leányi tűkkel kergeték</l>
					<l>Boszús halálig a tolvajt, s kezében</l>
					<l>A szózatos lant tompa hangot ejte.</l>
					<l>Rajnis, Szabó s Szabóval Révai</l>
					<l>Nyerék meg azt a kedves éneklőtől,</l>
					<l>Ki őutánok egyre sem mosolygott</l>
					<l>Még édesebb, még bájosabb kegyével,</l>
					<l>(Mert a dagály nem fenség) mint Virágra.</l>
					<l>Sok a meghitt: a választott kevés.</l>
				</lg>
				<lg>
					<l>Az ének és a vers ellenkezésben</l>
					<l>Allottanak mindeddig. Az rövid</l>
					<l>Ütést adott emennek hosszújára;</l>
					<l>És amidőn ez megszökött, amaz</l>
					<l>Balúl hosszúra tátogatta száját.</l>
					<l>S így a tudom majd túdom, majd tudóm lőn,</l>
					<l>S a lányka mézes ajkát a zsolozma</l>
					<l>Hamis hangzások ejtésére kínzá.</l>
					<l>Hermesnek békebotját Ráday</l>
					<l>Nyújtotta el a két versenygő felett;</l>
					<l>S ők, mint a kígyók a boton, legottan</l>
					<l>Szerelmes összeölelkezésbe keltek,</l>
					<l>S visszálkodásuk harca véget ért.</l>
					<l>S most a magyar dal már görög kecsekkel</l>
					<l>Dicsekszik, és a nagy békéltetőt</l>
					<l>Hermione hálásan tiszteli.</l>
				</lg>
				<lg>
					<l>Nyert a magyar dal, amidőn görög</l>
					<l>Tetőkre léptetett. De veszte a régi,</l>
					<l>Midőn új éket raggatának rá.</l>
					<l>A lagzisoknak részegült cigányaik</l>
					<l>Tibullnak mennyei kellemű leányát</l>
					<l>Piros csizmába bújni kényszeríték,</l>
					<l>Hogy cincogásaik mellett a Homer</l>
					<l>S a sánta Musa táncát lejtegetvén,</l>
					<l>Patkós bokáit összecsattogassa,</l>
					<l>S a csürhe nép közt vad kacajt röpítsen.</l>
					<l>A részegeknek tetszik e veszettség;</l>
					<l>De akinek szent tűz hevíti keblét,</l>
					<l>S Hellasnak istenségit tiszteli,</l>
					<l>Az átkot-vonszó helytől futva fut,</l>
					<l>S a farsanglás szentségtörő bohóit</l>
					<l>Adrasteának boszujára hagyja.</l>
				</lg>
				<lg>
					<l>A Zrínyi kobza két pár húrjait</l>
					<l>Egy párra szállítá le Bessenyei;</l>
					<l>Azért-e, hogy négy eggyezőt keresni</l>
					<l>Kifárada a szűk nyelvben? vagy mivel,</l>
					<l>Prolkrustesi ágyként, a négy rend köre</l>
					<l>A gondolatnak, hogyha kurta, nyújtást,</l>
					<l>És hogyha hosszú, nyesdesést parancsol?</l>
					<l>Az örsi öreg nyirettyűs, s Barcsai,</l>
					<l>Rokon nagy lelkek, összeforrt barátok,</l>
					<l>Verseik kidolgozásában nehézkék,</l>
					<l>S eltelve mégis végtelen kecsekkel,</l>
					<l>S magyar lelkeikben halhatatlanok:</l>
					<l>És, aki testvérének sírkövét</l>
					<l>A bánat ágával foná körűl;</l>
					<l>És aki Cídet hozta tájainkra,</l>
					<l>És Ányos, eggyütt indultak vele.</l>
					<l>Körűlök elbájolva gyűle fel</l>
					<l>Egy dőre pórhad, s minden hangicsálást</l>
					<l>Zengésnek véve, mint a tók lakói</l>
					<l>A fülmilének csattogása mellett,</l>
					<l>Rekedt szavával dong, kong untalan:</l>
					<l>Pirult a büszke Pieris, s helyére</l>
					<l>Nyomván a hulló pártát, títeket</l>
					<l>Szólíta fel, honom nagy díszei:</l>
					<l>Kisem, te Berzsenyim, s Rózának boldog férje</l>
					<l>S kevély örömmel lépe társai közzé.</l>
				</lg>
				<lg>
					<l>Barátom! Orczy s társai már avúlnak;</l>
					<l>Avúlni fogtok egykor majd ti is!</l>
					<l>S mint a te fényed vet homályt Bugacnak</l>
					<l>Szent dallosára most: úgy zengi majd</l>
					<l>Az unokának egy újabb Virág,</l>
					<l>Egy újabb Dayka szózatosb dalát,</l>
					<l>Mely a te lantod édes énekit,</l>
					<l>És amit istennéje súg Kisünknek,</l>
					<l>És Himfy zengett, elfeledteti.</l>
					<l>Mi még hajnallunk, s távol a határ!</l>
					<l>De nem lesz oly kor, mely a vak tudatlan</l>
					<l>S a pöffedt kancsal bölcsnek boszújára,</l>
					<l>Ki títeket nyelvrontóknak szidalmaz,</l>
					<l>Mint Marsyas azt gyáva lantolónak,</l>
					<l>Kire ég, föld, s még a poklok is, fülelnek,</l>
					<l>Neved csudálás nélkül emlegesse.</l>
					<l>S mint én irígylem „két rőf pántlikáját”</l>
					<l>És a „nyomorgó csárdát” Orczytól:</l>
					<l>Akként irígylik majd „Psychéd” neked</l>
					<l>S amit hazádnak szent szerelme zeng.</l>
				</lg>
				<lg>
					<l>Amely leány énnékem a legelső</l>
					<l>Sonettet ihlé nyelvünkön, Somogy</l>
					<l>Venusiumának szózatos hattyúja,</l>
					<l>A te éneklőddel megmérközni fél.</l>
					<l>Ő nem leánya az aegis-csörtetőnek,</l>
					<l>Nem egyik huga a Delphi szent urának,</l>
					<l>Nem öltözött Cyprisnek bájövébe,</l>
					<l>S a zengő páncél szárnyas táncait</l>
					<l>Pallassal felhők közt nem táncolá.</l>
					<l>Hol a Hegyalja látni örűl magát</l>
					<l>A sullogó Bodrognak tűkörében,</l>
					<l>Ottan akadt ő egyszer dallva rám,</l>
					<l>Befutva Eosnak lángsugárival.</l>
					<l>Mint hűltem el, s oh mint levék oda,</l>
					<l>Midőn megláttam! Inte, hogy követném,</l>
					<l>S követtem őtet. S amint e zavar</l>
					<l>Lassúlni kezde keblemben, s az élet</l>
					<l>Szózattal együtt tére vissza, kérdém:</l>
					<l>Ki vagy te, szép szűz? Lángoló szemed,</l>
					<l>S e barna fürtös üstök, e szemérem,</l>
					<l>S orcáid színe, s e varázs kecsek,</l>
					<l>Benned honom szép szültjét sejtetik:</l>
					<l>De barna, fürtös üstököd virágai,</l>
					<l>S a hang, mely édes ajkidon lebeg,</l>
					<l>S egy mondhatatlan báj, melyet szemem</l>
					<l>Még eggyikén sem láta szépeinknek,</l>
					<l>Külföldinek mutatnak. Ah, ki vagy?</l>
					<l>Csudállak és szeretlek!</l>
				</lg>
				<lg>
					<l>S a leány</l>
					<l>Mondá: Nevem Xenídion s Etelke.</l>
					<l>Báróczy volt az ápolóm, az új</l>
					<l>Szép Atticának méhe. Ő tanított</l>
					<l>Engem szemérmes-édest selypeni,</l>
					<l>S távozni a durva nép beszéditől,</l>
					<l>S nevetni a durva nép vad gúnyait.</l>
					<l>Kis énekem, mely hozzád elhatott,</l>
					<l>Külföldnek éneke. Hallottam a</l>
					<l>Quirina, s a szép Maeonis dalát,</l>
					<l>S amit Torquata, s Louison s Goetchen zengtek:</l>
					<l>S pártáik elhúllott virágaikat</l>
					<l>Pártámba fűzöm e völgy díszei mellé;</l>
					<l>S kényem szerint eldallom bérceinknek</l>
					<l>Mind, amit tőlök eltanúlhaték.</l>
					<l>Így bánt Quirína a Maeonis dalával;</l>
					<l>S Virgil s Horác Pindarnak és Homérnak</l>
					<l>Virágaikból fűztek koszorút</l>
					<l>A föld nagy asszonyának homlokára.</l>
					<l>Csak a butát rettenti, ami még új,</l>
					<l>Külföld termése volt a rózsa is;</l>
					<l>A múvelés belföldivé tevé,</l>
					<l>S hespéri eget szítt e tetők gyümölcse.</l>
					<l>Jer, halljad lantom zengzetét. Ne kérdd:</l>
					<l>Mindég enyém volt-e? Most már enyém.</l>
					<l>Ne kérdd: törvénnyel egyez-e, nem-e?</l>
					<l>Egyez, ha szép; mert törvényt ez teszen.</l>
					<l>A kellem istennéit engeszteljed:</l>
					<l>Nyert, akinek kedvellik áldozatját.</l>
				</lg>
				<p>1809</p>
			</div>
		</body>
	</text>
</TEI>