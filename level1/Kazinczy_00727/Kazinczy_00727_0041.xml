<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kazinczy_00727_0041" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">PROF. SÍPOS PÁLHOZ</title>
				<author>
					<persName>
						<surname>Kazinczy</surname>
						<forename>Ferenc</forename>
					</persName>
					<date from="1759" to="1831">1759-1831</date>
					<idno type="VIAF">9867747</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1136</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>PROF. SÍPOS PÁLHOZ</title>
					<author>
						<persName>
							<surname>Kazinczy</surname>
							<forename>Ferenc</forename>
						</persName>
						<idno type="VIAF">9867747</idno>
					</author>
					<relatedItem type="copyText">
						<bibl>
							<title>Kazinczy Ferenc összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00727"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-02">level1</change>
		</revisionDesc>
	</teiHeader>
	<text>
		<body>
			<div>
				<head>PROF. SÍPOS PÁLHOZ</head>
				<lg>
					<l>Manicheussá lettem, s azt hiszem,</l>
					<l>Azt vallom, amit új religióm</l>
					<l>Hogy higgyek, valljak, nékem is parancsol;</l>
					<l>És amit vall szám, szívem is hiszi.</l>
					<l>Eléggé ellenkezém: a fény levert.</l>
					<l>Ám tedd meg a próbát, ha tartja kedved:</l>
					<l>Üss, tömlöcözz, csípdestess vasfogókkal,</l>
					<l>Állíts a tűzmáglyára, hogy megint</l>
					<l>Nyájamhoz vonhass, melyet a pikárdi</l>
					<l>Újító gyűjtött, én Manicheus,</l>
					<l>Testestül, lelkestül Manicheus,</l>
					<l>Hitem, ha kell, bármely kínos halállal,</l>
					<l>Akármely gyötrelmekkel, megpecsétlem;</l>
					<l>S a nyúzott bőrű Manes, hív tanúja</l>
					<l>Vesztében, ismét megdicsőjtve lesz.</l>
				</lg>
				<lg>
					<l>Két, két isten van; és bizony nem egy!</l>
					<l>Szelíd az egyik s jóltevő; szeret</l>
					<l>Segélni a jámbor botlón, s tévedésit</l>
					<l>Megszánva nézi, s jobb ösvényre vonzza,</l>
					<l>Gyakorta még ha rugdalózik is.</l>
					<l>Kaján a másik, és bukásnak örvend;</l>
					<l>Fénybe öltözik, hogy csalhasson, különben</l>
					<l>Sötét alakban kullogván, ha hol</l>
					<l>Prédát találhat, mely cselébe hulljon.</l>
					<l>S e kettő verseng s harcol szüntelen,</l>
					<l>S rabolja a másikának híveit.</l>
					<l>Amannak sergét ész és fény vezérlik:</l>
					<l>Ezért test, ördög és a fényes délben</l>
					<l>Pusztitó döghalál dandárja küzd.</l>
					<l>Csudáljam-e, hogy most ez, majd amaz győz?</l>
				</lg>
				<lg>
					<l>Ez a hatalmas két ellenkező</l>
					<l>Gyakorta harcol énmiattam is.</l>
					<l>S a kormos isten, aki rényemet</l>
					<l>Még minden rám-omlás alatt erősbnek</l>
					<l>Lelé hatalmánál, most már agyamra</l>
					<l>Tevé ki a célt, és azt ostromolja.</l>
					<l>Bazalt alakját ismerem; remegve</l>
					<l>Futok ő aegyptusi istensége előtt,</l>
					<l>Mint a gyerek fut, amidőn az advent</l>
					<l>Estvéjén rábukkan Szvat-Nikola.</l>
					<l>S hogy annak a másiknak véljem őt,</l>
					<l>Fehérb alakba kél mint a Velletri</l>
					<l>Pallas csodált márványa, s az Azé,</l>
					<l>Ki Pythonon nyert fényes gyózedelmet,</l>
					<l>S a Vatikánt elhagyta a Louvreért;</l>
					<l>De most nem tűrve a szentetlent tovább,</l>
					<l>S pirúlva költözött egy újabb honba;</l>
					<l>S igy súgja nékem kétes oktatásit.</l>
					<l>Ilyenkor őtet nézem a fehér</l>
					<l>Istennek, s elnyél a vetett kelepce.</l>
					<l>Majdan magamhoz térek, s a csalást</l>
					<l>Csalásnak ismerem, s uramhoz állok.</l>
					<l>De ah megint új kín rohan reám,</l>
					<l>Mert megzavart lelkem most azt gyanítja,</l>
					<l>Hogy a fehér, kit híven tisztelek,</l>
					<l>Csak álkép, és alatta a kormos űl.</l>
					<l>Ismerd ki a leckén, oh te, kit tovább</l>
					<l>Nem hánynak a habok! kitől jön az;</l>
					<l>S tanácsod fojtsa el a kétségeket.</l>
				</lg>
				<lg>
					<l>Azt hittem, és azt volnék hinni kész,</l>
					<l>Ámbár gyalázatára van nememnek,</l>
					<l>De a való: való, bár nem mosolyg,</l>
					<l>Hogy népünk rabnép s nem szabad; hogy azt</l>
					<l>Fekvése, példa, vére, kor vezérlik.</l>
					<l>Pythagorassal most egekbe száll,</l>
					<l>S csudálja sphaerák mennyei zengzetét,</l>
					<l>Majd a baromhoz sűlyed, és alább;</l>
					<l>S midőn szeméről a veszélyes hályog</l>
					<l>Lehull, magát elundorodva látja;</l>
					<l>S az érthetetlen mind így, mind amúgy,</l>
					<l>Nem több és nem kevésb, mint föld lakója.</l>
					<l>Ily tűnődések közt lepett meg álmom,</l>
					<l>S lelkem Morpheusnak édes lotusában</l>
					<l>Föllelte nyugtát, mely régen kerűlt,</l>
					<l>Midőn előttem megjelent fehér</l>
					<l>Alakban egy rém. A jó-e? a kaján-e?</l>
					<l>Nem értem; s ekként hallatá szavát:</l>
					<l>- Lantjáról olykor édes hangokat</l>
					<l>Szedett ki, s összefonta a prosai</l>
					<l>Énekkel, mint Velutti s Sessi szokta</l>
					<l>Recitativját félig zengeni:</l>
				</lg>
				<lg>
					<l>„Csudálatos szent istennő, szabadság!</l>
					<l>Vagy-e te? vagy hogy vagy, csak úntalan</l>
					<l>Vágyásunk képzel? Hol vevéd lakásod?</l>
					<l>Feléd ragadnak óhajtásaink,</l>
					<l>S sehol nem lelnek. Aki tégedet</l>
					<l>Erővel megkapott és azt hiszi</l>
					<l>Hogy már ölébe zárt s ottan maradsz,</l>
					<l>Elhűl, midőn föleszmél, s karja közt</l>
					<l>Csak árnyat lél és elfoszló ködöt.</l>
					<l>Sanyar vagy hozzá, és igaz. Neki</l>
					<l>Magad nem kellesz. Ó nem érted ég,</l>
					<l>Adásaidra vágy és bért keres.</l>
					<l>Törvény alá szeretne hajtani,</l>
					<l>S vak látni, hogy te nem tűrsz semmi igát.</l>
					<l>Igaz vagy, és csak annak szállsz keblébe,</l>
					<l>Ki benned téged kedvel, s a szabadnak</l>
					<l>Önkényt ereszti lánca alá magát.</l>
					<l>A martalék, kit földig nyom le súlya,</l>
					<l>S epedve nyújtja utánad karjait,</l>
					<l>Nem érti, hogy te tőle messze nem vagy,</l>
					<l>S el-elszalasztja a megjelent kegyest.</l>
					<l>Ne kapkodjon feléd, és bírni fog.</l>
					<l>De aki tőled vette szellemét,</l>
					<l>Az tégedet szelídebbnek tapasztal;</l>
					<l>Nehéz bilincseit játszva csörteti;</l>
					<l>Kezéről a vas önmagában hull le,</l>
					<l>S elzárva börtönében is szabad.</l>
					<l>Úgy van, nemünknek hű védangyala,</l>
					<l>Úgy van! Te a természet hajthatatlan</l>
					<l>Érc kénytelenségét széllyeltöröd,</l>
					<l>Hogy amit a szent végezés szabadnak</l>
					<l>Rendelt, szabad legyen. De ami néked</l>
					<l>Utadba lép s ellenzi művedet,</l>
					<l>Tömlöcre hányod kérlhetetlenűl.</l>
					<l>S a nép, melyet te mentté tenni vágysz,</l>
					<l>Amely leginkább nyerte meg kegyed,</l>
					<l>Amely miatt a szörnyekkel hatalmas</l>
					<l>Karod csatáz, ha boldog-e? te szólj.</l>
					<l>Mondhatd szabadnak, ami nyomva van?</l>
					<l>Ah, őtet önnön vak természete</l>
					<l>Döntötte el inség közzé; s hogy teréhjét</l>
					<l>Bírja és fölkeljen, nem nyújt néki erőt.</l>
					<l>Azt higgyük-e, hogy őtet megvetetted,</l>
					<l>Örökre elhagytad? Nem, kegyes, te néki</l>
					<l>Jelen vagy szűnet nélkül, és segéled</l>
					<l>Elrejtve azon szükségbe, mely alatt nyög;</l>
					<l>Mely őt, nem ahová tetszik magának,</l>
					<l>De ahová tétszik neked, taszítja.</l>
					<l>S gond addiglan viseltetik reá,</l>
					<l>Míg szabadon megismeri azt, s alája</l>
					<l>Önkényen s jó kedvvel vállalkozik.</l>
					<l>Te vagy, szent Mindenholjelenvaló,</l>
					<l>Ki bennünket szemlélhető alakban</l>
					<l>Környűllebeglesz. Én rád ismerek</l>
					<l>Ez ál-lepelben is. Szabad tetszésed</l>
					<l>Az ami nyomasztó szükség gyanánt tűnt</l>
					<l>Sandalgó pillantásaink elébe;</l>
					<l>Mi mik vagyunk, nem értjük, s elvakít</l>
					<l>Maga a tudás is, mely megfoghatatlan</l>
					<l>Voltodban elvesz, s megszűn fényleni.</l>
					<l>Minket sötét bús éj ölelt körül,</l>
					<l>Mely semmi felderűlettel nem ér</l>
					<l>A szép új fényhez; mely reánk terólad,</l>
					<l>Ki nem ragyogsz, kit köd rejt, átvilágít.</l>
					<l>Hatsz, és csak a hatás ad fényt nekünk.</l>
					<l>Hasonlatos vagy a naphoz: maga</l>
					<l>Sötét az is, de fényt ad; így terólad</l>
					<l>Sötétről, fényt a gondolat nekünk.</l>
				</lg>
				<lg>
					<l>Oh boldog, akinek már fölkele</l>
					<l>Ez a te fényed! Nem fogja azt tovább</l>
					<l>Téveszteni álfény; és ha a láthatónak</l>
					<l>Behúnyja is szemét, ő a világot</l>
					<l>Láthatlan ábrázában nézni fogja.</l>
					<l>Ő a természetet csak tetszetes</l>
					<l>Szüksége alatt tekinti; mert szeme,</l>
					<l>Szabadság, téged lát való szükségben,</l>
					<l>S benned lelé fel a törvényszerűt.</l>
					<l>Otromba káromlás vala az, midőn</l>
					<l>A megvakúltak téged féktelen</l>
					<l>Kéjnek neveztek; téged aki szent,</l>
					<l>Örök s állandó törvény vagy magadnak,</l>
					<l>És semmi esetben azt meg nem szeged.</l>
					<l>A lehető tenálad szűnet nélkül</l>
					<l>Egyetlen és szükséges. Nem te ingasz,</l>
					<l>Hanem az akarat; mert martalékja</l>
					<l>Az óhajtásoknak, azért erőtlen.</l>
					<l>Ez a hatásra intéztetik, s egésznek</l>
					<l>Szövénye közt hat: de te, szent szabadság,</l>
					<l>Szabadon hatsz, mert egészre hatsz, s egésznek</l>
					<l>Szövényén kívül, nem mint egy erő,</l>
					<l>Melyet viszonthatás vonz és taszít...”</l>
				</lg>
				<lg>
					<l>A tűnet szörnyű metaphysicus;</l>
					<l>S badar beszédén látni, hogy sokat</l>
					<l>Forgatta Platót. Engem ízletem</l>
					<l>Más útra vonz el. Aki napjait</l>
					<l>A szépnek szentelé, s még a valót is</l>
					<l>Azért kedvelli, mert alakja szép,</l>
					<l>Mert a való s a szép egy tő virágai,</l>
					<l>Testetlen lelken úgy nem lél kecset,</l>
					<l>Mint a lelketlen testen nem talál.</l>
					<l>Azonban míg ez engem a magas</l>
					<l>Empyreumnak boltján végig hurcol,</l>
					<l>S hallatja vélem cifra jargonát,</l>
					<l>A másik, látván, néha hogy mosolygok,</l>
					<l>Fülem cimpáját titkon megragadja,</l>
					<l>S int, hogy tekintsem a filozófus</l>
					<l>Palást alatt a kecskelábakat.</l>
					<l>A kecskelábat a palást alatt</l>
					<l>Hiába lestem, s azt kezdém gyanítni,</l>
					<l>Hogy ím ez intést a kaján sugallja, -</l>
					<l>Én nem mosolygom a jargont, s kerűlöm</l>
					<l>Akik mosolygják, mert az nekik új,</l>
					<l>Ő egyedűl azt értik, amit minden ért.</l>
					<l>Jaj annak, akinél homály marad</l>
					<l>Az, ami az értelmesnek nem homály!</l>
					<l>De mégis a sok: sok!</l>
					<l>S a bölcs szabad ?</l>
					<l>Oh az! ha néki csendes éjszakát</l>
					<l>S jó reggelt nem mond más nap a - prófósz.</l>
				</lg>
				<p>1812</p>
			</div>
		</body>
	</text>
</TEI>