<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kazinczy_00727_0013" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VITKOVICSHOZ</title>
				<author>
					<persName>
						<surname>Kazinczy</surname>
						<forename>Ferenc</forename>
					</persName>
					<date from="1759" to="1831">1759-1831</date>
					<idno type="VIAF">9867747</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1409</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VITKOVICSHOZ</title>
					<author>
						<persName>
							<surname>Kazinczy</surname>
							<forename>Ferenc</forename>
						</persName>
						<idno type="VIAF">9867747</idno>
					</author>
					<relatedItem type="copyText">
						<bibl>
							<title>Kazinczy Ferenc összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00727"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-02">level1</change>
		</revisionDesc>
	</teiHeader>
	<text>
		<body>
			<div>
				<head>VITKOVICSHOZ</head>
				<lg>
					<l>Komám uramnak ott fenn rossz napot</l>
					<l>Csinála az, akit egykor oly mohón</l>
					<l>Tett volt felévé; s a szegény öreg -</l>
					<l>Min kaptak össze, könnyen képzeled -</l>
					<l>Kínjában egybe gyűjti fellegeit,</l>
					<l>S eldurcúlt barna vad szemöldökével</l>
					<l>Int, hogy szakadjanak. Szakadnak ők,</l>
					<l>Mintha a Deukalion s Pyrrhája népét</l>
					<l>Most másod ízben volna elölni kedvök.</l>
					<l>A csattogónak lángoló nyilai</l>
					<l>Felettem egymást űzve hulltanak.</l>
					<l>De Jupiter kiméli híveit,</l>
					<l>S csak a gonoszt sújtja és a vakmerőt;</l>
					<l>S baj s sérelem nélkül beérkezém,</l>
					<l>S szállást fogék a Szürke-ló szügyében.</l>
					<l>A város utcáit mint elborítá</l>
					<l>A szörnyű itélet árja; nem különben</l>
					<l>Folyt az, mint amidőn az Ung vizeit</l>
					<l>Szőkére festi a Mármaros sara.</l>
					<l>Én abiakaimból néztem a veszélyt,</l>
					<l>Mely barmot és a búzás sok szekér</l>
					<l>Gubába burkolt bús gazdáit érte</l>
					<l>Jön a cseléd. „Egy nem-tudom-ki akarna...”</l>
					<l>„Vásáros? úr?” „Sem egy, sem más.” „Ereszd be.”</l>
					<l>Belép. Pislongok. Bojtos pipaszár</l>
					<l>S sallangos kostök... „Kit keressz, uram?”</l>
					<l>„Én? téged!” „Nincs szerencsém...” „Várva vártam</l>
					<l>Rég óta az órát, mely engem hazánknak</l>
					<l>Legérdemesb és legdicsőbb fia</l>
					<l>Szemléletére méltóztatni fog.” -</l>
					<l>(Mint aki titkos csínyán rajta veszt,</l>
					<l>Úgy borzadék meg, s a hőség kivert)</l>
					<l>S a fejével egyet billent, de a derek</l>
					<l>Hajolni nem tanúlt. - „Humillimus!</l>
					<l>S szabad tudakolni érdemes nevét?”</l>
					<l>„Hőgyészi Hőgyész Máté, alázatos</l>
					<l>S legkisebb szolgád, leghűbb tisztelőd.”</l>
					<l>„S lakása?” „Máté-Szalka&quot;. - Széket ad</l>
					<l>Cselédem, és kifordúl. Ültetem.</l>
					<l>Nem űl. - „Elállhatok s örömmel állok.”</l>
				</lg>
				<lg>
					<l>Töröm magam, mint kezdjem a beszédet,</l>
					<l>S tárgyától mely fortéllyal vonjam el.</l>
					<l>„S az úr is a vásárra&quot;... „Sőt nekem</l>
					<l>Nemesbek vágyásaim; tudósainkat</l>
					<l>Ohajtom látni, kik gyakorta nagy</l>
					<l>Seregben szoktak itten megjelenni.”</l>
					<l>„A Nyírben terme jól a búza, rozs?”</l>
					<l>„Nem szinte rosszúl. Közzűlök sokakkal</l>
					<l>Font össze már a legszorosb barátság;</l>
					<l>S örvendtenek nekem, mint én nekik.</l>
					<l>Ez a szerencse, mely most ér, kerűlt.</l>
					<l>De végre megvan! Látlak s lángomat...”</l>
					<l>„Nagyítva látni másnak érdemét</l>
					<l>A tévedésnek egyik szép neme;</l>
					<l>S ez a szerény érzés a gyönge kort</l>
					<l>Leginkább ékesíti. Gondolom,</l>
					<l>Szatmár ismerni fogja annak becsét,</l>
					<l>Kit e szokatlan érdem fényesít.</l>
					<l>Szolgálsz, uram?” „Nem! én magamnak élek.”</l>
					<l>„Szép! és igen rút együtt! Arra just</l>
					<l>Csak az kap, aki másnak éle már.</l>
					<l>S hidd, aki másnak él, magának él.”</l>
					<l>„S az gáncsol-e, kinek példája véd?”</l>
					<l>„Igaz lehetne gáncsom, bár talán</l>
					<l>A vétkes példa kárhoztatna is.</l>
					<l>A férfikor legelső éveiben</l>
					<l>Megtettem amit kelle, s ment vagyok;</l>
					<l>Hajló koromban illő megpihennem.”</l>
					<l>„Ravaszkodol, de nem mégy semmire;</l>
					<l>Mint Antaeuscht kapá fel Herculesch,</l>
					<l>Úgy kap karom fel messzére a neked</l>
					<l>S nekem nem honni föld al-gondjaitól.</l>
					<l>Szólj ahogy illik. Anch'io Pittore!”</l>
					<l>Elrettenék Energumenusom</l>
					<l>Képétől és hangjától. Jaj szegény</l>
					<l>Bordáimnak, Antaeussá ha tesz!</l>
					<l>Mondám, s főt hajték a Pittor előtt.</l>
					<l>A rettenés feloldja a néma nyelvet,</l>
					<l>S hazudni, s hizelkedni megtanít.</l>
					<l>Nem tudtam eddig: illő, tudjam én is.</l>
					<l>„S poeta az ur?” ezt kérdém. „Pásztoraink</l>
					<l>Mondják; de nékik hinni nem merek.”</l>
					<l>„Oh szép! igen szép!” „Úgy Szatmár ködéből</l>
					<l>Melyben Sylvester óta volt, kikél.</l>
					<l>Tiszánk magyar dalt még ön gyermekétől</l>
					<l>Nem halla; mert Szabó, Gvadányi, Földi</l>
					<l>Vendégek voltak szélein; s az Agis</l>
					<l>Dallója rég elhagyta Bercelét.</l>
					<l>Le lesz törülve e szenny majd általad,</l>
					<l>S büszkén fog árkán a zengő szaladni.</l>
					<l>Ha nem veszed bántásnak: kit vevél</l>
					<l>Vezérűl a szép pályán? Rajnis-e</l>
					<l>Példányod és Szabó? Dayka-e s Virág?”</l>
					<l>Rettenve gördűlt rám ismét szeme,</l>
					<l>S elhallgaték. „Mi baj? nem értelek;</l>
					<l>Szólj!” - fútt, s törlötte gyúladt homlokát.</l>
					<l>„Mi baj? nem értlek; szólj!” „De hát neked?</l>
					<l>Sarkasmusch-e mind írva, mind beszédben,</l>
					<l>Leginkább kedvelt tónusod?” „Hogyan?”</l>
					<l>„Vagy engemet van kedved öldökölni?”</l>
					<l>„Hogyan?” „Hogyan s hogyan! És még hogyan</l>
					<l>Azon felűl! Szólj úgy, ahogy magyarnak</l>
					<l>Magyarhoz illik; egy akolban állunk...”</l>
					<l>„Uram, nem értem e neheztelést.</l>
					<l>Megvallom: a kedv szesszenései</l>
					<l>S játékos hangja, mely simongva karcol</l>
					<l>Kedvesb előttem, mint az a komolyság,</l>
					<l>Mely latra tészi gondosan szavát,</l>
					<l>S szökellést adni fél a gondolatnak.</l>
					<l>De én csak ott enyelgek, ahol illő,</l>
					<l>És ahol értenek: bíztos barátim</l>
					<l>Kedvezve tűrik dévajságimat.</l>
					<l>Hol kell, nálamnál senki nem komolyb.”</l>
					<l>„És mégis azt a négyet példaképpen?...”</l>
					<l>„Mit? hogy?” „Hisz azt magyarnak... Nem hiszem.</l>
					<l>Ingerlesz!” - Csak most értém a bolondot.</l>
					<l>Kilökjem? Ah! de folytatá beszédét.-</l>
					<l>„Magyarnak én azt ismerem, s csak azt,</l>
					<l>S nem senkit, senkit! mint azt, akinek</l>
					<l>Szép nyelve nincsen elkeverve mással,</l>
					<l>Ki nem szorúl a vendég maszlagára,</l>
					<l>Kenőcsöt útál, s gondolatjait</l>
					<l>Tisztán s tekervény nélkűl mondja ki;</l>
					<l>Magát a nyelv urának nem hiszi,</l>
					<l>Nem szab törvényt és új szót nem farag,</l>
					<l>De a régit érti s tiszteli a szokást;</l>
					<l>Úgy ír ahogy beszél - egyszóval; aki</l>
					<l>Köztünk lett, köztünk nőtt, köztünk maradt meg.”</l>
					<l>„S ezek szerint a négy?...” „Rossz verselő!”</l>
					<l>„Én őket jóknak néztem, bár közöttünk</l>
					<l>Nem lettek, és nem nőttek s nem maradtak.”</l>
					<l>Tüzem lohadt, s az álnokságok atyja,</l>
					<l>A vén csábító, aki én utánam,</l>
					<l>Amint tudod, hol egy, hol más alakban</l>
					<l>Kísértve kullog, azt súgá tanácsúl,</l>
					<l>Hogy a legénykének vetnék csapot.</l>
					<l>S én, aki hű tanácsnokom hiába</l>
					<l>Nem szoktam súgni hagyni, teljesítém. -</l>
					<l>„Engedsz egy kérdést?” így szólék. „Parancsolj!”</l>
					<l>„Midőn beléptél, engem a haza</l>
					<l>Fő nem-tudom-mijének mondogattál.</l>
					<l>Minek tekint az engem, akinek</l>
					<l>Rosz író ez a négy? fejtsd meg titkodat!”</l>
					<l>„Mindig kötődöl! S azt hiszed talán,</l>
					<l>Hogy én nem értem, hogy magasztalásaid,</l>
					<l>Melyekkel rólok írva szólsz, döfések?</l>
					<l>Való gyanánt azt csak Mihók veszi.</l>
					<l>Pirúlsz vesződni vélek, a gubókkal,</l>
					<l>S hogy annál gyilkosabb légyen csapásod,</l>
					<l>S szándékidat ne sejtsék; lopva szúrsz.”</l>
					<l>Megszégyenűlve rogytam össze, s nem volt</l>
					<l>Erőm elfedni a döbbenést. Azonban</l>
					<l>Egy nagy rakás vers asztalomra hág.</l>
					<l>Hol vette, nem tudom. Gyors forgatással,</l>
					<l>Szaladt el rajta végig, s „Itt van!” úgymond:</l>
					<l>„Reá találtam: ennek nyújtsd figyelmed.”</l>
				</lg>
				<lg>
					<l>„»Az istenek nagy gyűlést hirdetének</l>
					<l>A Szengellér hegyén, s Árpád királyunk</l>
					<l>A nemzet íróit mind bémutatta.</l>
					<l>Jobbra a poéták, balra a prózaisták</l>
					<l>Fogának helyt, és íme Diespiter</l>
					<l>Tüzet lobogtat s mond: Eredjetek,</l>
					<l>Amott van a tárgy; lássuk, ki a legény!</l>
					<l>Előjön a szakállas „Régiekről&quot;,</l>
					<l>Futásnak indúl, s ím - orrára esik!</l>
					<l>Előharűl köszvényes lábain</l>
					<l>Sylvester, futni kezd, s - orrára esik!</l>
					<l>Előkerűl Tinódi jó Sebestyén,</l>
					<l>Büdöslik a bortól, s - orrára esik!</l>
					<l>Fut Pesti Gábor is, s - orrára esik!</l>
					<l>Dúdolja Ilosvai Toldinak bikáját,</l>
					<l>Halad, szökik, s ah, most! - orrára esik!</l>
					<l>Így Szenci-Molnár, és Filiczkije;</l>
					<l>Így Zrínyi Miklós bán; és Gyöngyösi;</l>
					<l>Így a szegény Beniczki uram, s azok,</l>
					<l>Kik a poétai krónikában élnek.</l>
					<l>De végre előjön Gyárfás, s rókaprémű</l>
					<l>Dókáját ölbe fogja, s megszalad,</l>
					<l>A szem sem éri, s nézd, - a tárgy övé!</l>
					<l>S lett s nőtt s maradt! - ezt zengi Jupiter,</l>
					<l>És Jupiterrel a Gellér hegye!«”</l>
				</lg>
				<lg>
					<l>„Bizony szép! mondhatom; már ez bizony szép!</l>
					<l>Kegyetlenűl szép! S mind a költemény,</l>
					<l>Mind a kidolgozás! S a vers kecses!&quot;-</l>
					<l>Taréja nőttön nőtt az emberemnek;</l>
					<l>De mint gyakorlott mester, tetteté.-</l>
					<l>„S ím, itt Pázmánról!” monda „kérlek, halld ezt:”</l>
				</lg>
				<lg>
					<l>„»Hogy Pázmán magyarúl alkalmasint tuda,</l>
					<l>Tekintsd, hol született, s többé nem lesz csuda.</l>
					<l>Szűlte volna Eger, Győr, Sopron, Pécs, Buda,</l>
					<l>Úgy szólana, mint szól síp mellett a duda.</l>
				</lg>
				<lg>
					<l>De minthogy az a táj szűlte nemzetünknek,</l>
					<l>Mely szűz birtokában vagyon szép nyelvünknek,</l>
					<l>S fel nem vette rongyát irhás zsellérünknek:</l>
					<l>Nagy méltán tarthatjuk egyik fő díszünknek.«”</l>
				</lg>
				<lg>
					<l>„Hogy téged a gonosz...” mondám magamban.</l>
					<l>De ím nyílik ajtóm, s a cseléd jelenti,</l>
					<l>Hogy Pipszem érkezik; nem lél szobát,</l>
					<l>S vendégem lenni vágy. „Ez kelle!” mondám;</l>
					<l>„Hadd jőjön; ő most kétszerest Apollóm!</l>
					<l>Ismeri az úr Dessewffyt? Ő Virágnak</l>
					<l>Dühödt barátja, s érte botra kél.</l>
					<l>Tréfálni a gróffal...” „Gro-óf?” „De gróf! s barátiért</l>
					<l>Botot nem kímél. Jó lesz elszelelni.”</l>
					<l>Az én emberkém kapja verseit,</l>
					<l>S szalad, s ajtóban Pipszembe botlik.</l>
					<l>Sikoltva megy a grádicsnak s lefordúl.</l>
					<l>Tolvajnak véli minden; öklözik,</l>
					<l>Rugják, ütik, verik. De ő kiált:</l>
					<l>„Köztünk lett! köztünk nőtt! köztünk maradt meg!”</l>
				</lg>
				<p>*</p>
				<lg>
					<l>Barátom, egy szót, egy okost! Elég</l>
					<l>Volt eddig dévajkodni; van határ</l>
					<l>Mindenben. - Valld meg: mint zengett fülednek</l>
					<l>Ez a közöttünk lett, nőtt és maradt?</l>
					<l>Oh! írd könyvedbe, s mondd el reggelenkint,</l>
					<l>És amidőn az álom ágyba csal,</l>
					<l>Hogy téged a kettős hegy bérceitől</l>
					<l>Hőgyészi Hőgyész Máté tiltva tart.</l>
					<l>Haszontalan! te nem levél közöttünk,</l>
					<l>S Szemerével, vélem s kedves Kölcseymmel</l>
					<l>Mételytelen mézőkön nem legelsz.</l>
					<l>Egernek nőttél szük patakja mellett;</l>
					<l>S atyád továbbad azt a bölcseséget,</l>
					<l>Melyet Cyrill és társa hirdete,</l>
					<l>Budai felének jött tanítani.</l>
					<l>Te léssz az első, kit később Horányink</l>
					<l>Tisztelve fog nevezni, hogy hazánk</l>
					<l>Nyelvét, mint annak méltó gyermeke,</l>
					<l>Pápaynk tüzénél gyúlt szívvel szeretted;</l>
					<l>S feleid között az első, sőt korunkig</l>
					<l>Egyetlen voltál, aki azt műveléd.</l>
					<l>De elég akarni? Ah! meséidet,</l>
					<l>Melyekre Lessing is javalva nézne,</l>
					<l>S epigrammáidat gúnyolva fogja</l>
					<l>Recenseálni Hőgyész, s elbeszéli</l>
					<l>Hogy itt s ott, és emitt s amott, s tömérdek</l>
					<l>Más s más helyekben vétkeket követtél;</l>
					<l>Mert (amit sajnál) vétekben születtél! -</l>
					<l>A könyvcsinálást hagyd nekünk, s rohanj</l>
					<l>Rengő karokkal mátkád szép keblébe,</l>
					<l>S csókjaiddal hintsd el félelmesen!</l>
				</lg>
				<p>1809-1811</p>
			</div>
		</body>
	</text>
</TEI>