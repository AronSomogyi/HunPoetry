<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kazinczy_00727_0055" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">GRÓF SZÉCHENYI ISTVÁNHOZ</title>
				<author>
					<persName>
						<surname>Kazinczy</surname>
						<forename>Ferenc</forename>
					</persName>
					<date from="1759" to="1831">1759-1831</date>
					<idno type="VIAF">9867747</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">566</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>GRÓF SZÉCHENYI ISTVÁNHOZ</title>
					<author>
						<persName>
							<surname>Kazinczy</surname>
							<forename>Ferenc</forename>
						</persName>
						<idno type="VIAF">9867747</idno>
					</author>
					<relatedItem type="copyText">
						<bibl>
							<title>Kazinczy Ferenc összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00727"/>
							<respStmt>
								<resp>Original Electronic Edition</resp>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-06-02">level1</change>
		</revisionDesc>
	</teiHeader>
	<text>
		<body>
			<div>
				<head>GRÓF SZÉCHENYI ISTVÁNHOZ</head>
				<p>(Töredék)</p>
				<lg>
					<l>Szerelme s büszke dísze nemzetünknek!</l>
					<l>Nagy már atyáid fényökben, saját</l>
					<l>Kebled szent érzetében még nagyobb!</l>
					<l>Ha téged egy rosz lópecér - előbb</l>
					<l>Rosz nyelvpecér volt - náthás rigmusában</l>
					<l>Leckére fogna, mert apró, de szép</l>
					<l>Kancáid közé angol mént eresztesz,</l>
					<l>S a szép magyar fajt, a csontost, szügyest,</l>
					<l>Cangár szunyoggá korcsosítod el;</l>
					<l>Ha vádra kelne, hogy sok útazásid</l>
					<l>Hideggé tették szívedet hazádhoz,</l>
					<l>És amit a Canningek ködhonában,</l>
					<l>S a még buktokban is víg franciák közt,</l>
					<l>S túl a Pyreneék vad csúcsain,</l>
					<l>Az akkor gazdag, most szegény spanyolnál,</l>
					<l>S Rómában és Athenben s a nagyúr</l>
					<l>Hét tornyu városában, megszerettél,</l>
					<l>Mind azt magyarrá tenni vágysz; - ha tán</l>
					<l>Azt mondaná, hogy „a lófuttatás is</l>
					<l>Csak anglomaniád vak szűleménye;</l>
					<l>Ne lásd Londonban, Pesten nem teszed:</l>
					<l>Erőnket fejtsd ki, nékünk példa nem kell.</l>
					<l>Kerűlni kell az olyat, nem követni,</l>
					<l>Mert az egyébbé tészen, mint vagyunk” -</l>
					<l>Oh valld meg azt: neheztelése méltó,</l>
					<l>S tanácsa bölcs; csak az baj hogy - nagyon!</l>
				</lg>
				<lg>
					<l>De véget a dorgáló még nem ére itt,</l>
					<l>Halljad tovább. Te nemcsak nemzetedre</l>
					<l>Vonál gyalázatot, midőn neki</l>
					<l>Az angolt tőd példáúl; pártosan</l>
					<l>Kelél fel a természet ellen is:</l>
					<l>A Neptun magzatjainak farkokat</l>
					<l>Elcsapkodtatván hóhérló kezekkel.</l>
					<l>S szebb kecskefarkkal a ló, mint amúgy?</l>
					<l>Nézhedt-e hogy cselédid azt szelik,</l>
					<l>Vágják, sütik, mert romlott ízletednek</l>
					<l>Úgy tetszik inkább? Vagy talán sebesb lesz</l>
					<l>Lenyúlt fark nélkűl futva? Lásd Manó Pált</l>
					<l>Az nem-zsidó lován is nyert jutalmat.</l>
					<l>Örvend a lópecér, hogy copfja nincs,</l>
					<l>De bölcsen úgy mond: copf és fark nem egy.</l>
				</lg>
				<lg>
					<l>Te nyúgalomban mégy a fényes úton,</l>
					<l>Hová nagy lelked lángja gyúlva tol,</l>
					<l>S nem hallod a pecér szidalmait.</l>
				</lg>
				<lg>
					<l>Nagy lecke nékem, mert a nyelvpecér</l>
					<l>Régóta zaklat engem is, kit a</l>
					<l>Külföld szerelme vétkes útra szédít.</l>
					<l>Én a magyart németté tenni igyekszem,</l>
					<l>És franciává, rómaivá, göröggé,</l>
					<l>És rontom a szép nyelvet, szabdalom</l>
					<l>Szavainknak farkokat, teremtem a szót,</l>
					<l>A régit új formába fűzöm össze...</l>
					<l>De nyúgalomban könnyű menni néked:</l>
					<l>Nagysága s fénye védik a dicsőt.</l>
					<l>Mi védhet engemet, homály fiát,</l>
					<l>Ha védelmemre nem kelek magamnak?</l>
					<l>És ültetnének téged is szamárra,</l>
					<l>És tiltatnának el csak téged is,</l>
					<l>Mint engemet készűltek: oh bizonnyal</l>
					<l>Mondom neked, elhagyna nyúgodalmad.</l>
				</lg>
				<lg>
					<l>Sürű köd és borongó fellegek</l>
					<l>Fogák el tájainkat, amidőn</l>
					<l>Egyenként kezdénk itt-ott a menést;</l>
					<l>Úgy hitte minden, jó ösvényen ő jár;</l>
					<l>Al úton minden más, s kiáltozá:</l>
					<l>Felém, felém! csak itt, csak itt az üdv!</l>
					<l>Amaz, viszont, hogy hátra kell haladni,</l>
					<l>Előre nem; hogy menni kell, de csak</l>
					<l>Mint báblován a gyermek, mint az eb,</l>
					<l>Sültet forgatva a konyha kerekében.</l>
					<l>Egy harmadik hosszúra nyúlt szakállal,</l>
					<l>Hogy Ázsiának boldog tája gyújt</l>
					<l>Szép csillagot pályánkra, nem nyugot.</l>
					<l>Egy tortyadt nyelvbölcs törvényt hirdete;</l>
					<l>Hogy a szokás az úr; tiszteljük azt,</l>
					<l>De csak ha majd ő nyomja rá pecsétjét,</l>
					<l>S a tortyadt bölcsnek senki nem hive.</l>
					<l>Álmélkodással látta, hogy tilalmát</l>
					<l>A tiszteletlen nép még megkacagta;</l>
					<l>S nem érté, őtet mint lehet kacagni.</l>
				</lg>
				<lg>
					<l>Én láttam a zavart, s láttam, hogy az</l>
					<l>Rendén vagyon; úgy volt az mindenütt,</l>
					<l>Míg a nyelv hívei, írók s olvasók,</l>
					<l>Egymást korholván, összeszerkezének;</l>
					<l>S a versenygőket nem békére vontam,</l>
					<l>Hanem hevesb és még makacsb vitára.</l>
					<l>Ki nyugtot óhajt, harcra kél. Kivívánk</l>
					<l>A szép tusát s most béke boldogít.</l>
				</lg>
				<lg>
					<l>Még hallik olykor egy-két kullogó</l>
					<l>Neheztelése. S azt csudáljuk-e,</l>
					<l>Hogy sánta kullog a sereg megett?</l>
					<l>Magára nagy bajt vállal, aki az ilyet</l>
					<l>Nyergébe szedné. Hagyjuk önmagokra;</l>
					<l>Elérnek egykor; és mi kár, ha nem?</l>
				</lg>
				<lg>
					<l>Ha nyelvünk el van rontva, mint kesergik,</l>
					<l>Úgy az most roszabb, mint egykor vala...</l>
					<l>............................................</l>
				</lg>
				<p>1831</p>
			</div>
		</body>
	</text>
</TEI>