<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0072" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MEGŐSZÜLT A VILÁG</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">342</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MEGŐSZÜLT A VILÁG</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MEGŐSZÜLT A VILÁG</head>
				<p>I.</p>
				<lg>
					<l>Megőszült a világ, meghalt a Nyár!</l>
					<l>Itt hever minden romban, összezúzva.</l>
					<l>Ó, zord Ború, Természet mély borúja,</l>
					<l>Halált sikongó, rémes éjmadár!</l>
				</lg>
				<lg>
					<l>A Nap hideg, halotti gyertyafény,</l>
					<l>A szürke égbolt a világkoporsó;</l>
					<l>Arass halál! Az élet szörnyen olcsó!</l>
					<l>Kacagj Enyészet! nincs többé remény!</l>
				</lg>
				<lg>
					<l>Nézd, hogy’ ásít az életéhes Űr!</l>
					<l>Elnyelni áhitoz mindent a Semmi,</l>
					<l>Mindenki érzi: jobb nem is születni,</l>
					<l>Ha úgyis minden semmiségbe dűl!</l>
				</lg>
				<lg>
					<l>Megőszült a világ, kihalt a táj,</l>
					<l>Minden rongyokra hullt vagy semmivé lett,</l>
					<l>S ki mégis él, annak úgy fáj az élet,</l>
					<l>Lehelni borzalom, mozdulni fáj.</l>
				</lg>
				<lg>
					<l>Mily fájdalom! Nincs arra szín, se rím.</l>
					<l>Minek a kezdet, hogyha meg van írva;</l>
					<l>Örök-egyhangú vége ott a sírba:</l>
					<l>Kéjben foganva, haldoklása kín?!</l>
				</lg>
				<lg>
					<l>Minek a bölcső, hogyha ott a sír?</l>
					<l>Vidám menyegző, hogyha válni kell majd?</l>
					<l>Hamar gyönyör nem szűl-e hosszu sóhajt?</l>
					<l>S nem egy-e az, ki ujjong és ki sír?</l>
				</lg>
				<lg>
					<l>Szűnj, fájdalom, szűnj, kínok kínja már!</l>
					<l>Halj meg te is, ha minden összezúzva!</l>
					<l>Ó, zord Ború, Természet mély borúja,</l>
					<l>Halált sikongó, rémes éjmadár!</l>
				</lg>
				<p>II.</p>
				<lg>
					<l>Megőszült a világ, meghalt a nagy Pán,</l>
					<l>Rögindító dalok nem kelnek ajkán,</l>
					<l>Csak Boreasz dalol sikoltva, zagyván.</l>
				</lg>
				<lg>
					<l>Ó, nézd, a vészkirály, a szelek atyja</l>
					<l>A szép Oreithűját ép most ragadja.</l>
					<l>Dicső testére fűzve durva karja.</l>
				</lg>
				<lg>
					<l>Nézd, Főbusz hogy rohan! A fénykirálynak</l>
					<l>Nyomába hosszu, gyászos, rémes árnyak,</l>
					<l>Nem ölt a játszi szellem fürge szárnyat.</l>
				</lg>
				<lg>
					<l>Minden lehervadt és minden kiégett,</l>
					<l>Mi élni látszik, hamvadás, nem élet,</l>
					<l>Árnyéka csak annak, mi semmivé lett.</l>
				</lg>
				<lg>
					<l>Ó, gyász! Ó, borzalom! Minden halott már!</l>
					<l>És én sohajtok: bárha te se volnál,</l>
					<l>Szivem, te meggyalázott istenoltár!</l>
				</lg>
				<lg>
					<l>Megőszült a világ s én fölsohajtok:</l>
					<l>Adjátok vissza őt, a fényes arcot,</l>
					<l>A gyönyörittas, istenszomju harcot!</l>
				</lg>
				<lg>
					<l>Ó, adjatok sugarat és virágot,</l>
					<l>Adjátok vissza mind a régi álmot,</l>
					<l>Világot adjatok, égő világot!</l>
				</lg>
				<lg>
					<l>Sötét van. Adjatok kezembe fáklyát,</l>
					<l>Hogy lássam eltemetni lelkem álmát,</l>
					<l>És rakjatok egy óriási máglyát,</l>
				</lg>
				<lg>
					<l>Hadd égjen rajta el, mi megmaradt még,</l>
					<l>Hogy ne kisértsen engem gúnyos emlék,</l>
					<l>Elégetem a múlt dicső szerelmét!</l>
				</lg>
				<lg>
					<l>S ha elnyelének mindent már a lángok,</l>
					<l>Támadni lássak ragyogóbb világot,</l>
					<l>S fönnen kiáltsam: Látok, újra látok!</l>
				</lg>
				<p>[1890. december]</p>
			</div>
		</body>
	</text>
</TEI>