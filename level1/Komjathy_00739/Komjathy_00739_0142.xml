<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0142" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VIHARÉNEK</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">303</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VIHARÉNEK</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VIHARÉNEK</head>
				<lg>
					<l>Hajrá! Hogy zúg, zeng a vihar!</l>
					<l>Megcsapja órjás szárnyival</l>
					<l>A reszkető tekét.</l>
					<l>Hogy sápad, szepeg most a gyáva,</l>
					<l>Hogy búvik sötét odujába,</l>
					<l>Hogy félti hitvány életét!</l>
				</lg>
				<lg>
					<l>Rongy életét hogy félti most</l>
					<l>A sok silány, a sok bigott,</l>
					<l>Ha tombolsz rémitőn,</l>
					<l>Ó, zordonkedvü láng Enyészet!</l>
					<l>Csak én vagyok, ki véled érzek;</l>
					<l>Ujjongok: ez az én időm!</l>
				</lg>
				<lg>
					<l>Ujjongok a szélvésszel én,</l>
					<l>Mely fekete szárnyán felém,</l>
					<l>Rajtam, velem rohan.</l>
					<l>Ugy érzem, lelkem szól belőle:</l>
					<l>Ó, vajha minden összedőlne,</l>
					<l>Minek kölcsönzött lelke van!</l>
				</lg>
				<lg>
					<l>Kacagok a viharral én,</l>
					<l>Testvéri csókot küld felém</l>
					<l>A vészek szelleme.</l>
					<l>Csak hulljatok remegve arcra,</l>
					<l>Keblem magas gyönyörre hajtja</l>
					<l>A viharok lehellete!</l>
				</lg>
				<lg>
					<l>Süvölt, sikolt a fergeteg,</l>
					<l>Testvéreim, a vad Szelek</l>
					<l>Kedvökre játszanak;</l>
					<l>Könnytengerét a menny kiontja,</l>
					<l>S a zúgó, zokogó habokba</l>
					<l>Szilaj vágyak haldoklanak.</l>
				</lg>
				<lg>
					<l>Öldöklő, gyilkos lázban ég</l>
					<l>A meghasonlott Istenég,</l>
					<l>Kétségbedőlt világ;</l>
					<l>Villámot szór a nagy Világszem,</l>
					<l>És nem kiméli önfiát sem,</l>
					<l>Gúnyt, haragot szemébe vág.</l>
				</lg>
				<lg>
					<l>Ringó rétek hajába kap,</l>
					<l>Rengő erdők fejére csap,</l>
					<l>Mint bősz, gonosz király;</l>
					<l>Fönséges, átkos borzalomban</l>
					<l>A Földnek órjás szíve dobban,</l>
					<l>Mert rátapodott Beliál.</l>
				</lg>
				<lg>
					<l>Ah, itt van, itt az én időm!</l>
					<l>Zúg az itélet rémitőn:</l>
					<l>Sápadjon minden el!</l>
					<l>S ha minden hull, recseg a vészbe,</l>
					<l>Belesikoltok énekébe:</l>
					<l>Vesszen, aminek veszni kell!</l>
				</lg>
				<lg>
					<l>Hajrá! Robogj, rombolj, vihar!</l>
					<l>Haragod égő szárnyival</l>
					<l>Vesszőzd meg e tekét!</l>
					<l>Tépjed, mi korhadt, gyökerestül,</l>
					<l>Törj a korcs lelkeken keresztül,</l>
					<l>Zúzd testüket ízekre szét!</l>
				</lg>
				<lg>
					<l>Kevély hegyek meginganak,</l>
					<l>De te száguldj előre csak,</l>
					<l>S ne kíméld a nagyot!</l>
					<l>Alázd meg a hitetlen gőgöt,</l>
					<l>Merüljön vad szivébe tőröd,</l>
					<l>S tebenned hinni bukva fog!</l>
				</lg>
				<lg>
					<l>Ah, én is érzem ostorid!</l>
					<l>Sötét szárnyával beborít</l>
					<l>A vész nagy Istene.</l>
					<l>Vasvesszejét én is megérzem,</l>
					<l>De nem csúszom előtte térden,</l>
					<l>Mert együttérezek vele!</l>
				</lg>
				<lg>
					<l>Hadd féltse éltét lelki rab!</l>
					<l>Nem fél tetőled a szabad,</l>
					<l>Ha zengsz fönnen, dicsőn!</l>
					<l>Kegyetlen kéjjel, láng Enyészet,</l>
					<l>Ha összedöntöd az egészet:</l>
					<l>Ujjongok: itt az én időm!</l>
				</lg>
				<p>[Szénás, 1893. július 22.]</p>
			</div>
		</body>
	</text>
</TEI>