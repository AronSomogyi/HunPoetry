<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0188" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MÁRCIUS 15-ÉN</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MÁRCIUS 15-ÉN</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MÁRCIUS 15-ÉN</head>
				<lg>
					<l>Üdvöz légy, Március! Köszöntlek!</l>
					<l>Villámot szór szemem, szivem remeg.</l>
					<l>Öröm s harag vív énbennem tusát</l>
					<l>Dicsőjtve március nagy idusát;</l>
					<l>Homlokomon kigyúl a büszkeség,</l>
					<l>Szivemben düh és bosszu tüze ég.</l>
				</lg>
				<lg>
					<l>Sírjából a megholt idő kikél;</l>
					<l>Rajzik a múlt s újfent pezsegve él;</l>
					<l>Az üdvözült naptestü szellemek</l>
					<l>Élőkkel fognak immár társkezet.</l>
					<l>Boldog az értő, jaj, ki nem érti meg,</l>
					<l>Amit e más világból intenek!</l>
				</lg>
				<lg>
					<l>Ó, mennyi fény s utána mennyi gyász!</l>
					<l>Félistenküzdelem, új hősvilág;</l>
					<l>Minő csaták, minő lelkesedés!</l>
					<l>- Fukar talajba pazar vérvetés; -</l>
					<l>Szent őrület, csodás álomvaló,</l>
					<l>Gondolni is gyönyör, vérforraló.</l>
				</lg>
				<lg>
					<l>Új Tirteusz és új Démoszthenesz:</l>
					<l>Petőfi és Kossuth: félistenek. -</l>
					<l>Száműzve virraszt lángszavú Kossuth,</l>
					<l>Petőfi meghalt s halhatatlanult. -</l>
					<l>Új Golgotán elvérző nagy fiak,</l>
					<l>Gyászos bukás: Nagyvárad és Arad.</l>
				</lg>
				<lg>
					<l>Majd álhalál, virrasztók kardala;</l>
					<l>Majd a nagy éjre új nap hajnala:</l>
					<l>Álcsillag volt, ah nem a büszke nap,</l>
					<l>Hisz keleten nem: - nyugaton hasadt.</l>
					<l>S a nemzet él, - él mint idült beteg,</l>
					<l>Türelme nőtt, akarni feledett.</l>
				</lg>
				<lg>
					<l>Élsz, nemzetem, de még nem vagy szabad!</l>
					<l>Megalkuvás lőn, s mit tőn jelszavad?</l>
					<l>Hizelgés, zsarnokkedv, fondor cselek</l>
					<l>Beköték nyiladó, szilaj szemed!</l>
					<l>Kegy s alkalom megadá félig azt,</l>
					<l>Mi teljes szent jogunk volt, ős, igaz.</l>
				</lg>
				<lg>
					<l>Arcomra ez hajt szégyen- s bosszupirt,</l>
					<l>Ez az, mi tisztán lelkesedni tilt.</l>
					<l>Szégyenlenem kell, hogy csak itt vagyunk,</l>
					<l>Napok lehetnénk, s mint mécs, sápadunk.</l>
					<l>Pislog csupán, holott valód a fény:</l>
					<l>Helyetted, nemzetem, pirúlok én!</l>
				</lg>
				<lg>
					<l>Vagy éppen naggyá lenni félsz talán?</l>
					<l>Mily gyávaság! Szégyen reád, hazám!</l>
					<l>Nem ismered tennen hatalmadat,</l>
					<l>Amelyből új kor, új világ hasad?</l>
					<l>Avagy megszűnt-e szülni új gyönyört,</l>
					<l>Új hősöket e vérihlette föld?</l>
				</lg>
				<lg>
					<l>Meddő vagy férfiakban, Kánaán!</l>
					<l>És néped - ó, mily átok ez, hazám! -</l>
					<l>Míg a hatalom előtt meglapúl,</l>
					<l>Testvértelen saját keblébe dúl;</l>
					<l>Törvényt lát rajta félénk bárgyuság,</l>
					<l>S mosolygva hordoz megszokott igát.</l>
				</lg>
				<lg>
					<l>Ó, hogyha szétoszthatnám köztetek</l>
					<l>Szabadságszomjas, büszke lelkemet!</l>
					<l>Ó, vajha tudnátok szeretni azt,</l>
					<l>Egyedül azt, mi fennkölt és szabad:</l>
					<l>Szent rémülettel hogy dobnátok el</l>
					<l>Mindent, mi még zsarnokjelet visel!</l>
				</lg>
				<lg>
					<l>Ó, hogyha szétönthetném köztetek</l>
					<l>Nagy, lánggal égő, forró szívemet!</l>
					<l>Ó, vaj ha tudnátok gyülölni úgy,</l>
					<l>Mit bűnmagul hagyott a gyáva múlt,</l>
					<l>Melyből csak átok, szolgaság terem,</l>
					<l>Eldobnátok borzadva, hirtelen!</l>
				</lg>
				<lg>
					<l>Hogy tűrheted ilyen soká, hazám,</l>
					<l>Mi szolgabélyeget visel magán?</l>
					<l>Dús kerteid meddig tapossa még</l>
					<l>E gyászmagyar, ez alkusz nemzedék?</l>
					<l>Mikor jön már a megváltó vihar</l>
					<l>Rontó, teremtő tenger lángival?</l>
				</lg>
				<lg>
					<l>Üdvözlégy Március! Köszöntelek.</l>
					<l>Emléked rázza fel a nemzetet!</l>
					<l>Ha lángszavam lángban fogamzanék,</l>
					<l>Gyönyör vón akkor s boldog büszkeség</l>
					<l>Dalolnom eszmeharcot, hőstusát</l>
					<l>S a szent szabadság égi himnuszát!</l>
				</lg>
			</div>
		</body>
	</text>
</TEI>