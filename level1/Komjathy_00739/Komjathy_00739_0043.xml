<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0043" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TÉLEN</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">284</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TÉLEN</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TÉLEN</head>
				<p>- Szenic, 1889. dec. 20. -</p>
				<lg>
					<l>Nyár vigalma, ősz siralma,</l>
					<l>Minden eltűnt, oda van ma,</l>
					<l>Tél ez, néma dermedet.</l>
					<l>Megfagyott a könny szememben,</l>
					<l>Mint a harmat rózsakelyhen</l>
					<l>A kiszáradt lomb felett.</l>
				</lg>
				<lg>
					<l>A Természet holtra bágyadt,</l>
					<l>Hűlt szerelmek, béna vágyak</l>
					<l>Zizegnek a hó alatt.</l>
					<l>A táj mint egy hulla fekszik,</l>
					<l>Istenekkel nem vetekszik</l>
					<l>A kifáradt gondolat.</l>
				</lg>
				<lg>
					<l>Fönt az ormon gondok ülnek,</l>
					<l>Rém a rémmel elegyülnek,</l>
					<l>Köztük átok a viszony.</l>
					<l>Lent az aljba, vad kacajba</l>
					<l>Tör a szélvész; vérbe, fagyba</l>
					<l>Véti vemhét az iszony.</l>
				</lg>
				<lg>
					<l>Ki van mondva az itélet:</l>
					<l>Sírgödörbe hull az élet! -</l>
					<l>Van-e még, ki ellenáll?</l>
					<l>Az Enyészet dala harsog,</l>
					<l>Jégvirágok, hideg arcok,</l>
					<l>Amit alkot a Halál.</l>
				</lg>
				<lg>
					<l>Mért nem üt már a nagy óra?!</l>
					<l>Megállott a mutatója,</l>
					<l>Nincs jövendő, sem jelen;</l>
					<l>Lesem, várom: hátha perceg,</l>
					<l>Mindhiába azt a percet, -</l>
					<l>Múltja van csak, végtelen.</l>
				</lg>
				<lg>
					<l>Híja esett az időnek.</l>
					<l>A jelennek, jövendőnek</l>
					<l>Édes álma megszakadt;</l>
					<l>Csak az emlék, csak a bánat,</l>
					<l>Temetőkben, sírva támadt,</l>
					<l>Vet rám kétes árnyakat.</l>
				</lg>
				<lg>
					<l>Mikor üt az örök óra?</l>
					<l>Virradóra! Virradóra!</l>
					<l>Mikor hangzik már a dal?</l>
					<l>Már megállott, semmi kétség,</l>
					<l>Néma árnyak, vaksötétség...</l>
					<l>Készen áll a ravatal.</l>
				</lg>
				<lg>
					<l>Nem, nem halt meg, érzem, érzem!</l>
					<l>Égnyiláson, fellegrésen</l>
					<l>Áttör ím a tűzi Nap!</l>
					<l>Egy sugár csak, mi aláfoly</l>
					<l>S már gyönyörben reng a távol,</l>
					<l>Meglapul az éji had.</l>
				</lg>
				<lg>
					<l>Istenarcról hull a fátyol,</l>
					<l>Ide süt egy szebb világból</l>
					<l>Büszke, lelkes, nagy szeme.</l>
					<l>Földobog a bús Föld is rá,</l>
					<l>Mintha keblét lángra szítná,</l>
					<l>Mintha csókot hintene.</l>
				</lg>
				<lg>
					<l>Szépnek látom újra s nagynak</l>
					<l>A világot s elragadnak:</l>
					<l>Vágy, öröm, hit, szenvedély.</l>
					<l>Nincs hatalma a halálnak:</l>
					<l>Kék szemére a világnak</l>
					<l>Kurta álmot hint a tél.</l>
				</lg>
				<lg>
					<l>Csorba nincs a teremtésen,</l>
					<l>Hervadatlan él egészben,</l>
					<l>Nyár van itt, örökre nyár!</l>
					<l>És a csodás mindenségben</l>
					<l>Napok égnek örök fényben</l>
					<l>S egyre hull, hull a sugár.</l>
				</lg>
			</div>
		</body>
	</text>
</TEI>