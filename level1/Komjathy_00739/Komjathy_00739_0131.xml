<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0131" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÖNVÁD</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">332</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÖNVÁD</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÖNVÁD</head>
				<lg>
					<l>Van-e, ki mer vádolni engem?</l>
					<l>Bírám ki lesz itt énnekem?</l>
					<l>Egy fehér zászló van kezemben:</l>
					<l>Szeplőtelen becsületem.</l>
				</lg>
				<lg>
					<l>Gúny, rágalomnyíl visszapattan</l>
					<l>E férfimellről nyomtalan;</l>
					<l>Vár e kebel, megvíhatatlan,</l>
					<l>Hiába csel s ádáz roham.</l>
				</lg>
				<lg>
					<l>Vádolni nem mer senki engem;</l>
					<l>Sértetlen állok s egyedül;</l>
					<l>Nem üldöz, elhagyott az ellen,</l>
					<l>A jó barát tisztel s kerül.</l>
				</lg>
				<lg>
					<l>Templom e szív, ünnepi csöndjét</l>
					<l>Csak magas ének veri fel;</l>
					<l>Nem jönnek el, hogy összedöntsék,</l>
					<l>Ki jő, borzad s imára kel.</l>
				</lg>
				<lg>
					<l>És mégis milyen vad, sötét láng</l>
					<l>Égeti folyvást arcomat?</l>
					<l>És mégis milyen vad, sötét hang</l>
					<l>Jövendöli balsorsomat!</l>
				</lg>
				<lg>
					<l>És mégis milyen mardosó kín</l>
					<l>Mozdulnom és lélegzenem!</l>
					<l>A belső rémek légióin</l>
					<l>Megtörik önhitt szellemem.</l>
				</lg>
				<lg>
					<l>Bár nékik hozzáférhetetlen</l>
					<l>És a tömegnél jobb vagyok:</l>
					<l>Vad fájdalom szaggatja keblem,</l>
					<l>S bánattól összeroskadok.</l>
				</lg>
				<lg>
					<l>Rajtam egy vérfolyam csapott át,</l>
					<l>Tátong ezer-ezernyi seb;</l>
					<l>Ó, szörnyü kín, ó, rémes önvád:</l>
					<l>Én vagyok a legbűnösebb!</l>
				</lg>
				<lg>
					<l>Engem vádol minden seb ajka,</l>
					<l>Minden kisajtolt drága könny,</l>
					<l>Minden sóhaj, melyet sohajta</l>
					<l>Tört vágy és meggyilkolt öröm.</l>
				</lg>
				<lg>
					<l>Te vagy, te vagy! - kiált az Ínség,</l>
					<l>Te okozál minden nyomort,</l>
					<l>Te döfted át a szívek szívét,</l>
					<l>Te imádtad vakon a port!</l>
				</lg>
				<lg>
					<l>A véred mindig bűnre lobban,</l>
					<l>És véres bosszuért kiált;</l>
					<l>Te reszketél az orgyilokban,</l>
					<l>Mely testvérszívet jára át!</l>
				</lg>
				<lg>
					<l>Te csillogál a tőr hegyében,</l>
					<l>Mely szeretetből ölni tört;</l>
					<l>Te vagy, ki más- s önátkaképpen</l>
					<l>Megmérgezett minden gyönyört!</l>
				</lg>
				<lg>
					<l>Te vagy, te vagy! - kiáltja minden,</l>
					<l>Te vagy a bűnös egyedül!</l>
					<l>Ott van az ok sötét szivedben,</l>
					<l>Hol minden gonosz egyesül. -</l>
				</lg>
				<lg>
					<l>S egyszerre látok fölszakadni</l>
					<l>Minden siralmat, bút, iszonyt,</l>
					<l>Fejem fölött magasra csapni</l>
					<l>Mindent, mi vért és átkot ont.</l>
				</lg>
				<lg>
					<l>Bűnöst kiált az Összeség rám,</l>
					<l>Engem vádol az Egyetem;</l>
					<l>Sötét szemek merednek énrám,</l>
					<l>S a szégyentől kiég szemem.</l>
				</lg>
				<lg>
					<l>Én, én! - kiáltok iszonyodva;</l>
					<l>Én, én! - zokog minden parány;</l>
					<l>És levék önmagamnak pokla,</l>
					<l>S az embert meg nem válthatám!</l>
				</lg>
				<lg>
					<l>Minden csöpp vérem azt kiáltja:</l>
					<l>Én vagyok a legbűnösebb!</l>
					<l>Leroskadok a föld porába,</l>
					<l>És fölszakad az ősi seb.</l>
				</lg>
				<lg>
					<l>A gyászruhát magamra öltöm,</l>
					<l>S arcom rémülve rejtem el:</l>
					<l>Nincs bűn ez óriási gömbön,</l>
					<l>Melyet nem én követtem el!</l>
				</lg>
				<p>[1893. február 24.]</p>
			</div>
		</body>
	</text>
</TEI>