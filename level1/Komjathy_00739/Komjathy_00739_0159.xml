<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0159" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HURRÁ!</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">218</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HURRÁ!</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HURRÁ!</head>
				<lg>
					<l>Legyen a rang, a hír tiétek,</l>
					<l>Én nem cserélek senkivel.</l>
					<l>Szent a homály, amelyben élek,</l>
					<l>Ahol megállok, szent a hely.</l>
					<l>Beh jó, hogy én alant maradtam,</l>
					<l>S fölszínen úsznak a gazok;</l>
					<l>Megzendül egy világ alattam:</l>
					<l>Hurrá! Én semmi sem vagyok!</l>
				</lg>
				<lg>
					<l>Szivembül a bálványt kitéptem,</l>
					<l>S most én vagyok magamon úr;</l>
					<l>Magammal örök frigyre léptem</l>
					<l>Széjjelszakíthatatlanúl.</l>
					<l>Ez oszthatatlan dús magányban</l>
					<l>Lelkem mint önvilág ragyog,</l>
					<l>Ó, mily gyönyör! Nincs semmi vágyam.</l>
					<l>Hurrá! Én semmi sem vagyok!</l>
				</lg>
				<lg>
					<l>Legyen a hatalom a bűné,</l>
					<l>Dőzsöljön szennyben a világ!</l>
					<l>Lobogva válok égi tűzzé,</l>
					<l>Mi bennem ég, nem földi láng.</l>
					<l>Gúnyoljanak a föld királyi,</l>
					<l>Hogy engem minden elhagyott,</l>
					<l>Büszkén fogok elébök állni:</l>
					<l>Hurrá! Én semmi sem vagyok!</l>
				</lg>
				<lg>
					<l>Megzendül a világ köröttem,</l>
					<l>Az új, az ősi, isteni;</l>
					<l>És végtelen, dicső körökben</l>
					<l>Hallom a mennyet zengeni.</l>
					<l>Hallom a csillagok zenéjét,</l>
					<l>Az égi dallam megcsapott,</l>
					<l>Szivembe Olimp hinti kéjét:</l>
					<l>Hurrá! Mert semmi sem vagyok.</l>
				</lg>
				<lg>
					<l>S fölkél a boldog nap szivemben,</l>
					<l>És az örök hajnal hasad;</l>
					<l>Lebegni, tűnni, szállni bennem</l>
					<l>Látok csodás, szent árnyakat,</l>
					<l>Látom a szellemek világát,</l>
					<l>Látom a fényt, az ősnapot,</l>
					<l>Szivembe Olimp hinti lángját:</l>
					<l>Hurrá! Mert semmi sem vagyok!</l>
				</lg>
				<lg>
					<l>Legyen a kincs, a trón tiétek,</l>
					<l>Én nem cserélek senkivel.</l>
					<l>Szent a homály, amelyben élek,</l>
					<l>Ahol megállok, szent a hely.</l>
					<l>A gyönyöröknek óceánja</l>
					<l>- Ugy érzem - rajtam átcsapott,</l>
					<l>Ugy érzem, szellemek királya,</l>
					<l>Hurrá! Hogy minden én vagyok!</l>
				</lg>
			</div>
		</body>
	</text>
</TEI>