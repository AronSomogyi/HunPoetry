<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0155" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">JELENÉSEK</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">372</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>JELENÉSEK</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>JELENÉSEK</head>
				<lg>
					<l>Valami titkos isteni szellem</l>
					<l>Jár a világon, a lelkeken át,</l>
					<l>Lobog a légben, izzik az égben,</l>
					<l>Kapja meg az élők tünde sokát.</l>
				</lg>
				<lg>
					<l>Méla gyönyörtől reszket a nyárfa,</l>
					<l>Tiszta szerelmet suttog a hárs,</l>
					<l>Mélytüzü rózsák kéjbe lihegnek,</l>
					<l>Boldogan érint társat a társ.</l>
				</lg>
				<lg>
					<l>Valami csodás szellemi élet</l>
					<l>Szór a világra délszaki fényt,</l>
					<l>Küld a szemekbe mennyei látást,</l>
					<l>Önt a szivekbe isteni kéjt.</l>
				</lg>
				<lg>
					<l>Mámoros élvet lehel a jázmin,</l>
					<l>Enyhe örömre csobban az ér,</l>
					<l>Égi nagy üdvöt zeng a pacsirta,</l>
					<l>Hév gyönyörökre pezsdül a vér.</l>
				</lg>
				<lg>
					<l>Valami bűvös, végtelen érzés</l>
					<l>Visz, ragad el ma mindeneket,</l>
					<l>Végtelen eszmék végtelen üdve</l>
					<l>Hajtja magasba a szellemeket.</l>
				</lg>
				<lg>
					<l>Balzsamözönben úsznak a völgyek,</l>
					<l>Színpazar álmot él a mező,</l>
					<l>Magas örömre gyúlnak az ormok,</l>
					<l>Büszke hitet hajt büszke tető.</l>
				</lg>
				<lg>
					<l>Mily csodafény ez! Milyen igézet!</l>
					<l>Áttörök én még sűrü falán;</l>
					<l>Iszonyu kéj lesz belemerülnöm:</l>
					<l>Hátha kipattan az ősi talány?</l>
				</lg>
				<lg>
					<l>Hova emeltek, hova ragadtok</l>
					<l>Szertelen, édes, boldog erők?</l>
					<l>Hátha e körben, tiszta tükörben</l>
					<l>Megnyilik Isten az ember előtt?</l>
				</lg>
				<lg>
					<l>Hátha ez érzés már a megértés?</l>
					<l>És az igazság nyitja a szív?</l>
					<l>Itt, ahol lelket iszik a lélek,</l>
					<l>Maga is Isten az isteni mív.</l>
				</lg>
				<lg>
					<l>Nem örök-e, nem Isten-e minden,</l>
					<l>Min az örök-szép bélyege van?</l>
					<l>Sarjiban újra zsendül az ősfa,</l>
					<l>S minden előd él fiaiban.</l>
				</lg>
				<lg>
					<l>Beragyog itt mindent az örök nap;</l>
					<l>Boldog, aki őbenne hiszen!</l>
					<l>Érez a fűszál, gondol a kőszirt,</l>
					<l>Lát az azúrkék, isteni szem.</l>
				</lg>
				<lg>
					<l>Gondolat ontja szerte világát,</l>
					<l>Eszmegyönyör szül életözönt.</l>
					<l>Szellem az Isten, lélek a törvény,</l>
					<l>Mely a szivekbe lánghevet önt.</l>
				</lg>
				<lg>
					<l>Az, ami lelket lehel a kőbe,</l>
					<l>Hímzi a rétek pompamezét,</l>
					<l>Szövi a lombok mesteri sátrát,</l>
					<l>Emeli bércek büszke fejét.</l>
				</lg>
				<lg>
					<l>Ó, ez a látszat már maga lényeg;</l>
					<l>Kérded örökre s örökre felel.</l>
					<l>Ronts neki bátran s nézd az egészet!</l>
					<l>Nyitva előtted az isteni telj.</l>
				</lg>
				<lg>
					<l>Szellem az ősnap, lélek e minden</l>
					<l>És az egészben lüktet az ész:</l>
					<l>Míglen a sárban kotor a gyáva,</l>
					<l>Látja, köszönti őt a merész.</l>
				</lg>
				<lg>
					<l>Íme, rajongva köszöntelek Isten,</l>
					<l>Öntelen omló végtelen ár,</l>
					<l>Mindenek atyja, mindenek anyja,</l>
					<l>Életet ontó tiszta sugár.</l>
				</lg>
				<lg>
					<l>Teste az észnek, lelke a szónak,</l>
					<l>Lelkeket oldó szent szerelem,</l>
					<l>Ki vagy az égben, ki vagy a szívben,</l>
					<l>Téged imád itt minden elem!</l>
				</lg>
				<lg>
					<l>Ő az örök fény, ő az örök nap;</l>
					<l>Boldog, aki őbenne hiszen!</l>
					<l>Nyitva az ég - és íme szivembe</l>
					<l>Néz az azúrkék, isteni szem!</l>
				</lg>
				<p>[1894. július 9.]</p>
			</div>
		</body>
	</text>
</TEI>