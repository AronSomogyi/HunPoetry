<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0003" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HIMNUSZ</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">644</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HIMNUSZ</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HIMNUSZ</head>
				<p>- Szécsény, 1888. aug. 8. -</p>
				<lg>
					<l>Átérezém a lét keservét,</l>
					<l>A földnek összes nyomorát.</l>
					<l>Ki méri meg a kínok terjedelmét?</l>
					<l>Célok ködébe vajj ki lát?</l>
					<l>Sötétben él a törpe ember,</l>
					<l>Eszmélni nem tud, merni nem mer,</l>
					<l>Elfödi végül örök éjjel...</l>
					<l>De mintha más az én sorom!</l>
					<l>Nem omlik, mint a többi, széjjel,</l>
					<l>Megtestesül, mit álmodom!</l>
					<l>Ó, hála, hála Istenemnek,</l>
					<l>Hogy olyan szépet álmodám!</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
				<lg>
					<l>A föld csupán az ég salakja,</l>
					<l>Alanti tűz, mi benne forr,</l>
					<l>Nem hat az égbe durva harca,</l>
					<l>Amely virágot, álmot eltipor.</l>
					<l>Mi célja van ez óriási harcnak,</l>
					<l>Vad győzelemnek, bús kudarcnak?</l>
					<l>Hiába éltél önösen magadnak,</l>
					<l>Hiába élned másokér,</l>
					<l>Csalóka fény emelt, árnyak ragadnak,</l>
					<l>Csak álom volt a büszke cél.</l>
					<l>Enyém is az; de nem tudom mért,</l>
					<l>Az én szívem mégis vidám:</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
				<lg>
					<l>Ki fejti meg, ki látja tisztán</l>
					<l>Élet! sötét rejtelmidet?</l>
					<l>A bölcsek szózatát a pusztán,</l>
					<l>Ha hallja is, ki érti meg?</l>
					<l>Az átok úr. Ezer sebében</l>
					<l>Vonaglik az emberiség,</l>
					<l>Mérhetetlen kínja tengerében</l>
					<l>A jobbak vére semmiség.</l>
					<l>Szivem zokog; de tudja Isten,</l>
					<l>Én mégis szépet álmodám:</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
				<lg>
					<l>Ó, fáj e gúnyos össze-vissza!</l>
					<l>Tudom, hogy minden hiuság:</l>
					<l>De ajkam ajkad kéjit issza,</l>
					<l>Ragyogó, édes ifjuság!</l>
					<l>Csókod hevén magasra gyúl a lélek,</l>
					<l>Csókod tüzét nem oltják röpke évek.</l>
					<l>Az első csók, mit tőle kaptam,</l>
					<l>Még most is itt ég ajkamon;</l>
					<l>Az ifjuság, a halhatatlan</l>
					<l>Kisér magányos utamon.</l>
					<l>Mi vár reám a csillagokban,</l>
					<l>Karjaiban megálmodám,</l>
					<l>Ő szórja dús fényét szivembe,</l>
					<l>Ő hinti e gyönyört reám.</l>
				</lg>
				<lg>
					<l>Föllázadék a végzet ellen,</l>
					<l>Gyakorta fölzokogtam én:</l>
					<l>De most majd szétfeszíti mellem</l>
					<l>A szerelem, az üdv, a fény!</l>
					<l>A foltot én, mely égetett, lemostam,</l>
					<l>Nem nézek a bünök sarába mostan,</l>
					<l>A lélek szárnyai ragadnak</l>
					<l>És a magasba néz szemem:</l>
					<l>Ha nyitva áll az ég, a gazdag,</l>
					<l>Mér csüggjön csilló porszemen?</l>
					<l>Ó, boldog én, ki a nagyobbnak</l>
					<l>Igéretföldét láthatám!</l>
					<l>Ím, szót keres a kéjbetölt szív,</l>
					<l>Szavam kitör: gyönyör reám!</l>
				</lg>
				<lg>
					<l>Gyönyör reám! Ó, mert magamban</l>
					<l>Érzek mindent, mi isteni,</l>
					<l>A lét hatalmát pompafényben</l>
					<l>Lelkemen által rengeni!</l>
					<l>Fölengedett az ősi átok,</l>
					<l>Öveznek ragyogó világok;</l>
					<l>Nem hajtom én fejem le búsan,</l>
					<l>Fényt szórok, merre csak megyek,</l>
					<l>És üdvözülve, koszorúsan</l>
					<l>Adom ki majdan lelkemet.</l>
					<l>A boldogságot eljegyeztem</l>
					<l>És a dicsőség vár reám;</l>
					<l>Addig az élet hadd sebezzen:</l>
					<l>Érzem, gyönyörre szült anyám!</l>
				</lg>
				<lg>
					<l>Gyönyör reám! Ó, mert a Múzsa</l>
					<l>Megihleté már homlokom!</l>
					<l>Nevem nem süllyed vak borúba,</l>
					<l>Nem járok ismert nyomdokon.</l>
					<l>Mi él a napban s dúl a vérben:</l>
					<l>Én érzem, látom s általértem.</l>
					<l>Csodás erőt támadni érzek,</l>
					<l>A költészet hatalmat ad,</l>
					<l>S imé belátom az egészet,</l>
					<l>Diadalt ül a gondolat.</l>
					<l>Ha álom volt, mit általéltem,</l>
					<l>Dicső volt, amit álmodám...</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
				<lg>
					<l>Gyönyör reám! Áldás a dalnak,</l>
					<l>Melyben a bánat kéjeleg!</l>
					<l>Bűbájos, mély zenébe halnak</l>
					<l>Az átvirrasztott éjjelek.</l>
					<l>Játsszék a vész vad keze rajta,</l>
					<l>Gyönyört lehel a költő lantja;</l>
					<l>Áldott, ki búját dalba önti,</l>
					<l>Szirtek között mosolygva jár,</l>
					<l>Vihar ha jő, dallal köszönti,</l>
					<l>Szivébe tőr; fején sugár!</l>
					<l>Elvérzik szívem a sebekbe,</l>
					<l>Halóra, rózsa hull reám: -</l>
					<l>A szenvedést, a kínt is áldom,</l>
					<l>Hogy e nagy álmot láthatám!</l>
				</lg>
				<lg>
					<l>Gyönyör reám! Áldott az óra,</l>
					<l>Mely létrehívott engemet!</l>
					<l>Az alkotó, a büszke szóra</l>
					<l>A lég gyönyörtől reszketett.</l>
					<l>Ujjongva szült a föld s az égnek</l>
					<l>Tüzei büszke daccal égtek.</l>
					<l>E kárhozott, de szép világra</l>
					<l>A fénynek ünnepén jövék,</l>
					<l>A boldog asszony magzatára</l>
					<l>Csókját lehellé tiszta ég.</l>
					<l>Ha büszke szóra nyílik ajkam,</l>
					<l>Ne dobjatok követ reám:</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
				<lg>
					<l>Gyönyör reám! Ó, légyen áldott</l>
					<l>A költészet, az ifjuság!</l>
					<l>Bejárom büszkén a világot,</l>
					<l>Fejemben ragyogóbb világ!</l>
					<l>Fejemre hír sugára lebben,</l>
					<l>Szivem remeg már édes sejtelemben,</l>
					<l>Szivem hatalmas szóra dobban,</l>
					<l>Magam fölé emelkedem,</l>
					<l>És érzem, mindegyre jobban,</l>
					<l>Hogy úr vagyok a lelkeken!</l>
					<l>A koszorút már szövi lelkem,</l>
					<l>Illata hint gyönyört reám...</l>
					<l>Áldott a perc, midőn születtem,</l>
					<l>S a méh, melyben fogantatám!</l>
				</lg>
			</div>
		</body>
	</text>
</TEI>