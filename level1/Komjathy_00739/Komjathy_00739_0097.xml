<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0097" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MAGYAR</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">400</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MAGYAR</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MAGYAR</head>
				<lg>
					<l>Népek karában, ó, mi vagy te,</l>
					<l>Én népem, hősök nemzete?</l>
					<l>Teremtés méhiben vajj fogant-e</l>
					<l>Több ilyen bűvös, szép rege?</l>
					<l>Áldott s dicső vagy mindörökre!</l>
					<l>Ami nagyot s merészet szív akar,</l>
					<l>Egy szóba van foglalva össze:</l>
					<l>E szóba, hogy: magyar.</l>
				</lg>
				<lg>
					<l>Az istenagyban legszebb gondolat,</l>
					<l>Szabadság fölkent bajnoka,</l>
					<l>Dicskör övedzi büszke homlokod,</l>
					<l>Kebled az Isten hajloka.</l>
					<l>Gyönyörbe ring az ajk, téged kimondó,</l>
					<l>Neved virágot s vészt kavar,</l>
					<l>S a gondolat oly fönncsapongó</l>
					<l>E szóra, hogy: magyar!</l>
				</lg>
				<lg>
					<l>Sápad nevednek hallatára</l>
					<l>Az áruló, az orv, lator;</l>
					<l>De azt gyönyörrel átaljárja,</l>
					<l>Kiben nemes szív lángja forr.</l>
					<l>Emelkedik, ki tégedet hív,</l>
					<l>A neved ünnep és vihar;</l>
					<l>Dobban, megindul mindenik szív</l>
					<l>E szóra, hogy: magyar.</l>
				</lg>
				<lg>
					<l>A zsarnokok halálos ellene,</l>
					<l>Jónak, nemesnek hű paizs;</l>
					<l>És él a nagy Rákóczi szelleme</l>
					<l>Még legkisebb fiadban is.</l>
					<l>Harag sápasztja elleninket,</l>
					<l>Reszketve ejti neved a cudar,</l>
					<l>De átaljár szent tüze minket</l>
					<l>E szónak, hogy: magyar.</l>
				</lg>
				<lg>
					<l>Történeted nagy vértanúság,</l>
					<l>Szebb, mint a szentek élete;</l>
					<l>Bús lapjain sok mély tanulság</l>
					<l>Vérrel irott költészete.</l>
					<l>Rád annyi ellen dühe rontott!</l>
					<l>Kalászos rónád bús avar...</l>
					<l>Ó, mennyi köny és gyász borongott</l>
					<l>E néven, hogy: magyar!</l>
				</lg>
				<lg>
					<l>De vértanúid szent porából</l>
					<l>Új, lelkesebb lét sarjada;</l>
					<l>A honfibúnak viharából</l>
					<l>Támadt az eszmék százada.</l>
					<l>Hiába könny s vér nem patakzott:</l>
					<l>E nemzet él! - Él, mert akar!</l>
					<l>És minden érzés összehangzott</l>
					<l>E szóban, hogy: magyar.</l>
				</lg>
				<lg>
					<l>Népek karában újra nagy vagy,</l>
					<l>Kossuth, Széchenyi nemzete!</l>
					<l>És nőttön-nő a te hatalmad,</l>
					<l>Előtted új fény ezrede.</l>
					<l>Eszményekért küzdj lelkesedve:</l>
					<l>S ne félj, hogy törzsököd kihal!</l>
					<l>Vigy lelket a népküzdelembe,</l>
					<l>S uralkodjál, magyar!</l>
				</lg>
				<lg>
					<l>S mi megmaradt a zord napokból,</l>
					<l>Törd össze mind a láncokat!</l>
					<l>Űzd el fönséges homlokodról</l>
					<l>A visszatérő árnyakat!</l>
					<l>A pírt, a véres képek árnyát,</l>
					<l>Mi a sötét napokra vall,</l>
					<l>Törüld le és minden bilincset</l>
					<l>Törj össze, ó, magyar!</l>
				</lg>
				<lg>
					<l>Dicső tusákra nyílik a határ,</l>
					<l>Mienk a dús jelen s jövő,</l>
					<l>Ránk még pazar győzelmek üdve vár;</l>
					<l>Üdv, mit a költők álma sző.</l>
					<l>Most álom; majdan ragyogó valóság,</l>
					<l>Mert érte küzd a fő, a kar. -</l>
					<l>Emeld az Eszme lobogóját</l>
					<l>Magasra, ó, magyar!</l>
				</lg>
				<lg>
					<l>Népek között te léssz az első,</l>
					<l>Én népem, hősök nemzete!</l>
					<l>Csodákat lesz életre keltő</l>
					<l>Fajunk jövő története.</l>
					<l>Rettegni fognak s áldni téged,</l>
					<l>A neved ünnep és vihar:</l>
					<l>És visszazengik ezredévek</l>
					<l>E büszke szót: magyar.</l>
				</lg>
				<lg>
					<l>Lelkedből lelkezém. Magyar vagyok.</l>
					<l>Nemcsak a vér: szellem jogán.</l>
					<l>Szellemetekből, ti dicső nagyok,</l>
					<l>Növekvém és táplálkozám.</l>
					<l>Honszerelem! Vess tiszta lángot!</l>
					<l>Jöjjön, ki vélünk érez és akar:</l>
					<l>És meghódítjuk a világot</l>
					<l>E szóval, hogy: magyar!</l>
				</lg>
				<p>[1891. március 15.]</p>
			</div>
		</body>
	</text>
</TEI>