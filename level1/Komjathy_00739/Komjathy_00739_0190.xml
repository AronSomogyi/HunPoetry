<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0190" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">NEM EGY AZ ISTEN!</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">368</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>NEM EGY AZ ISTEN!</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>NEM EGY AZ ISTEN!</head>
				<lg>
					<l>Nem egy az Isten! Szinte látom</l>
					<l>Az őserőket küzdeni;</l>
					<l>Egymásra törve hallom őket</l>
					<l>Csodásan, fönnen zengeni.</l>
					<l>Innét van minden meghasonlás,</l>
					<l>Innét a diszharmónia,</l>
					<l>Magasba szállás, mélybe omlás,</l>
					<l>Fölváltva gyász és glória.</l>
				</lg>
				<lg>
					<l>Csatájuk a szférák zenéje,</l>
					<l>Fönséges, óriás tusa;</l>
					<l>Megüté fülemet a győzők</l>
					<l>Kegyetlen kéjü himnusza.</l>
					<l>S az elbukók gyászindulója</l>
					<l>Megcsapta lelkem szárnyival;</l>
					<l>Merész szivem rémülve tölt be</l>
					<l>A titkok hallomásival.</l>
				</lg>
				<lg>
					<l>És látomásival beteltem</l>
					<l>Olimp magasztos harcinak,</l>
					<l>Szédítő kéjén ittasultam,</l>
					<l>Mi fönn viharzik, dúl, kacag.</l>
					<l>Mert végtelen gyürűkbe zeng ott</l>
					<l>És lejt a roppant égi kar,</l>
					<l>Megannyi Nap, megannyi Eszme,</l>
					<l>S mind szeret, érez, lát, akar.</l>
				</lg>
				<lg>
					<l>Ó, mert egy halhatatlan átok</l>
					<l>Uralg az égiek fölött;</l>
					<l>Más-más a cél, de egy a Végzet,</l>
					<l>Küzdelmük egyenlőn örök.</l>
					<l>Közös a vágy, közös a bánat,</l>
					<l>A láz, a szomj s a viadal;</l>
					<l>Mérhetlen kín, ó, szörnyű végzet:</l>
					<l>Mind mást szeret és mást akar!</l>
				</lg>
				<lg>
					<l>Innét a harc. Pártos kezükben</l>
					<l>A visszavonásnak üszke ég.</l>
					<l>Vad gyönyörét a rombolásnak</l>
					<l>Már végtelenszer érezék.</l>
					<l>Mély gyönyörét az alkotásnak</l>
					<l>Érezniük örökre kéj;</l>
					<l>Alkotni, zúzni készti őket</l>
					<l>Egy halhatatlan szenvedély.</l>
				</lg>
				<lg>
					<l>Nem egy az Isten! Fönn az égben</l>
					<l>Ha egyé vón az uralom,</l>
					<l>A mindenség egyhangu volna,</l>
					<l>S a végtelenség unalom.</l>
					<l>Nem egy a lét, bár egy a lényeg,</l>
					<l>Bár egy az ok, nem egy a cél,</l>
					<l>Szapora szellem szüli a létet,</l>
					<l>A Természet dús és pazér.</l>
				</lg>
				<lg>
					<l>Dúsgazdag, szertelen az Élet,</l>
					<l>S a Lelkek száma számtalan.</l>
					<l>Előttük ím a Végtelennek</l>
					<l>Roppant pályája nyitva van.</l>
					<l>Az Istenek, az örök Eszmék</l>
					<l>Vívnak rajt emelő csatát,</l>
					<l>S a Végtelent magát fokozva</l>
					<l>Dúsabb s dicsőbb lesz a világ.</l>
				</lg>
				<lg>
					<l>És tör az Élet mind magasbra</l>
					<l>Lángelmű szerzők műveként,</l>
					<l>Mind szebbé lesz a végtelen szép,</l>
					<l>Nem ismer egyuralmi kényt.</l>
					<l>Nincs rendiség a szabad égben,</l>
					<l>És nincs elsőszülötti jog,</l>
					<l>Testvérek ők a hatalomban,</l>
					<l>S mind egyenlőek, szabadok.</l>
				</lg>
				<lg>
					<l>Titkok mélysége, lét magassa,</l>
					<l>Én látlak, ó, csodák hona!</l>
					<l>De veled, ó, te végtelen dús,</l>
					<l>Betelni nem lehet soha!</l>
					<l>Imádjon más egy zsarnok-Istent,</l>
					<l>Urat a szolgák s gyermekek,</l>
					<l>Csodállak én, de nem remeglek</l>
					<l>Titeket, örök Istenek.</l>
				</lg>
				<lg>
					<l>Nem egy az Isten! Büszke perc volt,</l>
					<l>Mely fölnyitá vakult szemem,</l>
					<l>Egy perc! Ó, mily csodás varázslat,</l>
					<l>Megnyílt, föltárult ím a menny!</l>
					<l>Nem egy az Isten! Fönn az égben</l>
					<l>Szabad, nagy Eszmék küzdenek,</l>
					<l>Napszemetek világol onnan,</l>
					<l>Fönséges, örök Istenek!</l>
				</lg>
			</div>
		</body>
	</text>
</TEI>