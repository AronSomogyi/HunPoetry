<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0110" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HA MAJD A HÍR...</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">514</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HA MAJD A HÍR...</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HA MAJD A HÍR...</head>
				<lg>
					<l>Ha majd a hír szárnyára vesz,</l>
					<l>És rózsát szór a nép elém,</l>
					<l>Nevem dicső, magasztva lesz,</l>
					<l>Csodálva és rettegve én:</l>
				</lg>
				<lg>
					<l>Ha majd hizelg, ki most lenéz,</l>
					<l>Bókokba fojt, ki most lehord,</l>
					<l>Meglát a vak, finyás becéz,</l>
					<l>És fölemel, ki rám tiport:</l>
				</lg>
				<lg>
					<l>Tenyéren hord munkás, nagyúr,</l>
					<l>Még a süket is rám figyel,</l>
					<l>S kegyelve lesz a trubadúr,</l>
					<l>Kit a tömeg most nem szivel:</l>
				</lg>
				<lg>
					<l>Ha majd ledér divat, szeszély</l>
					<l>Fölkapja még szűz nevemet,</l>
					<l>A Közli-had belőlem él,</l>
					<l>Szaglász, birál, nyomon követ:</l>
				</lg>
				<lg>
					<l>Foltot keres az életész</l>
					<l>És kisüti: ember valék;</l>
					<l>Bölcsen kavar a sok vegyész</l>
					<l>Bókmézbe dühsajtolt epét:</l>
				</lg>
				<lg>
					<l>Harag lehűl, a gáncs megül,</l>
					<l>A vállára vesz a vak tömeg,</l>
					<l>Verseimet ha könyv nekül</l>
					<l>Szavalja majd ifjú s öreg:</l>
				</lg>
				<lg>
					<l>A honfitárs s a honleány</l>
					<l>Értem rajong és lelkesül</l>
					<l>(Talány leszek nekik, talány,</l>
					<l>Kezükbe csak ruhám kerül!):</l>
				</lg>
				<lg>
					<l>Benépesül az ősmagány,</l>
					<l>Minden kacag, pezsg, duzzadoz;</l>
					<l>Megérhetém s megláthatám,</l>
					<l>Hogy a közöny-jég olvadoz:</l>
				</lg>
				<lg>
					<l>Megérhetem a diadalt,</l>
					<l>Mit - vérdijon - a vágy igért,</l>
					<l>Megláthatom, miért sohajt</l>
					<l>E szomju szív, a büszke célt:</l>
				</lg>
				<lg>
					<l>Előmbe lép az őssetét,</l>
					<l>A titkos árny, a néma rém;</l>
					<l>Nem érzek mást, csak megvetést,</l>
					<l>És arcomat elrejtem én.</l>
				</lg>
				<lg>
					<l>Elfordulok. Undor fog el</l>
					<l>A tetszészaj, taps hallatán:</l>
					<l>Nem erre tört a tűz kebel</l>
					<l>Az ifjuság szép hajnalán!</l>
				</lg>
				<lg>
					<l>Nem ez, mit az ifjonti Vágy</l>
					<l>A Lét fehér lapjára sző.</l>
					<l>Az Ideált ringatva jár</l>
					<l>Előtte a dicső Jövő.</l>
				</lg>
				<lg>
					<l>A Képzelet más képeket</l>
					<l>Teremt, betöltve tért, időt;</l>
					<l>S mit óriás vásznára fest,</l>
					<l>Magasztosabb, nagyobb, dicsőbb.</l>
				</lg>
				<lg>
					<l>Nem itt, nem itt, följebb a cél,</l>
					<l>Melyért a láng ifjú hevült!</l>
					<l>Ez volna hát, ez hát a bér,</l>
					<l>Miért vérzett és lelkesült?!</l>
				</lg>
				<lg>
					<l>Magasbra tör, mélyebbre ás,</l>
					<l>Kit démona művekre bír,</l>
					<l>Miket nem érhet hervadás,</l>
					<l>Nem dobhat éh torkába sír.</l>
				</lg>
				<lg>
					<l>Ez hát a cél! Milyen sekély,</l>
					<l>Mily gúnyos és mily nyomorult!</l>
					<l>Ki gyűlölt és kit megvetél,</l>
					<l>Fejedre az tűz koszorút.</l>
				</lg>
				<lg>
					<l>Övezne fény: szivem setét,</l>
					<l>S belőle mély panasz fakad:</l>
					<l>Eltörpül itt, mi nagy, mi szép,</l>
					<l>Nem látok én, csak árnyakat.</l>
				</lg>
				<lg>
					<l>Ó, váz világ, torzgyűjtemény,</l>
					<l>Nekem gyülölt és idegen!</l>
					<l>A koszoru is oly kemény,</l>
					<l>Ólomnehéz a fejemen.</l>
				</lg>
				<lg>
					<l>Belátom ím, hogy semmi mind,</l>
					<l>Mit szenvedék s mit művelék;</l>
					<l>Az eszmekéjt, az égi kínt</l>
					<l>Elnyelte mind a puszta lég.</l>
				</lg>
				<lg>
					<l>Terméketlen talajra hullt</l>
					<l>A dús vetés, az égi mag;</l>
					<l>Szegény vagyok és nyomorult,</l>
					<l>A föld röge is boldogabb.</l>
				</lg>
				<lg>
					<l>Gyűlöljetek, mint egykoron,</l>
					<l>S tapossatok meg engemet!</l>
					<l>Nem jött el még az én korom:</l>
					<l>A Szabadság s a Szeretet.</l>
				</lg>
				<lg>
					<l>Nem jött el még az én időm,</l>
					<l>Még rab a szív, koldus az ész,</l>
					<l>Fülembe zúg még rémitőn</l>
					<l>Az ős sirám, átokverés.</l>
				</lg>
				<lg>
					<l>Még zúgja mind vad átkait</l>
					<l>A gyűlölet s a butaság,</l>
					<l>A szolgaság uralkodik,</l>
					<l>Kietlen még e szép világ. -</l>
				</lg>
				<lg>
					<l>- Ily szóba tör a hír fia,</l>
					<l>Szomját a hír nem oltja el.</l>
					<l>Egyetlen kéj lesz sírnia,</l>
					<l>Egy könny, miért még esdekel.</l>
				</lg>
				<lg>
					<l>Magányba fut s e koszorút</l>
					<l>Eldobja és megrendül ő;</l>
					<l>Homlokáról a mély borút</l>
					<l>Nem mossa el a fényeső.</l>
				</lg>
				<lg>
					<l>Az elveszett s meglelt magány</l>
					<l>Lesz újra az ő otthona;</l>
					<l>A dicsőség magaslatán</l>
					<l>Ő árva, bús és mostoha. -</l>
				</lg>
				<lg>
					<l>Ha majd a hír szárnyára vesz:</l>
					<l>Előmbe lép a néma rém;</l>
					<l>Nevem dicső, magasztva lesz:</l>
					<l>Boldogtalan s magányos én.</l>
				</lg>
				<p>[Szenic, 1891. május 30.]</p>
			</div>
		</body>
	</text>
</TEI>