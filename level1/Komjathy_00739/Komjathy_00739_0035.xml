<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0035" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LAURA</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">431</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LAURA</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LAURA</head>
				<p>Dalok a temetőből</p>
				<p>I.</p>
				<lg>
					<l>Korán letört lány, zsenge Hóvirág!</l>
					<l>Hó volt a dajkád, most a föld;</l>
					<l>Akkor kopár, virágtalan világ,</l>
					<l>Részvét borít most, társi zöld.</l>
				</lg>
				<lg>
					<l>Itt nyugszol immár, édes Hóleány,</l>
					<l>Friss Márciusnak langy lehe,</l>
					<l>Talányos élet álma, holt talány,</l>
					<l>Gyöngéd korom szűz ihlete!</l>
				</lg>
				<lg>
					<l>Csókolni imádságos ajkadat</l>
					<l>Hogyan epedtem egykoron!</l>
					<l>Valami titkos vágyódás ragadt</l>
					<l>Üdülni tiszta szirmodon.</l>
				</lg>
				<lg>
					<l>Rejtelmes Isten! Visszasírnom add</l>
					<l>A tiszta, szép, derűs időt!</l>
					<l>S te végtelen jövő! Meglátnom add</l>
					<l>A hótestű, hólelkü nőt!</l>
				</lg>
				<p>II.</p>
				<lg>
					<l>Fehér volt arca, keble is fehér;</l>
					<l>Hó teste és hó lelke volt.</l>
					<l>Talányos Isten! Fényes egedér</l>
					<l>Nem adtam vón e szép szobort!</l>
				</lg>
				<lg>
					<l>Virágszobor, jéggé fagyott tavasz,</l>
					<l>Szűz lángok megkövült lehe...</l>
					<l>A zord Idő bár mindent behavaz,</l>
					<l>Kitetszik Hóvirág keze.</l>
				</lg>
				<lg>
					<l>Kitetszik és a Nap felé mutat,</l>
					<l>Sejtelmes evangéliom;</l>
					<l>Szelíd, de jós szeme a fényutat</l>
					<l>Keresi a bús halmokon.</l>
				</lg>
				<lg>
					<l>Most már tudom: a síron át vezet</l>
					<l>A titkos út a Nap felé;</l>
					<l>Szünetlen látom a fehér kezet,</l>
					<l>Mely fátyolát fölemelé.</l>
				</lg>
				<p>III.</p>
				<lg>
					<l>Ó, zsenge kor szűzeleven dala,</l>
					<l>Immár kiszenvedett Remény!</l>
					<l>De azt hiszem, már akkor holt vala,</l>
					<l>Megszólítni alig merém.</l>
				</lg>
				<lg>
					<l>Oly óva léptem én, lábujjhegyen,</l>
					<l>És halkan suttogott szavam,</l>
					<l>Hogy el ne szálljon és tovább legyen</l>
					<l>Mellettem, mintsem írva van.</l>
				</lg>
				<lg>
					<l>Hiába volt! Ő gyorsan elrepült,</l>
					<l>Túlságos könnyű volt ide.</l>
					<l>Kihűlt, aztán ellebbent, menekült</l>
					<l>Éterbül szövetett szive.</l>
				</lg>
				<lg>
					<l>Mirtuszövezve lép ki árnyiból,</l>
					<l>Dicsőült arca ott ragyog;</l>
					<l>A haraszt zizegi, fa lombja szól:</l>
					<l>Laura! Mily jó vagy s boldog ott!</l>
				</lg>
				<lg>
					<l>Hagyjátok a gúnyt, könyet, átkokat!</l>
					<l>A Végtelen, mit érzek itt,</l>
					<l>Titeket elszorít és fojtogat,</l>
					<l>Elragad engem s üdvezít!</l>
				</lg>
				<p>IV.</p>
				<lg>
					<l>Igen! A temető a Végtelenség.</l>
					<l>Ezer kerubim lebben rajta át;</l>
					<l>Más nem merné zavarni méla csendjét;</l>
					<l>Az Éjkirály itt tartja udvarát.</l>
				</lg>
				<lg>
					<l>Elmondjam a kisértetek regéjét,</l>
					<l>Az árnyak vén, babonás titkait?</l>
					<l>Fölhívjam a suhanó rémek éjét?</l>
					<l>Kibontsam a rejtelmek szárnyait?</l>
				</lg>
				<lg>
					<l>Elmondjam-e, a Máslét mily valóság?</l>
					<l>S hogy nincsen Nemlét és nincsen halál?</l>
					<l>Túlparton nyílnak mélyebb tüzü rózsák</l>
					<l>És öldöklőbb, sugárzóbb ott a nyár.</l>
				</lg>
				<lg>
					<l>Beszéljek az élő kisértetekrül,</l>
					<l>Melyek lehelnek, sírnak, zengenek?</l>
					<l>Láttukra gyáva szív borzadva rendül,</l>
					<l>A kisszivű elsápad és remeg.</l>
				</lg>
				<lg>
					<l>Kisértet a rossz lelkiösmeretnek,</l>
					<l>Szellemvalót lát bennök az igaz;</l>
					<l>Fekete gyávaság jöttükre retteg,</l>
					<l>A szenvedő nemesnek égvigasz.</l>
				</lg>
				<lg>
					<l>Hitetlen ember túlvilágba révül,</l>
					<l>Felejti a tudákos tételit,</l>
					<l>A balga és gonosz mélységbe szédül;</l>
					<l>Biralmad ez, éjfélnek napja, Hit!</l>
				</lg>
				<lg>
					<l>Éjféli Nap! Tán szertelen világod,</l>
					<l>Ami szemünk világát elveszi?</l>
					<l>S áldás lesz egykoron az ősi átok,</l>
					<l>S megszűn a bűn a fájdalmat nemzeni?</l>
				</lg>
				<lg>
					<l>S megszűn a fájdalom vétket lobogni,</l>
					<l>A bűntalajból szeretet fakad,</l>
					<l>És gyönyörökben fognak haldokolni</l>
					<l>Az emberek, ha éltük kiapad?</l>
				</lg>
				<lg>
					<l>Igen! A temető a Végtelenség.</l>
					<l>Halljátok a kerubok halk dalát?</l>
					<l>Boldog, kit el nem rémitett a Nemlét,</l>
					<l>Boldog, aki a végtelenbe lát!</l>
				</lg>
			</div>
		</body>
	</text>
</TEI>