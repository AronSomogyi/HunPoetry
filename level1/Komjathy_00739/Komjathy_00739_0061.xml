<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Komjathy_00739_0061" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A NYÁR DALAI</title>
				<author>
					<persName>
						<surname>Komjáthy</surname>
						<forename>Jenő</forename>
					</persName>
					<date from="1858" to="1895">1858-1895</date>
					<idno type="VIAF">53408956</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">514</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A NYÁR DALAI</title>
					<author>
						<persName>
							<surname>Komjáthy</surname>
							<forename>Jenő</forename>
						</persName>
						<idno type="VIAF">53408956</idno>
					</author>
					<relatedItem type="copyText">
						<bibl>
							<title>Komjáthy Jenő összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00739"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A NYÁR DALAI</head>
				<p>I.</p>
				<lg>
					<l>Hadd zengje más a méla őszt!</l>
					<l>A nyár szerelme hév dalom.</l>
					<l>Ujjongok: ez az én időm,</l>
					<l>Én a nyarat magasztalom!</l>
				</lg>
				<lg>
					<l>És a napot, a perzselőt,</l>
					<l>Zenit napját üdvözlöm én;</l>
					<l>Szivembe hull minden sugár,</l>
					<l>Szivembül árad szét a fény.</l>
				</lg>
				<p>II.</p>
				<lg>
					<l>És állva sugaras virányon,</l>
					<l>Arany sátrat feszít a nap,</l>
					<l>Csókjától levelek, virágok</l>
					<l>Kéjben remegni látszanak:</l>
				</lg>
				<lg>
					<l>Mikéntha volnék napimádó,</l>
					<l>Áhítat szállja lelkemet;</l>
					<l>A nyárnak glóriás varázsa</l>
					<l>Magával ragad engemet.</l>
				</lg>
				<p>III.</p>
				<lg>
					<l>Mért nem születtem ottan én,</l>
					<l>Hol az oltár mohlepte kő,</l>
					<l>S az erdők szentelt rejtekén</l>
					<l>A természet vad fia nő!</l>
				</lg>
				<lg>
					<l>Hogy Szahara futó porán</l>
					<l>Száguldanék mint beduin,</l>
					<l>Testemmel a puszták lován,</l>
					<l>Gondolatom lég szárnyain.</l>
				</lg>
				<lg>
					<l>Eltöltene az ősi kéj,</l>
					<l>A létgyönyör, napszerelem;</l>
					<l>S minden, mi ujjong, szenved, él,</l>
					<l>Átcsapna forró lelkemen.</l>
				</lg>
				<lg>
					<l>Az elemek csodás kara</l>
					<l>Hogy ostorozna, edzene!</l>
					<l>A viharok lángszózata,</l>
					<l>Rémítőn fönséges zene.</l>
				</lg>
				<lg>
					<l>Szeretni tudnék szertelen,</l>
					<l>Gyülölni is korlátlanul;</l>
					<l>Ott még a szív nem szolga, nem,</l>
					<l>Érezni nem könyvből tanul.</l>
				</lg>
				<lg>
					<l>Érezni azt az égi kéjt,</l>
					<l>Hogy éghetünk, hogy láthatunk,</l>
					<l>Harcolni a bírhatlanért,</l>
					<l>Érezni fönnen, hogy vagyunk!</l>
				</lg>
				<p>IV.</p>
				<lg>
					<l>Nyár napja, üdvözöllek!</l>
					<l>Égesd ki lelkemet!</l>
					<l>- Kiégetem s megöllek! -</l>
					<l>Áldás, ó, nap, neked!</l>
				</lg>
				<lg>
					<l>Égesd ki mind belőle,</l>
					<l>Mi múló szenvedély,</l>
					<l>Hiú virágit irtsad,</l>
					<l>De óvjad azt, mi mély!</l>
				</lg>
				<lg>
					<l>Nyár napja, üdvözöllek!</l>
					<l>Ragadd föl lelkemet!</l>
					<l>- Szeretlek és gyülöllek,</l>
					<l>Sugaram vész neked. -</l>
				</lg>
				<lg>
					<l>Szeresd, mi tiszta bennem,</l>
					<l>Gyülöld, mi rossz, mi rút;</l>
					<l>Az átok sebzi mellem,</l>
					<l>De mennybe visz az út.</l>
				</lg>
				<lg>
					<l>A földi szűk körön túl</l>
					<l>Ragadd el lelkemet!</l>
					<l>- Mi túl az ormokon dúl,</l>
					<l>Halandót eltemet. -</l>
				</lg>
				<lg>
					<l>Mi égi, váltig éljen,</l>
					<l>Mi szeret és repül.</l>
					<l>Mélyen temetve légyen,</l>
					<l>Mi él s nem lelkesül!</l>
				</lg>
				<lg>
					<l>Szent nap, fönnen köszöntlek!</l>
					<l>Égesd el lelkemet!</l>
					<l>- Elégetem s te föllebb</l>
					<l>Szállsz, lényed itt lebeg. -</l>
				</lg>
				<lg>
					<l>Elégetem, hogy újjá,</l>
					<l>Nagyobbá szüljelek:</l>
					<l>Kövessed isten ujját</l>
					<l>S meglátod az eget! -</l>
				</lg>
				<lg>
					<l>Ó, hála, hála néked,</l>
					<l>Te drága, jó vezér!</l>
					<l>Örök tüzed nem éget;</l>
					<l>Már látom, ott a cél!</l>
				</lg>
				<lg>
					<l>E szem, ó, hála! Túllát</l>
					<l>Azon, mit szenvedek:</l>
					<l>Követtem isten ujját,</l>
					<l>Már látom az eget!</l>
				</lg>
				<p>V.</p>
				<lg>
					<l>Lehelni, élni óriási kéj;</l>
					<l>A lét varázsa ó, mi mély, mi mély!</l>
					<l>A fájdalom is csodaszép zene...</l>
					<l>Él még az elemek nagy istene!</l>
				</lg>
				<lg>
					<l>Dalolni, zengni óriás gyönyör;</l>
					<l>Lelkembül égig, ó, mi tör, mi tör?</l>
					<l>Mintha szférák zenéje zengene!...</l>
					<l>Él még a csillagok nagy istene!</l>
				</lg>
				<lg>
					<l>Érezni, látni ó, mi szép, mi szép!</l>
					<l>Az ember a csodák honába lép;</l>
					<l>Mintha minden nagyságtól rengene,</l>
					<l>Mindent betölt az eszmék istene!</l>
				</lg>
				<lg>
					<l>Szeretni, hinni, ó, mi nagy, mi nagy!</l>
					<l>Ó, halhatatlan álom, el ne hagyj!</l>
					<l>Zúghat az élet ádáz tengere,</l>
					<l>Velem a szeretet nagy istene!</l>
				</lg>
				<p>VI.</p>
				<lg>
					<l>Ah, érzem, fönnen s mélyen érezem:</l>
					<l>Lehelni üdv és élni győzelem!</l>
					<l>Nem puszta por, lélekben élek én:</l>
					<l>Az örök nap lelkéből lelkezém.</l>
				</lg>
				<lg>
					<l>Ah, érzem, érzem: szellemek vagyunk,</l>
					<l>Ős vágyat örök kéjjel olthatunk!</l>
					<l>Emelkedem s a tárgyak is velem...</l>
					<l>Örüljetek; itt minden végtelen!</l>
				</lg>
				<p>VII.</p>
				<lg>
					<l>Ó, szép világ, ó, boldog álom!</l>
					<l>Virág remeg megint az ágon.</l>
					<l>Szép regehonban, csodakörben</l>
					<l>Perc, óra, nap most tova röppen...</l>
					<l>Hajnalálom!</l>
				</lg>
				<lg>
					<l>Ó, szép világ, ó, bűvös álom!</l>
					<l>Pazar gyümölcs nevet a fákon,</l>
					<l>Ragyog a nap, ringat a mámor,</l>
					<l>Iszom az üdvök poharábol...</l>
					<l>Gyönyörálom!</l>
				</lg>
				<lg>
					<l>Arany világ, te fényes álom!</l>
					<l>Hol szárny a szó, nem szolga járom.</l>
					<l>Elragad az élet szerelme,</l>
					<l>Gyönyörid zengem lelkesedve,</l>
					<l>Istenálom!</l>
				</lg>
			</div>
		</body>
	</text>
</TEI>