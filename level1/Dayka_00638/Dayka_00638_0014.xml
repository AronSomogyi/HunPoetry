<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dayka_00638_0014" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Helois Abelardhoz a klastromból</title>
				<author>
					<persName>
						<surname>Dayka</surname>
						<forename>Gábor</forename>
					</persName>
					<date from="1769" to="1796">1769-1796</date>
					<idno type="VIAF">71324969</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">4321</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Helois Abelardhoz a klastromból</title>
					<author>
						<persName>
							<surname>Dayka</surname>
							<forename>Gábor</forename>
						</persName>
						<idno type="VIAF">71324969</idno>
					</author>
					<relatedItem type="copyText">
						<bibl>
							<title>Dayka Gábor összes költeménye</title>
							<date when="1998-08-10"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00638"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Helois Abelardhoz a klastromból</head>
				<lg>
					<l>Itt az Ártatlanság magános lak-helyében,</l>
					<l>A néma Békesség lármátlan kebelében:</l>
					<l>Hol mentségét[8] a szív törvény alá veti,</l>
					<l>S a kéntelen Virtust önnként is öleli:</l>
					<l>Elmémnek nyúgalmát mi fergeteg zavarja?</l>
					<l>Eggy gyenge szűz keblét mi öldöklő gond marja?</l>
					<l>Ki gyújtja-újra-fel alélt érzéseimet?...</l>
					<l>Amor! hát újjolag meg-loptad szívemet?</l>
					<l>Ah! meg-tsalatkozám....még égek....még is áldlak...</l>
					<l>O bús!... Ó kedves név! O Abelárd.....imádlak...</l>
					<l>Ez írást - hányszor nem hinték rá tsókokat!</l>
					<l>Hányszor futottam-bé - ez ismért sorokat</l>
				</lg>
				<p>--------------</p>
				<p>Az első fordítás 1791</p>
				<lg>
					<l>Itt az ártatlanság kellő lak-helyében,</l>
					<l>Hol nyugszik a Béke örökös tsendében:</l>
					<l>Hol a szív mentségét törvény alá veti,</l>
					<l>S a kéntelen Virtust önnként is követi:</l>
					<l>Elmém nyugodalmát mi szélvész zavarja?</l>
					<l>Eggy gyenge szűz keblét mi komor gond marja?</l>
					<l>Ki lobbantja rosszúl el-altott tüzemet?</l>
					<l>Szerelem! hát ismét meg-loptad szívemet?</l>
					<l>Ah nem tudtam!... még is égek... még is áldlak...</l>
					<l>O kedves... o bús név... Abelárd!... imádlak...</l>
					<l>E levelet-szásszor hinték rá tsókokat,</l>
					<l>Százszor olvastam-el - ez ismért sorokat.</l>
					<l>A síró Helois ajakira szorítja...</l>
					<l>Abelárd!...hitemet de jaj! mi tántorítja!</l>
					<l>Mit írok!...oh Egek!...tiltott vonásaim</l>
					<l>Mossák-el szívemből fel-forró könyjeim...</l>
					<l>Bosszú-álló Isten! botsássd-meg tévedésem!</l>
					<l>Te tiltod hívemmel közölni szenvedésem:</l>
					<l>Kemény hagyásodat Leányod tiszteli:</l>
					<l>Jaj! szívem kénszerét...s a toll őt követi.</l>
					<l>Te az önként fogoly Virtus kegyetlen zárja!</l>
					<l>Hol fojtja bűntelen ezt a keservek árja:</l>
					<l>Hol az ártatlanság el-fedve kellemét</l>
					<l>A bú könnyjeiben fereszti kebelét:</l>
					<l>Ti rózákkal hintett lelketlen alkotványok!</l>
					<l>Kiknek töményezünk szerentsétlen leányok:</l>
					<l>Midőn alélt tüzem fel ébred mellyemben,</l>
					<l>Ah hogy nem lehetek, mint Ti érzéketlen!...</l>
				</lg>
				<p>--------------</p>
				<lg>
					<l>Helois esdeklő szájára szorítja...</l>
					<l>Abelárd!...de hitem jaj mi tántorítja!...</l>
					<l>Ki nevét említém! mit írok!... vonásom</l>
					<l>Mossa-el szívemből fel-forró sírásom....</l>
					<l>Bosszú-álló Isten! engedj-meg vétkemnek!</l>
					<l>Te tiltod ne írjak eggyetlen eggyemnek:</l>
					<l>Kemény hagyásodat Helois fogadja...</l>
					<l>Jaj! szívem parantsol... s tollam őt hallgatja.</l>
					<l>Te az önként fogoly Virtus setét zárja!</l>
					<l>Hol fojtja bűntelen ezt a bánat árja:</l>
					<l>S az ember, tulajdon tsendének gyilkossa,</l>
					<l>Ajakit tsak a bú könyjeivel mossa:</l>
					<l>Tí virággal hintett lelketlen márványok!</l>
					<l>Tiszteletünk tárgya, hideg maradványok!</l>
					<l>Midőn Abelárdhoz vonz a hév szerelem,</l>
					<l>Érzéketlenségtek osszátok-meg velem!</l>
					<l>Heába mennydörög Teremtőm bús egében:</l>
					<l>Győzött a szerelem Helois kebelében:</l>
					<l>A szőr-zsák, öldöklés, bőjt, fogadásaim</l>
					<l>Nem bírnak, s lángomat nem oltják könyjeim.</l>
					<l>Alig, hogy olvasám kezednek gyász-vonását,</l>
					<l>Szerelmed zálogát, hűséges szíved mássát:</l>
					<l>Alélt indúlatom pontban fel-ébrede.</l>
					<l>O tsendem gyilkosa! s ó lelkemnek fele!</l>
					<l>Amor kardjaidon melly boldogságot nyújta!</l>
					<l>Öledből ki-fejtvén melly siralomba sújta!</l>
					<l>Ollykor Myrtus borít, és Isteni tsendel</l>
					<l>Előmbe le-borúlsz, s Helois fel-emel:</l>
					<l>Ollykor tsak egyedűl képzellek a pusztában</l>
					<l>Porral hintett fejjel, s utálatos tsuklyában:</l>
					<l>Komor tekéntettel, halvány artzúlattal</l>
					<l>El-zárva bús cellád setét falaival.</l>
				</lg>
				<p>--------------</p>
				<lg>
					<l>Heába mennydörög Teremtőm egében:</l>
					<l>A Természet győzött Helois szívében.</l>
					<l>A szőr-zsák, öldöklés, bőjt, esküvéseim</l>
					<l>Nem bírvák, s lángomat nem óltják könyjeim.</l>
					<l>Pontban, hogy olvasám szomorú soraid,</l>
					<l>Szíved keservének titkos tolmáttsait:</l>
					<l>Bennem az indúlat ismét szárnyra kele.</l>
					<l>O tsendes gyilkosa! s o lelkemnek fele!</l>
					<l>Amor karjaidon melly ketseket nyújta!</l>
					<l>Amor nálad nélkűl ah melly búba fújta!</l>
					<l>Ollykor myrtus-ággal borítva képzellek</l>
					<l>Nyúgodt szívvel esni lábamhoz, s ölellek:</l>
					<l>Ollykor tsak egyedűl a néma pusztában,</l>
					<l>Porral hintett fővel, illetlen tsuklyában:</l>
					<l>Halál-színbe borúlt éktelen ortzával,</l>
					<l>El-zárva bús cellád homályos falával.</l>
				</lg>
				<lg>
					<l>Itt-a bal-végezet sokallva boldogságát</l>
					<l>El-tépte Amortól kötött szent társaságát -</l>
					<l>Abelárd, s Helois magános életben</l>
					<l>Itt-gyászol ah! eggymást felejtve rejtekben -</l>
					<l>Szívében fojtja-el gyúladozó szerelmét</l>
					<l>Ezerszer átkozván negédes győzedelmét -</l>
					<l>Ah írj inkább Kegyes! kössünk eggy új frigyet:</l>
					<l>Te Heloisodat sirassd, ő tégedet.</l>
					<l>Költsön-panaszaink Eccho majd vissza-hányja:</l>
					<l>Eccho a szerelem bús nyomorékit szánja.</l>
					<l>Enyhét a könnyekből hogy a szív ne vegye,</l>
					<l>Az üldöző sorsnak nints annyi ereje.</l>
					<l>S ki tiltja Heloist fakadni vér-könnyekre?</l>
					<l>Az égnek van, mondod, tsak jussa illyenekre:</l>
					<l>Irgalmatlan mentség! oda van mindenem,</l>
					<l>Miólta el-hagyott imádott Kedvesem.</l>
				</lg>
				<p>--------------</p>
				<lg>
					<l>Itt-a bal-végezet sokallva javokat</l>
					<l>El-tépte Amortól fűzött szent lántzokat -</l>
					<l>Abelárd, és kedvelt Heloizza rejtve</l>
					<l>Itt - fogyasztja éltét eggymást el-felejtve.</l>
					<l>Itt fojtja szívében, lángoló szerelmét,</l>
					<l>S átkozza rejtekben kevély győzedelmét.</l>
					<l>Ah írj inkább! kössünk eggy új szövettséget:</l>
					<l>Te sirassd a szegény Heloist, ő Téged.</l>
					<l>Kőltsönös jajjaink Eccho vissza-hányja:</l>
					<l>Eccho a szenvedő szeretőket szánja.</l>
					<l>Enyhét a sírásban hogy a szív fájdalma</l>
					<l>Ne lelje, a sorsnak nints annyi hatalma.</l>
					<l>S ki tiltja Heloist fakadni könnyekre?</l>
					<l>Az Égnek van, mondod, tsak jussa ezekre:</l>
					<l>Kegyetlen! mindenem oda van, s nem lelem</l>
					<l>Nyúgtomat, miólta nints Abelárd velem.</l>
					<l>Értted foly egyedűl ázott szememnek nedve:</l>
					<l>Siralmonkban telik talám az Égnek kedve?</l>
					<l>Írj! a rejtett titok meg-fejtő jelei:</l>
					<l>A szív, s az értelem leg-hívebb mássai:</l>
					<l>Kellemetes neme e néma múlatásnak</l>
					<l>Hol nintsen a szemnek, sem része a hallásnak:</l>
					<l>Ah! e szép lelemény eggy olly szerelmesé,</l>
					<l>Ki foglyát jajgatván olvadt könny-tseppekké.</l>
					<l>Az indúlat heve a józan észt mint dúlja,</l>
					<l>Világos színekkel le-festi Amor újja.</l>
					<l>Itt a szív szabadon ki-önti panaszit,</l>
					<l>Szégyen nélkűl nyögi szerelme kínjait.</l>
					<l>Szabad szeretetünk ártatlan lánggal ége,</l>
					<l>S ah! vétkessé tevé a sors kegyetlensége.</l>
					<l>Hogy égő szívedet szívemhez lántzolád,</l>
					<l>S baráttságot költvén, szerelmedet nyújtád:</l>
				</lg>
				<p>--------------</p>
				<lg>
					<l>Írj! a rejtett titok jellel ki-adása,</l>
					<l>A szív, s az értelem e gyönyörű mássa:</l>
					<l>E néma múlatás kellemetes neme,</l>
					<l>Hol az ember füle nem hall, s nem lát szeme:</l>
					<l>Az írás bizonnyal olly szerelmes míve,</l>
					<l>Kinek fogoly kintsén epedt vérző szíve.</l>
					<l>A heves indúlat az elmét mint dúlja,</l>
					<l>Eleven színekkel festi Amor újja.</l>
					<l>Itt a szív szabadon ki-önti titkait,</l>
					<l>Szégyen nélkűl vallja szerelme kínjait.</l>
					<l>Ah! tisztán ver vala szabad lángunk heve.</l>
					<l>Az ég fel-indúla rajta: s vétkes leve</l>
					<l>Mikor le-lántzolád szívemhez szívedet,</l>
					<l>S barátságot költvén nyújtád szerelmedet:</l>
					<l>Szív-hódító tüzét éreztem szemeidnek,</l>
					<l>S eggyszerre hódolék igéző kellemidnek.</l>
					<l>Nem főldi Gratiák ülték ajakidat;</l>
					<l>Mit tennék? meg-adám azonnal magamat.</l>
					<l>Kevésbe töltt jutnod kintsednek birtokára:</l>
					<l>Önnként meg-hódolék a szerelem szavára.</l>
					<l>Te Amort édesnek, nyájasnak festetted,</l>
					<l>Varázló kellemi el-fogták szívemet</l>
					<l>Ah mi könnyen hatott édes szavad lelkemre!</l>
					<l>Igéző ajkidról mint tsepegett nyelvemre!</l>
					<l>Meg-ejtél; ízlelém szerelmed javait;</l>
					<l>Éretted el-hagyám az Ég törvényeit.</l>
					<l>Te benned eggyesűlt elmém, bötsöm, reményem,</l>
					<l>Te néked áldozék, Te néked gyúlt töményem.</l>
					<l>Melletted a világ szívemnek meg-hala;</l>
					<l>Te vóltál Istene, Ég, Főld, és Fő java.</l>
				</lg>
				<p>--------------</p>
				<lg>
					<l>Szív-hódító tüzét érzém szemeidnek,</l>
					<l>S azonnal hódolék bájos kellemidnek.</l>
					<l>Mit tennék? nem főldi szépség űlte képed,</l>
					<l>Egek magzatjának gyanít vala széped.</l>
					<l>Kevésbe töltt jutnod kintsed bírtokára:</l>
					<l>Szólltál: s kívánságod el-ére tzéljára.</l>
					<l>Te Amort bájoló színekkel festetted,</l>
					<l>Nyájas, édes, mondád, s vélem el-hitetted.</l>
					<l>Ah! ékes szájadból folyt alá szívemre</l>
					<l>E szó, s ajakidról tsepegett nyelvemre</l>
					<l>Meg-ejtél; izleltem szerelmed ketseit,</l>
					<l>Öledbe felejtém az Ég törvényjeit.</l>
					<l>Tisztem, bötsöm, elmém hívemnek szentelém,</l>
					<l>Ő néki áldoza szívem, őt tisztelém,</l>
					<l>Melletted a világ Heloisnak meg-hólt;</l>
					<l>Boldogságom, Ég, Főld, Isten - Abelárd vólt.</l>
					<l>Említsd, hogy fejedet hajtván híved keblébe</l>
					<l>Unszolva édesgetsz az oltár elejébe:</l>
					<l>Hát bűn Amor, mondám, mit kívánsz kedvesem?</l>
					<l>Ó nem, én őt inkább Virtusnak esmerem.</l>
					<l>Polgári járomnak miért vetnők alája?</l>
					<l>Rab-lántzot méltatlan miért fűznénk reája?</l>
					<l>Bilintset nem visel, nem rab a szerelem:</l>
					<l>Békókba lábait mit őltöd kedvesem?</l>
					<l>Ő tégye eggyekké, nem a hit lelkeinket;</l>
					<l>Hymen nem illetné önnként hű szíveinket</l>
					<l>Hymen nem eggyesít, tsak gyenge lelkeket,</l>
					<l>Kiknek hitetlenség tulajdonok lehet.</l>
					<l>A tiszta szerelem nem tarthat hit-szegéstől;</l>
					<l>Természeted tanít, mit félsz a követéstől?</l>
					<l>A szerelem legyen fő gondja szívemnek,</l>
					<l>A szerelem legyen fő gondja szívednek.</l>
				</lg>
				<p>--------------</p>
				<lg>
					<l>Te tudod, hogy lelked lelkemhez lántzolva,</l>
					<l>Hymen oltárához édesgetsz únszolva:</l>
					<l>Kedvesem! mit kívánsz? mondám, én nem vélem</l>
					<l>Amort bűnnek, én őt Virtusnak itélem.</l>
					<l>Minek azt polgári járom alá venni,</l>
					<l>S a törvény hagyási által foglyá tenni?</l>
					<l>Nem visel bilintset, nem rab a szerelem,</l>
					<l>Szabadon, s nyűg nélkűl születék ő velem.</l>
					<l>Amor tegyen minket, nem a hit eggyekké;</l>
					<l>Hidd el, hogy Hymen tsak a gyenge lelkeké:</l>
					<l>Kiknek hitetlenség tulajdonok lehet.</l>
					<l>Engem boldoggá tsak Amor ketse tehet</l>
					<l>Az igaz szerelem hit-szegést nem gyanít.</l>
					<l>Szeress, s kövesd, mire a Természet tanít.</l>
					<l>Tanúljuk-meg, eggymás kedvét mint keressük;</l>
					<l>Szívet szívvel, Amort Amorral fizessük.</l>
					<l>Szálljon-le székiből a főldnek dús királyja,</l>
					<l>S az árva Heloist kezével meg-kinálja:</l>
					<l>S thrónussa felibe emelje kedvesed,</l>
					<l>Tsak hogy bérűl vele meg-osszam szívemet:</l>
					<l>El-hagyja Helois szemfényvesztő nagyságát,</l>
					<l>S karjaidon indúl keresni boldogságát.</l>
					<l>Thrónust szerelmesed szívedben emele;</l>
					<l>Te vagy az ő java, nagysága, tzímere.</l>
					<l>Pompás Nevezetek! Szerentse-szűleményi,</l>
					<l>Engem nem illettek hívságnak leleményi!</l>
					<l>Szerelmesed vagyok; mondj illendőbb nevet:</l>
					<l>S azt fogja éretted viselni kegyesed.</l>
					<l>Amort, o Abelárd! mi édesnek találom!</l>
					<l>Törvény ez egyedűl, a többi puszta álom.</l>
					<l>Valjon ki boldogabb, mint eggy szerelmes pár,</l>
					<l>Mellyben vágyás, ízlés, indúlat eggyütt jár?</l>
				</lg>
				<p>--------------</p>
				<lg>
					<l>Száljon-le székiből a főldnek királyja.</l>
					<l>S az árva Heloist kezével kínálja:</l>
					<l>S emeljen a porból fényes thrónussára,</l>
					<l>Tsak hogy szívem legyen szerelmének ára:</l>
					<l>El-hagyja kedvesed e kevély nagyságot,</l>
					<l>S karjaidon indúl lelni boldogságot,</l>
					<l>Abelárd! szívedben emelt thrónust híved:</l>
					<l>Nagyságom, javaim, tzímem - a Te szíved.</l>
					<l>Pompás nevek! kiknek annyok a sors leve;</l>
					<l>Félre! nekem elég szerelmesed neve.</l>
					<l>Lehet édesbb, lehet méltóbb nevet lelni?</l>
					<l>Azzal illess, értted azt fogom viselni.</l>
					<l>Abelárd! mi édes a kőltsőn-szerelem!</l>
					<l>Törvény ez: a többit tsak álomnak lelem.</l>
					<l>Ki boldogabb, hogy sem két szerető kegyes,</l>
					<l>Kiben eggy az ízlés, az indúlat vegyes?</l>
					<l>Eggyütt enyelg, mosolyg, magát eggyütt mulatja,</l>
					<l>Nyelvén eggy szó forog, meg-eggyez gondolatja:</l>
					<l>S boldog tsenddel nyugván a Béke karjain,</l>
					<l>A sors nem vész erőt szelíd örömein.</l>
					<l>Meg-nyúgodt kebelét üresség nem zavarja</l>
					<l>Érzékenységeit furdáló gond nem marja.</l>
					<l>Ki-állott jajjait homályba temeti,</l>
					<l>Nem dúlják nyúgalmát múlt szenvedései.</l>
					<l>Tovább terjedhet é a boldogság határa?</l>
					<l>Oda törekedünk, s Amor vezérel a’ra.</l>
					<l>Az ember fő-java, s eggy kintse - szerelem:</l>
					<l>Karjaidon függvén illykép folyt életem</l>
					<l>Szörnyű nap! gyilkos kéz! irgalmatlan kard éle!</l>
					<l>Melly engem végetlen bánatba sújtott véle.</l>
					<l>Hát vissza nem verém e rút hohérokat?</l>
					<l>Hát ki-nem-menthetém ártatlanságodat?</l>
				</lg>
				<p>--------------</p>
				<lg>
					<l>Eggyre hajlik, eggyütt enyeleg, mosolyog,</l>
					<l>Szívén eggy gondolat, nyelvén eggy szó forog.</l>
					<l>Boldog tsenddel nyugszik a vígság ölében.</l>
					<l>S neveli vágyásit eggymás kebelében:</l>
					<l>Meg-nyúgodt szívébe az üresség nem fér;</l>
					<l>Nem vét arányt: édes tsalódása - Vezér.</l>
					<l>Búja felejtését eggy pohárból issza,</l>
					<l>S nem fordúl-elméje múlt jajjára-vissza</l>
					<l>Boldogok valóban! ha ember az lehet;</l>
					<l>Azt kívánja minden, s Amor azzá tehet.</l>
					<l>Az ember eggy kintse, s fő java - szerelem.</l>
					<l>Így folyt dolgom, míg még Abelárd élt velem.</l>
					<l>Oda minden!...bús nap! Szörnyű kéz! átkozott</l>
					<l>Pallos! melly fejemre végetlen jajt hozott.</l>
					<l>Hát vissza-nem-verém e tsúf erőszakot?</l>
					<l>Hát ki-nem-menttém az ártatlan alakot?</l>
					<l>Kétségem, karjaim, bús könnyeim forrása</l>
					<l>Talám...nem...ah, soha nem vólt dühöknek mássa!</l>
					<l>Kegyetlen tigrisek! hagyjátok hívemet!</l>
					<l>Én érdemlek halált, fúrjátok e mellyet!</l>
					<l>Enyém Amor, s a bűn, s én sírba még nem estem?</l>
					<l>Gyilkos pallostokat véremmel még nem festem?</l>
					<l>Jaj! mit reménykedem? foly a vér özöne...</l>
					<l>Mit? Helois e kínt szívére ne vegye?</l>
					<l>Mit? vétek, hogy lelkem keservit panaszolja?</l>
					<l>Reményem....a többit titkos szemérem szólja...</l>
					<l>De mi kegyetlenűl tör a sors ellenünk?</l>
					<l>Eggy kínban újabb kínt, eggy jajban mást lelünk.</l>
					<l>Abelárd! menj-vissza meg-fordúló sorsomra,</l>
					<l>Hol koszorút kötvén el-hervadt homlokomra</l>
					<l>A tsüggedt szerelem kézen fogván vive</l>
					<l>Szent karjaid közzül az oltál elibe.</l>
				</lg>
				<p>--------------</p>
				<lg>
					<l>Karjaim, kétségem, könnyeim hullása</l>
					<l>Talám... nem... dühöknek soha nem vólt mássa!</l>
					<l>Kegyetlen tigrisek! hagyjátok hívemet!</l>
					<l>Én érdemlek halált, fúrjátok mellyemet!</l>
					<l>Ha bűn Amor, bűnös én vagyok, én essem</l>
					<l>Sírba, vérrel gyilkos pallostok én fessem!</l>
					<l>Jaj! nem hajlik szómra szívek...omlik vére...</l>
					<l>Mit? Helois e kínt ne vegye szívére?</l>
					<l>Mit? vétek, hogy lelkem jajját panaszolja?</l>
					<l>Örömem...a többit ortzám tüze szólja.</l>
					<l>De mi kegyetlenűl bán a Végzés velünk?</l>
					<l>Eggy kínban más kínt, eggy jajban máss jajt lelünk!</l>
					<l>Abelárd! menj-vissza meg-fordúlt sorsomra,</l>
					<l>Hol koszorút fűzvén hervadt homlokomra,</l>
					<l>Édes kebeledből az oltár elébe</l>
					<l>Kézen fogva vittél a klastrom öblébe:</l>
				</lg>
				<lg>
					<l>Midőn Amor ki-tett tárgyúl a Végezésnek,</l>
					<l>Az álnok! nem hallván szavát az esdeklésnek.</l>
					<l>S eggy vétkes esküvés, eggy szomorú eset</l>
					<l>El-rablá szívemtől eggyetlen eggyemet.</l>
					<l>Alíg hogy bé-fedél a gyásznak fátyolával:</l>
					<l>Alíg váltottam-fel ruhámat e tsuklyával:</l>
					<l>Alíg rejtetted-el ortzámnak kellemit:</l>
					<l>Alíg tsókolhatám szőr-zákom széleit:</l>
					<l>A templom falai reszketve meg-indúltak,</l>
					<l>A Nap el-rejtezett, tüzes villámok húlltak.</l>
					<l>Olympus mennydörgött, s réműlve hallgatá,</l>
					<l>Hogy búsúlt kedvesed hitét el-árulá.</l>
					<l>Az Ég is kétesnek gondolta győzedelmét,</l>
					<l>Esmervén Helois hozzád vonzó szerelmét.</l>
					<l>Ah méltán szívellé hanyatlott hitemet:</l>
					<l>Érette téptem-el szent kötelékimet.</l>
				</lg>
				<p>--------------</p>
				<lg>
					<l>Midőn Amor ki-tett tárgyúl a Végzésnek</l>
					<l>Nem hallván szavait a bús esdeklésnek,</l>
					<l>S esküvésre bírta meg-némúlt nyelvemet,</l>
					<l>Hogy el-fogom-hagyni örökös hívemet</l>
					<l>Fekete fátyollal reszkető kezeid</l>
					<l>Alíg takarták-el Helois ketseit:</l>
					<l>Alíg hogy tsuklyára változék ruhája,</l>
					<l>Tsókkal e szőr-zákot alíg értte szája:</l>
					<l>A templom falai rengve meg-indúltak,</l>
					<l>A Nap éjbe borúlt, a villámok húlltak;</l>
					<l>Olympus meg-réműlt, s hallá bámúlással,</l>
					<l>Hogy szívem kívűled meg-esküvék mással.</l>
					<l>Az ég győzedelmét kétesnek itélte,</l>
					<l>Mert, hogy el-hagynálak, igaznak nem vélte.</l>
					<l>Ah! méltán szívellé hanyatlott hitemet:</l>
					<l>El-hagytam érette eggyetlen eggyemet.</l>
					<l>Ah jővel! ez legyen sok kínjaimnak ára:</l>
					<l>Ezentúl ne nyomjon távúl létednek kára.</l>
					<l>Tekéntsd szerelmesed bús esdekléseit;</l>
					<l>Lehet még ízlelnünk az élet javait.</l>
					<l>Játtzodozó szemünk eggymásra húnyorgása,</l>
					<l>Szívünk érzései...ah! nints tüzemnek mássa.</l>
					<l>Hagyd nyomjam dobogó mellyedre szívemet!</l>
					<l>S forró ajakidon keressem lelkemet!</l>
					<l>Édes képzeletek! Szerentsém pillantatja!</l>
					<l>Melly Abelárdomat adja.</l>
					<l>Fonj karjaid közzé! borítts-el könnyekkel!</l>
					<l>Tsalódunk? tárgyunkat tsalódva érjük-el.</l>
					<l>Titkos játékait nem kérem Cytherének:</l>
					<l>De tsókjaik eránt mások nem végezének.</l>
					<l>Nem - ne hidd Abelárd! más kívánságokat,</l>
					<l>Más lángot nevelünk, azokra nyiss utat.</l>
				</lg>
				<p>--------------</p>
				<lg>
					<l>Ah jővel! e légyen sok kínjaim ára:</l>
					<l>Ne nyomjon ezentúl távúl léted kára.</l>
					<l>Halld végkép esdeklő kedvesed szavait!</l>
					<l>Lehet még izlelnünk az élet javait.</l>
					<l>Szemünk eggyütt játtzik, szívünk eggyütt dobog,</l>
					<l>Még égek...még lángom dühös lánggal lobog.</l>
					<l>Hagyd nyomjam pihegő mellyedre szívemet!</l>
					<l>Hagy lehelljem forró szájadba lelkemet!</l>
					<l>Mi édes pillantat! mi boldog képzelet!</l>
					<l>Melly eggybe forralja lelkem újra veled.</l>
					<l>Fonj öledbe, szorítts szívedre!...tsalódunk?</l>
					<l>Tsalódva érjük-el, amire vágyódunk.</l>
					<l>Cytherének titkos játékit nem kérem;</l>
					<l>Borítts-el tsókokkal: és tzélom el-érem.</l>
					<l>Nem...ne hidd Abelárd! más kívánságokra</l>
					<l>Gerjed íhlett szívem, nyiss útat azokra.</l>
					<l>Ah jővel! és vezess az oltár elejébe,</l>
					<l>Nyugtasd-meg Heloist e bánat lak-helyébe!</l>
					<l>Tanítts-meg űgyemet viselni tsendesen,</l>
					<l>S a mennyeiekért fel-adni szíveden.</l>
					<l>Gondold, szükségem van eggy olly út-mútatóra,</l>
					<l>Ki gyáva sergemet vezérelhesse jóra.</l>
					<l>Ints! és intésidet törvény gyanánt veszi,</l>
					<l>Kegyes hagyásidat tisztének esmeri.</l>
					<l>Nyomdokidonn indúl Virtusra gyenge szíve.</l>
					<l>E sanyarú fogház a Te kezednek míve;</l>
					<l>S ha falaink köztt fog személyed lak-helyet,</l>
					<l>Pusztánkban leljük-fel az Édomi kertet;</l>
					<l>Hol a Virtus vevé eggyűgyűn szép lakását:</l>
					<l>Kűl-fényre nem szorúlt: hol lelheted-fel mássát?</l>
					<l>Nem árvák kintseinn emelték falait;</l>
					<l>Sem a vakon-buzgók aranyján ékeit.</l>
				</lg>
				<p>--------------</p>
				<lg>
					<l>Jer! vezessd Heloist az oltár elébe,</l>
					<l>Jer! tanítts-meg nyögni a Végzés törébe;</l>
					<l>S a mennyei jókkal szíved fel-váltani,</l>
					<l>Ha lángomat ezek el-tudják-óltani.</l>
					<l>Gondold, hogy szüksége van út-mutatóra</l>
					<l>E gyáva seregnek, ki vezesse jóra.</l>
					<l>Ints! s tartalék nélkűl intésid fogadja;</l>
					<l>Hajlandó: parantsolj: és magát meg-adja.</l>
					<l>Nyomdokidon indúl a virtusra szíve.</l>
					<l>E falak, e gyászos fog-ház kezed mive;</l>
					<l>S ha kedves személyed fog lak-helyet nálunk,</l>
					<l>Bús pusztánkban kies Édenre találunk;</l>
					<l>Hol a Virtus vette eggyűgyű lakását</l>
					<l>Pompa, s kűl-fény nélkűl; hol leled-fel mássát?</l>
					<l>Nem az árvák kárán gyűlt kintseken épűlt,</l>
					<l>Nem a vak-buzgóság adományin szépűlt.</l>
					<l>Virtussal kérkedik, mi nagy kints ez magában?</l>
					<l>Itt az örök homály világtalan honjában:</l>
					<l>Itt, hol a vak tornyok setét árnyékiban</l>
					<l>A szem nem részesűl a gyönyörű napban:</l>
					<l>Te űzted honnunkból a gyászos éj homályját;</l>
					<l>Így fut a déli nap a vidám égen pályát.</l>
					<l>Tündöklő Virtusid szolgáltak nap helyett.</l>
					<l>De jaj! hogy Abelárd el-hagyta főldemet:</l>
					<l>Sűrű éj vonta-bé nehézkes fellegével,</l>
					<l>S komor kedvet hintett gyászt hordozó ködével</l>
					<l>Téged kiáltanak bús sergem jajjai,</l>
					<l>Éretted húllanak érzékeny könnyei.</l>
					<l>Kedves! ha nem hajlassz szerelmesed szavára,</l>
					<l>Ah! indúlj leg-alább bús társaim jajjára.</l>
					<l>Ó álnok szeretet! hová tévelyedek!</l>
					<l>Hát Amoron kivűl más Virtust esmerek?</l>
				</lg>
				<p>--------------</p>
				<lg>
					<l>A kegyesség lakja, ez kintse magában.</l>
					<l>Itt a néma falak örök árnyékában:</l>
					<l>Itt hol a szem a vak tornyok setét gátja</l>
					<l>Miatt az újító Nap fényét sem látja:</l>
					<l>Te űzted előttünk éjjelünk homályját,</l>
					<l>Mint mikor a szép nap fut az égen pályát;</l>
					<l>Ditsőséged fényje nap helyett szolgála.</l>
					<l>De jaj! mihelyt tőlünk Abelárd meg-vála:</l>
					<l>A bús éj vonta-bé gyászos fellegével,</l>
					<l>S komor kedvet hintett szomorú ködével.</l>
					<l>Abelárdot kiált, Abelárdot várja</l>
					<l>Minden, Abelárdért foly könnyeink árja.</l>
					<l>Helois társai panaszinál fogva</l>
					<l>Jer! szép karjaink közzé, kér zokogva.</l>
					<l>Ó álnok szeretet neme! hová térek?</l>
					<l>Hát Amoron kívül más Virtust ismérek?</l>
					<l>Kedves! ne hallgass mást, ne indúlj más szavára:</l>
					<l>Én hívlak, jer! tekénts szívemnek fájdalmára.</l>
					<l>Te vezérem, te Atyám, Barátom, Jegyesem</l>
					<l>Abelárd! egyedűl imádott Kedvesem:</l>
					<l>Testvéred, jegyesed, Leányod, és barátod</l>
					<l>Boldogtalan! lelked-felében ah nem látod? -</l>
					<l>Kár már a zőld erdő, s hűs árnyékú fenyvek,</l>
					<l>Mellyeknek teteji fellegbe süllyednek:</l>
					<l>A híves patakok tsergedező folyása,</l>
					<l>A munkás méhetskék álom-hozó dongása:</l>
					<l>A nyúgati szellő balzam lehellete,</l>
					<l>Mohos barlang körűl a tsendnek ligete:</l>
					<l>A szép Természetnek mosolygó kedvessége</l>
					<l>Nem óltja kínomat, távúl siralmim vége,</l>
					<l>Emésztő únalom lepi környékemet,</l>
					<l>El-hagyta az Öröm gyászos mezeimet.</l>
				</lg>
				<p>--------------</p>
				<lg>
					<l>Mást ne hallgass! másnak ne hajolj szavára!</l>
					<l>Én hívlak, jer! Tekénts szívem fájdalmára.</l>
					<l>Te Atyám, Testvérem, Barátom, Jegyesem,</l>
					<l>Abelárd! egyedűl imádott Kedvesem!</l>
					<l>Testvéred, leányod, jegyesed, barátod</l>
					<l>Értted érző lelked-felében nem látod? -</l>
					<l>Már már erdeinknek árnyékos fenyvei,</l>
					<l>Mellyeknek az égig nyúlnak zőld teteji:</l>
					<l>A híves patakok tseregő folyása,</l>
					<l>A munkás méhetskék el-altó dongása;</l>
					<l>A nyugati szellő balzam-lehellete,</l>
					<l>Mohos barlang körűl a tsendnek ligete;</l>
					<l>A kies Természet mosolygó szépsége</l>
					<l>Nem tágítja búmat, távúl kínom vége.</l>
					<l>A terhes únalom, a rossz-kedv leányja,</l>
					<l>Szív-szaggató törét minden felé hányja.</l>
					<l>Itt hervad eggy zőld ág, ott a nehéz-kedv gyomja,</l>
					<l>Az illatos virág nyílt kebelét el-nyomja.</l>
					<l>Eccho el-hallgatott, a lágy Zephyr nem leng.</l>
					<l>A búsúlt fülmile tsak epedő jajt zeng</l>
					<l>Itt e kínos fogság boldogtalan helyében,</l>
					<l>Itt sírom-éltem-el a végezés törében.</l>
					<l>Még Amor az alatt élesztvén tüzemet,</l>
					<l>Hozzád édesgeti érzékenységimet.</l>
					<l>A Virtus egyedűl rabságomnak munkája,</l>
					<l>S o hányszor átkozá már Heloisod szája!</l>
					<l>Eredj már, és nyomd-el érzékenységidet!</l>
					<l>Ah! e súlyos tereh haladja szívedet -</l>
					<l>Míg még fel-támadánd elmémnek nyúgodalma,</l>
					<l>S erőt vész tüzemenn a józan ész hatalma:</l>
					<l>Hányszor kell még addja reménlni, vérzeni,</l>
					<l>Szeretni, lángomat szívemben fojtani:</l>
				</lg>
				<p>--------------</p>
				<lg>
					<l>Itt hervad eggy zőld ág a nehéz-kedv gyomja</l>
					<l>Ott eggy virág nyíló kebelét el-nyomja.</l>
					<l>A Vissz-hang meg-némúlt, Zephyr nem lengedez,</l>
					<l>A búsult fülmile tsak jaj-szót zengedez -</l>
					<l>Itt e kínos fogság sanyarú helyében,</l>
					<l>Itt sírom-el éltem szívem keservében.</l>
					<l>Az alatt, hogy lelkem Amor mérges íjja</l>
					<l>E szörnyű falak köztt bontatlanúl víjja.</l>
					<l>Virtusom egyedűl rabságom munkája,</l>
					<l>S ó hányszor átkozá már Helois szája!</l>
					<l>Eredj már, és nyomd-el dühös szerelmedet!</l>
					<l>Ah, e súlyos teher haladja szívedet -</l>
					<l>Míg még helyre hozom lelki nyugalmomat,</l>
					<l>Míg még az okosság el-fojtja lángomat:</l>
					<l>Hányszor kell még addig szeretni, meg-bánni,</l>
					<l>Érezni, reménlni, tsüggedni, kívánni:</l>
					<l>Javallni, s újjolag meg-vetni, meg-tsalódni!</l>
					<l>Azonban egyedűl kedvesemért aggódni -</l>
					<l>O szörnyű végezés! o sanyarú rabság.</l>
					<l>Ah! el-nem-jő többé az el-húnyt boldogság -</l>
					<l>Hitlen! vagy mit mondjak? Te az Úrnak jegyesse</l>
					<l>Te égj másért, Te légy eggy idegen kedvesse?</l>
					<l>Nagy Isten! könyörűlj el-tsüggedt lyányodon!</l>
					<l>Nézd búmat, s végy erőt hatalmas lángomon!</l>
					<l>Te hoztad semmiből nap-fényre a világot</l>
					<l>Eggy szóval - a szükség már ma feljebbre hágott:</l>
					<l>Nem kérem, hogy teremts többet kell ma tenned:</l>
					<l>Térítsd-meg nyugtomat, s tépd-el szerelmemet. -</l>
					<l>Nagy Isten! bízzam-é? leg-kedvesbb ellenségem,</l>
					<l>Kire fegyvert kiált el-árúlt békességem.</l>
					<l>Azonban rettegem védő hatalmadat:</l>
					<l>Ha tehetős szavad fel-múlja lángomat.</l>
				</lg>
				<p>--------------</p>
				<lg>
					<l>Javallni, meg-vetni, el-szánni, tsalódni!</l>
					<l>Azonban egyedűl éretted aggódni -</l>
					<l>O szörnyű végezés! ó kegyetlen járom!</l>
					<l>Hol vagyok? Örömem hajnalát mit várom?</l>
					<l>Hitlen! vagy mit mondjak? Te az Úr Jegyesse</l>
					<l>Te égi másért? te légy Abelárd kedvesse?</l>
					<l>Nagy Isten! könyörűlj habozó szívemen!</l>
					<l>Nézd búmat, s végy erőt hatalmas tüzemen!</l>
					<l>Te hoztad semmiből e roppant világot</l>
					<l>Nem-fényre - a szükség már ma feljebb hágott:</l>
					<l>Nem kérem, hogy teremts, többet kell ma tenned:</l>
					<l>Szerelmem óltani szívem kell el-venned -</l>
					<l>Lehet-e nagy Isten! Kedves ellenségem,</l>
					<l>Kire fegyvert kiált siralmom, kétségem.</l>
					<l>Azonban két pártos érzés köztt oltalmad</l>
					<l>Rettegem, ha szívem fel-múlja hatalmad.</l>
					<l>Ártatlan társai magános életemnek!</l>
					<l>S nem, mint én, rabjai a tiltott szerelemnek:</l>
					<l>Ah! a Ti szívetek tsak eggy fő-jót ismér,</l>
					<l>Mellyet nyújt a vallás, melly szívemhez nem fér;</l>
					<l>S a Virtus karjainn a klastrom bús öblében,</l>
					<l>Cupidónak, mint én, nem nyögtetek törében;</l>
					<l>S miólta meg-fagylalt az Ég szeretete,</l>
					<l>Halandóhoz nem vert szerelmetek heve.</l>
					<l>Meg-nyúgodt szívetek nappal nem érez másért:</l>
					<l>Éjjel nem éri bú eggy édes pillantásért.</l>
					<l>Nem dúlja háború belső tsendeteket;</l>
					<l>O jaj! hogy Helois részt benne nem vehet!</l>
					<l>Helois esdeklik Phoebus támadatával:</l>
					<l>Esdeklik Helois Phoebus le-áldoztával.</l>
					<l>Éjjel körűlöttem lebeg szerelmesem,</l>
					<l>Reggel fel-érezvén árnyékát ölelem.</l>
				</lg>
				<p>--------------</p>
				<lg>
					<l>Ti magános éltem ártatlan társai!</l>
					<l>A klastromi Virtus szerentsés rabjai!</l>
					<l>Kiknek nyúgodt szívek tsak eggy Virtust ismér,</l>
					<l>Mellyet nyújt a Vallás, melly szívemhez nem fér.</l>
					<l>S a tompa buzgóság hideg kebelébe</l>
					<l>Lankadva, nem esett Cupidó törébe:</l>
					<l>S miólta az Égnek szerelme fagylalta:</l>
					<l>Ingerét, idegen láng el-nem-foglalta:</l>
					<l>Boldogok! mert másért nem érez szívetek,</l>
					<l>Nappal nem ér bánat, tsenddel foly éjjetek;</l>
					<l>Nem bontja folyását az indúlat zajja:</l>
					<l>Boldogságtok e szív ó hányszor sokallja!</l>
					<l>Helois gyuladoz Hajnal hasadtával,</l>
					<l>Gyuladoz Helois Phoebus le-nyugtával.</l>
					<l>Nappali tüzemet nem óltja éjjelem:</l>
					<l>Reggel szerelmesem árnyékát ölelem.</l>
					<l>El-altó mákjait Morpheus alig hintette,</l>
					<l>Hogy rabjának lengvén a szerelem felette:</l>
					<l>Fel-hozza éltemnek szerentsésbb éjjelit,</l>
					<l>Hol kőltsön ízlelők szerelmünk ketseit:</l>
					<l>Abélárd közelít el-bádjadt esdekléssel,</l>
					<l>Látom...hallom szavát... tele nagy érezéssel.</l>
					<l>Öröm-forrásai nyílnak-meg szívemben,</l>
					<l>Szent ölelésim köztt el-ájúl keblemben....</l>
					<l>Hányszor ragadnak-el tündéres érezésim!</l>
					<l>De meddig játtzanak múlandó képzelésim?</l>
					<l>Az ész fel-érezett: a kedves kép el-tűnt;</l>
					<l>A bús hajnal hasad: s tsalódásom meg-szűnt.</l>
					<l>Nem - Te ez elme-zajt ezentúl nem ísméred.</l>
					<l>Tiltott lánggal többé nem gerjed fagylalt véred.</l>
					<l>E bús tsapási köztt a szomorú sorsnak</l>
					<l>Ah! látom éltedben képét halálodnak.</l>
				</lg>
				<p>--------------</p>
				<lg>
					<l>Álom alig hinté el-altó mákjait,</l>
					<l>Hogy Amor felettem lengetve szárnyait</l>
					<l>Fel-hozza éltemnek bóldogabb éjjelit,</l>
					<l>Hol kőltsön ízlelők szerelmünk ketseit.</l>
					<l>Abelárd közelít őgyelgő lépéssel,</l>
					<l>Látom, hallom... tele névtelen érzéssel.</l>
					<l>Az öröm forrása meg-nyílik szívembe,</l>
					<l>Ölelem...ájúlva omlik kebelembe...</l>
					<l>Hányszor ragadnak-el a tündér érzések!</l>
					<l>De meddig játtzanak e múló képzések?</l>
					<l>Az elme fel-érez: képeim el-tűnnek;</l>
					<l>Hajnal hasad: édes tsalódásim szűnnek.</l>
					<l>Nem - Te ez elme-zajt többé nem isméred,</l>
					<l>Nem gerjedez tiltott lángra hideg véred</l>
					<l>E bús állapotban, mellybe sorsod lépe,</l>
					<l>Élted lassú álom, és halálod képe.</l>
					<l>El-lankadt vérednek bádjadozó mozgása,</l>
					<l>Mint a tsendes tavak kellemetes folyása.</l>
					<l>Szíved vissza-veri Cupidó íveit;</l>
					<l>Gyűlölik a Napot nehéz szem-héjjaid.</l>
					<l>Ah mint lángol vala! ah már szemed forgása,</l>
					<l>Mint a kelő hajnal mérséklett húnyorgása.</l>
					<l>Jer kedves Abélárd! vessd-el félelmedet!</l>
					<l>Nem vétkes szerelem lobbantja tüzemet.</l>
					<l>Te, ki nem űzheted játékit Cytherének,</l>
					<l>Te félnéd íjjait Cythere gyermekének?</l>
					<l>Szemed tám Heloist még szépnek képzeli?</l>
					<l>Mint a por-test körűl a gyász szövétneki</l>
					<l>Nem lobbantnak tüzet lelketlen tetemében:</l>
					<l>Tompúl Amor nyila szívednek ingerében.</l>
					<l>Fagylalt szíved többé érttem nem háborog;</l>
					<l>Te Amort nem tudod, s az én lángom lobog!</l>
				</lg>
				<p>--------------</p>
				<lg>
					<l>Lankadt ereidben hűlt véred forgása,</l>
					<l>Mint a tsendes tavak kellemes mozgása.</l>
					<l>Fagylalt szíved űzi Cupido nyílait;</l>
					<l>Gyűlölik a napot nehéz szem-héjjaid.</l>
					<l>Néha tüzet lángolt, már szemed járása,</l>
					<l>Mint a kelő hajnal gyenge húnyorgása.</l>
					<l>Jer kedves Abelárd! vetkezd-le félelmed!</l>
					<l>Barátságot kérek, nem vétkes szerelmet:</l>
					<l>Te, ki Cytherea titkos játékait</l>
					<l>El-hagytad, Te félnéd szerelmem íjjait?</l>
					<l>Szemed tám Heloist még szépnek találja?</l>
					<l>Mint a holt test körűl a gyász bús fáklyája</l>
					<l>A nélkűl, hogy tűzre lobbantsa hamvait:</l>
					<l>Szerelme szíveden nem űzi jussait.</l>
					<l>Szíved tiltott lánggal többé nem gyúladoz;</l>
					<l>Te értte nem éghetsz, s ő értted bádjadoz!</l>
					<l>Ó mennyei erő! ó kegyelem hatalma!</l>
					<l>Eggy pertz - és szívemen meg-léve diadalma.</l>
					<l>Reszkess! az Isten szóll érzékenységimnek....</l>
					<l>Ah óld-meg kötelét el-rablott szívemnek!</l>
					<l>Jer! értted bádjadoz, jer! értted ég szerelmed:</l>
					<l>Karjaimon függvén nem kétes győzedelmed.</l>
					<l>Úgy van; jer! végy erőt a Mindenttehetőn!</l>
					<l>Jer! s győzedelmet nyersz a mennyei erőn...</l>
					<l>Ah ne jöjj Abelárd! ne bontsd magánosságom!</l>
					<l>Engedj az Istennek, s kerűld-el társaságom!</l>
					<l>Válasszuk lak-helyűl az ég két sarkait!</l>
					<l>Közös gátúl vetvén a tenger vizeit:</l>
					<l>Még a Mindenható szívem dühét meg-víjja,</l>
					<l>Azonn eggy levegőt szájam veled ne szíjja!</l>
					<l>Ne lássák szemeim siralmas nyomdokid!</l>
					<l>Jaj! mind újjítaná lelkem keserveit....</l>
				</lg>
				<p>--------------</p>
				<lg>
					<l>De ó titkos erő tsuda bé-folyása!</l>
					<l>Melly dühös lángomnak szívemben sírt ása.</l>
					<l>Reszkess! az Isten szóll meg-nyúgodt lelkemnek...</l>
					<l>Ah óld-meg kötelét el-rablott szívemnek!</l>
					<l>Jer! értted bádjadoz, értted ég szerelmed!</l>
					<l>Karjaimon függvén biztos győzedelmed.</l>
					<l>Úgy vagyon: jer! hartzolj a Mindenhatóval!</l>
					<l>Ne engedj prédáúl! s meg-győzöd eggy szóval...</l>
					<l>Nem - ne jöjj Abelárd! kerűld szerelmesed!</l>
					<l>Engedd az Istennek haldokló kedvesed!</l>
					<l>Vessd gátúl közinkbe a tenger méllységét!</l>
					<l>El-rekesztve lakjuk a világ két végét!</l>
					<l>Még a Mindenható szívemet meg-víjja.</l>
					<l>Azon eggy levegőt szám véled ne szíjja!</l>
					<l>Ne lássák szemeim szomorú nyomaid!</l>
					<l>Jaj! mind újítaná fájdalmim okait.</l>
					<l>Könnyű a Virtusból vétekbe tántorogni:</l>
					<l>Nehéz a Virtussal kezet viszontag fogni.</l>
					<l>Ah ne jöjj Abelárd! engedj az Istennek!</l>
					<l>Tépd-el értz lántzait tiltott szerelmemnek!</l>
					<l>Amor kellemei! ti forró ölelések!</l>
					<l>Te néma múlatás! Ti édes érezések!</l>
					<l>El-hagylak - s hívemtől meg-válva rejtekben</l>
					<l>Töltöm napjaimat magános életben.</l>
					<l>Te munkás kegyelem! Te böltsességnek Attya!</l>
					<l>S Te sanyarú Virtus! te az Egek magzatja!</l>
					<l>Te édesgetsz vala örök jutalmokkal:</l>
					<l>Ah add-meg béremet, s ne késs halálommal!</l>
					<l>El-mégyek Abelárd! jer, óltsd-el nyavalyámat!</l>
					<l>Jer, fogd-bé szememet, s nyissd-fel setét kriptámat!</l>
				</lg>
				<p>--------------</p>
				<lg>
					<l>Bűnre a Virtustól rövid ösvény vezet:</l>
					<l>A Virtussal fogni nehéz újra kezet.</l>
					<l>Ah ne jöjj Abelárd! más bírja lelkemet;</l>
					<l>Tépd-el kötelékim, s add vissza szívemet!...</l>
					<l>Szerelem játéki! néma enyelgések!</l>
					<l>Boldog ölelkezés! névtelen érzések!</l>
					<l>El-hagylak örökre - s szívem el-tökélli,</l>
					<l>Hogy napjait, hívem! nálad nélkűl éli.</l>
					<l>Te munkás kegyelem! Te örök bőltsesség!</l>
					<l>Te az Ég nagyságos szűlöttje, Kegyesség!</l>
					<l>Ki nékem végetlen jutalmat igére:</l>
					<l>Engedd, ne haladjon szenvedésim bére!...</l>
					<l>Meg-halok ...Abelárd! jer, fogd-bé szememet,</l>
					<l>Halállal óltom-el nyavalyás tüzemet.</l>
					<l>Jer! s pályám el-telvén, s el-húnyván bús szemem,</l>
					<l>Fogják-fel ajakid végső lehelletem!</l>
					<l>S le-tépvén a halál ortzádnak ékességét -</l>
					<l>Ah ez sietteté szerelmesednek végét! -</l>
					<l>Midőn a terhes bú el-fójtja éltedet:</l>
					<l>Hagyd, fogjon-bé eggyütt eggy gyászos bólt veled!</l>
					<l>A kisded Amorok rójják-fel esetünket;</l>
					<l>S az útas könnyezvén bús emlékezetünket:</l>
					<l>Sóhajtva mondja majd: példátlan szeretők!</l>
					<l>Sírjunk hamvaikonn, s ne égjünk úgy, mint ők!</l>
				</lg>
				<p>--------------</p>
				<lg>
					<l>Leg-alább, ha üt majd Helois órája,</l>
					<l>Hagyd, nyomja vég-tsókját ajakidra szája!</l>
					<l>S le-tépvén a halál hódító ketseid,</l>
					<l>Ketsek! ti szűltétek Helois könnyeit! -</l>
					<l>Mikor a bú élted világát el-óltja:</l>
					<l>Hagy, fogjon-bé velem eggy sír gyászos bóltja!</l>
					<l>A kisded Amorok rójják-fel esetünk;</l>
					<l>S az útas könnyezve bús emlékezetünk:</l>
					<l>Sóhajtva mondja majd: nyomorúlt szeretők!</l>
					<l>Sírjunk hamvaikon, s ne szeressünk, mint ők!</l>
				</lg>
			</div>
		</body>
	</text>
</TEI>