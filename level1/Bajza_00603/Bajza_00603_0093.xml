<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Bajza_00603_0093" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZÉP JOLÁNKA.</title>
				<author>
					<persName>
						<surname>Bajza</surname>
						<forename>József</forename>
					</persName>
					<date from="1804" to="1858">1804-1858</date>
					<idno type="VIAF">19696899</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">912</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZÉP JOLÁNKA.</title>
					<author>
						<persName>
							<surname>Bajza</surname>
							<forename>József</forename>
						</persName>
						<idno type="VIAF">19696899</idno>
					</author>
					<relatedItem type="copyText">
						<bibl>
							<title>Bajza József összes költeménye</title>
							<date when="1998-10-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00603"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZÉP JOLÁNKA.</head>
				<p>I.</p>
				<lg>
					<l>Hóvihar zúg, fúja éjszak,</l>
					<l>A metsző hideg szelet,</l>
					<l>Káldi a vadászsereggel,</l>
					<l>Járja künn a bérceket;</l>
					<l>Vára csendes és körötte</l>
					<l>Nyugszik a sötét vidék,</l>
					<l>Egy teremnek ablakában,</l>
					<l>Csillog a bús lámpa még.</l>
				</lg>
				<lg>
					<l>«Nincs, ki a rabló kezéből</l>
					<l>Engemet kimentene,</l>
					<l>Hozzád esdeklem, tekints rám,</l>
					<l>Irgalomnak Istene!»</l>
					<l>Így sohajtoz a teremben,</l>
					<l>S álmatlan virasztva ül,</l>
					<l>Szívrepesztő gyötrelem közt</l>
					<l>Szép Jolánka egyedűl.</l>
				</lg>
				<lg>
					<l>Szép Jolánka, kit, bolyongván</l>
					<l>Egykor a Vág partjait,</l>
					<l>Koszorúba fűzve dal közt</l>
					<l>A tavasz virágait,</l>
					<l>Káldi lángoló szerelme</l>
					<l>Vad dühében elrabolt,</l>
					<l>S évet sír le néma búban</l>
					<l>Mint felhők között a hold.</l>
				</lg>
				<lg>
					<l>Gondolatja messze szállong</l>
					<l>Honvidéke halmain,</l>
					<l>Apja ősi csarnokában,</l>
					<l>A Vág bájos partjain;</l>
					<l>S ott, hol vért áldoz honáért</l>
					<l>Kendi a harc bajnoka,</l>
					<l>Aki szívének szerelme,</l>
					<l>Aki élte csillaga.</l>
				</lg>
				<lg>
					<l>S ím a várnak udvarában</l>
					<l>Tompa nesz kél s zaj riad,</l>
					<l>És fülébe lónyerítés,</l>
					<l>Patkók dobbanása hat.</l>
					<l>A sötét előteremben</l>
					<l>Férfiléptek konganak,</l>
					<l>Ajtó nyílik, és berobban</l>
					<l>Egy magas vitéz-alak.</l>
				</lg>
				<lg>
					<l>Felsikolt a lyány ijedve:</l>
					<l>«Kendi, Kendi, szent egek!»</l>
					<l>S a bajnokra dől, szemében</l>
					<l>Forró cseppek rezgenek.</l>
					<l>«Lelkem sírt, epedt utánad,</l>
					<l>Mély, ah mély kínt szenvedék!</l>
					<l>Mennyi éjem volt virasztva</l>
					<l>Látta hű tanúm, az ég.</l>
				</lg>
				<lg>
					<l>Ámde itt vagy, és enyém vagy -</l>
					<l>Boldogító gondolat! -</l>
					<l>Egy pillantat karjaid közt</l>
					<l>Meggyógyítja kínomat.</l>
					<l>Honnan, oh te kedves, honnan</l>
					<l>Hajt e zordon förgeteg?</l>
					<l>Fürtiden mint csillog a fagy,</l>
					<l>Arcod, ajkad mily hideg!»</l>
				</lg>
				<lg>
					<l>«Fürtimen bár csillog a fagy,</l>
					<l>S arcom és ajkam hideg,</l>
					<l>Hagyd, oh hagyd leányka, kedves:</l>
					<l>Bennem a szív lángmeleg.</l>
					<l>Jöttem érted, hogy kezéből</l>
					<l>Rablódnak kimentselek;</l>
					<l>Jer, ne késsél, míg a zordon</l>
					<l>Éj homályi rejtenek.»</l>
				</lg>
				<lg>
					<l>«Jaj nekem, szivem szerelme,</l>
					<l>Jaj nekem, ha itt talál</l>
					<l>Rablóm, a vad, a kegyetlen,</l>
					<l>Sorsod rablánc vagy halál,</l>
					<l>Tagjaimban mint hül a vér!</l>
					<l>Szívem mint szorúl, remeg!</l>
					<l>Fuss! veszélyt hoz minden óra -</l>
					<l>Lesnek áruló szemek.»</l>
				</lg>
				<lg>
					<l>«Lyány, azért küzdék viharral</l>
					<l>Futva messze földeket,</l>
					<l>Hogy zsarnok kezekbe’ tudjam</l>
					<l>Hervadozni éltedet?</l>
					<l>Lyány, szerelmem lángja gőz-e,</l>
					<l>Melyet szellő elfuvall?</l>
					<l>Bajnokodnak nincs-e lelke</l>
					<l>Víni érted százakkal?</l>
				</lg>
				<lg>
					<l>Ülj nyeregbe, hajnalig még</l>
					<l>Messze száll velünk a mén;</l>
					<l>Szűn a vész is, csillagokból</l>
					<l>Int felénk a jó remény!»</l>
					<l>Mond a bajnok, és nyeregbe</l>
					<l>Tenni ölbe vette őt,</l>
					<l>Haj de késő! - lárma zúg már,</l>
					<l>S kürt rivall a vár előtt.</l>
				</lg>
				<lg>
					<l>Megjövének - s hallja Káldi:</l>
					<l>Udvarán egy mén nyerít,</l>
					<l>Hallja s bosszulángra lobban</l>
					<l>S felriasztja emberit.</l>
					<l>«Fel, legények, a kapukra,</l>
					<l>Rabló dúlja váramat!»</l>
					<l>S gyorsan szökken a nyeregből</l>
					<l>Mint felhői csattanat.</l>
				</lg>
				<lg>
					<l>«Isten, Isten, itt a vég!» mond</l>
					<l>S összeroskad a leány.</l>
					<l>S már rohan be Káldi népe</l>
					<l>A teremnek ajtaján.</l>
					<l>Felbőszűlt tigrist ha láttál</l>
					<l>Párducokkal küzdeni,</l>
					<l>Kendi úgy ví rablókézből</l>
					<l>Kedvesét megmenteni.</l>
				</lg>
				<lg>
					<l>Gyászvilága a teremnek</l>
					<l>Mérges harcaikra süt;</l>
					<l>Látni vérnek áradását,</l>
					<l>Látni dúlást mindenütt;</l>
					<l>Kendi rakva már sebekkel,</l>
					<l>Ámde karja még erős,</l>
					<l>S holtakat holtakra hányva</l>
					<l>Bástyaszirtként áll a hős.</l>
				</lg>
				<lg>
					<l>Hajh de aki többek ellen</l>
					<l>Víni győzne harcvihart,</l>
					<l>Ércből Isten nem teremte</l>
					<l>Törhetetlen férfikart:</l>
					<l>Gyorsasága végre lankad,</l>
					<l>Lángja csökken és kihűl,</l>
					<l>S száz csapások záporában</l>
					<l>A holtakra halva dűl.</l>
				</lg>
				<p>II.</p>
				<lg>
					<l>Mit jelent e víg zajongás?</l>
					<l>Ki ül fényes ünnepet?</l>
					<l>Mért lepé meg ennyi vendég</l>
					<l>A magas vártermeket?</l>
					<l>Nász van, táncosok sürögnek</l>
					<l>Szívderítő víg zenén,</l>
					<l>Szép Jolánka a menyasszony,</l>
					<l>Büszke Káldi vőlegény.</l>
				</lg>
				<lg>
					<l>A termek fölékesítvék,</l>
					<l>Száz szövétnekfény ragyog;</l>
					<l>Jöttek nagy számmal leventék,</l>
					<l>Hölgyek és országnagyok.</l>
					<l>Minden arc örömben úszik,</l>
					<l>Villogók a szép szemek;</l>
					<l>Szűzek, ifjak boldogító</l>
					<l>Mámorban merengenek.</l>
				</lg>
				<lg>
					<l>Egy arc van csak ennyi sok közt,</l>
					<l>Melyen gyászjel látható:</l>
					<l>A menyasszony arca oly szép,</l>
					<l>Melyhez nincsen fogható;</l>
					<l>Lelke mintha messze vágyna,</l>
					<l>Messze égiek felé,</l>
					<l>Mert földön reményvirágit</l>
					<l>Balsors összetépdelé.</l>
				</lg>
				<lg>
					<l>Rég imádság tárgya ő már</l>
					<l>A szelíd pórnép között;</l>
					<l>Régi hit, hogy földi létből</l>
					<l>Égi honba költözött.</l>
					<l>Élhet-e utált karok közt</l>
					<l>Ily felsőbb világi lény?</l>
					<l>Élhet-e mátkája szörnyű</l>
					<l>Gyilkosának kebelén?</l>
				</lg>
				<lg>
					<l>Mint vésztől letört virágszál</l>
					<l>A nap hervasztó hevén,</l>
					<l>Fáklya elhaló világa</l>
					<l>A sötét bolt éjjelén:</l>
					<l>Egy kicsiny szellőfuvallás,</l>
					<l>És a fény többé nem ég:</l>
					<l>Olyan ő; vélnéd szivének</l>
					<l>Minden dobbanása vég.</l>
				</lg>
				<lg>
					<l>Nagy zsivaj van a teremben,</l>
					<l>Zajlik a tánc és zene;</l>
					<l>A menyasszony szép fejével</l>
					<l>Pamlagára pihene.</l>
					<l>Környezői szétmenének,</l>
					<l>Kímélvén a szenvedőt,</l>
					<l>Egy vagyon csupán, ki folyton</l>
					<l>Vizsga szemmel nézi őt.</l>
				</lg>
				<lg>
					<l>E körben hivatlan vendég,</l>
					<l>Senki őt nem ismeri,</l>
					<l>Harcfinak mutatja módja,</l>
					<l>Öltözéke, fegyveri.</l>
					<l>Réz sisak borúl fejére,</l>
					<l>Mellét vas páncél fedi,</l>
					<l>Tőrszemével a menyasszonyt</l>
					<l>S vőlegényt kémlelgeti.</l>
				</lg>
				<lg>
					<l>Most egyszerre elsötétül</l>
					<l>A lovag tekintete,</l>
					<l>S felnyúlván ülőhelyéből</l>
					<l>Daliás szép termete,</l>
					<l>A menyasszony pamlagánál</l>
					<l>Ünnepélyesen megáll,</l>
					<l>Vége táncnak és zenének,</l>
					<l>Minden szem feléje száll.</l>
				</lg>
				<lg>
					<l>«Szép Jolánka vőlegénye!</l>
					<l>Merre andalog szemed?</l>
					<l>Jer kedves menyasszonyodhoz,</l>
					<l>Nézd meg mesterművedet!</l>
					<l>Itt fekszik némán, halottan,</l>
					<l>A kezed-rabolta nő;</l>
					<l>Most lehelte végfohászát</l>
					<l>Szíve, a rég vérező.</l>
				</lg>
				<lg>
					<l>A szülék szemfénye volt ő,</l>
					<l>Tőlök durván loptad el;</l>
					<l>És miatta bánatában</l>
					<l>Megszakadt két agg kebel.</l>
					<l>Mátkáját megöldökölték</l>
					<l>Udvarodnak őrei,</l>
					<l>Őt magát halálra kínzák</l>
					<l>Zsarnokságod tőrei.</l>
				</lg>
				<lg>
					<l>Megkondúlt halálharangod,</l>
					<l>Vérrel élő szörnyeteg!</l>
					<l>Bűneid menyasszonyodnak</l>
					<l>Bátyja bosszulandja meg:</l>
					<l>Váradat hadam keríti,</l>
					<l>Téged kardom éle vár:</l>
					<l>Nyúlj fegyverhez! vétkeidnek</l>
					<l>Eddig terjed a határ.»</l>
				</lg>
				<lg>
					<l>Elszörnyedve e szavakra</l>
					<l>Szétfut a vendégsereg,</l>
					<l>Káldi s a lovag kezében</l>
					<l>Már villognak fegyverek.</l>
					<l>Forr a két bajnok haragja</l>
					<l>S bőszülten egymásra csap,</l>
					<l>Mint midőn két hím oroszlán</l>
					<l>Martalékon összekap.</l>
				</lg>
				<lg>
					<l>A lovag harcol szilárdan,</l>
					<l>Ámde társa már remeg,</l>
					<l>Egy csapás még s a lovagnak</l>
					<l>Karja Káldit ölte meg.</l>
					<l>Ajka nyílt, de szólni többé</l>
					<l>A halál már nem hagyott,</l>
					<l>Völgybe roskadó szoborként</l>
					<l>Omlott össze a halott.</l>
				</lg>
				<lg>
					<l>Káldi vára puszta rom lőn.</l>
					<l>Kő kövön alig maradt;</l>
					<l>Szerteszórvák omladéki</l>
					<l>Vad bokrok s cserjék alatt.</l>
					<l>Élő lény nem jár körűle</l>
					<l>Gyakran hosszu éven át,</l>
					<l>Néha a völgy fülmiléje</l>
					<l>Sírja ott el gyászdalát.</l>
				</lg>
				<lg>
					<l>A várról a táj lakói</l>
					<l>Több regéket mondanak;</l>
					<l>Vannak, akik ott az éjben</l>
					<l>Zokogást hallottanak.</l>
					<l>Egy igaz csak: életen túl</l>
					<l>Gyűlölők és szeretők,</l>
					<l>Ha egy hant fedezte is be,</l>
					<l>Békében nyugosznak ők.</l>
				</lg>
			</div>
		</body>
	</text>
</TEI>