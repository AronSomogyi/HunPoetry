<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0509" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ELŐSZÓ</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">261</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ELŐSZÓ</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ELŐSZÓ</head>
				<lg>
					<l>Midőn ezt írtam, tiszta volt az ég.</l>
					<l>Zöld ág virított a föld ormain.</l>
					<l>Munkában élt az ember mint a hangya:</l>
					<l>Küzdött a kéz, a szellem működött,</l>
					<l>Lángolt a gondos ész, a szív remélt,</l>
					<l>S a béke izzadt homlokát törölvén</l>
					<l>Meghozni készült a legszebb jutalmat,</l>
					<l>Az emberüdvöt, melyért fáradott.</l>
					<l>Ünnepre fordúlt a természet, ami</l>
					<l>Szép és jeles volt benne, megjelent.</l>
				</lg>
				<lg>
					<l>Öröm - s reménytől reszketett a lég,</l>
					<l>Megszülni vágyván a szent szózatot,</l>
					<l>Mely által a világot mint egy új, egy</l>
					<l>Dicsőbb teremtés hangján üdvözölje.</l>
					<l>Hallottuk a szót. Mélység és magasság</l>
					<l>Viszhangozák azt. S a nagy egyetem</l>
					<l>Megszünt forogni egy pillantatig.</l>
					<l>Mély csend lön, mint szokott a vész előtt.</l>
					<l>A vész kitört. Vérfagylaló keze</l>
					<l>Emberfejekkel lapdázott az égre,</l>
					<l>Emberszivekben dúltak lábai.</l>
					<l>Lélekzetétől meghervadt az élet,</l>
					<l>A szellemek világa kialutt,</l>
					<l>S az elsötétült égnek arcain</l>
					<l>Vad fénnyel a villámok rajzolák le</l>
					<l>Az ellenséges istenek haragját.</l>
					<l>És folyton-folyvást ordított a vész,</l>
					<l>Mint egy veszetté bőszült szörnyeteg.</l>
					<l>Amerre járt, irtóztató nyomában</l>
					<l>Szétszaggatott népeknek átkai</l>
					<l>Sohajtanak fel csonthalmok közől;</l>
					<l>És a nyomor gyámoltalan fejét</l>
					<l>Elhamvadt várasokra fekteti.</l>
					<l>Most tél van és csend és hó és halál.</l>
					<l>A föld megőszült;</l>
					<l>Nem hajszálanként, mint a boldog ember,</l>
					<l>Egyszerre őszült az meg, mint az isten,</l>
					<l>Ki megteremtvén a világot, embert,</l>
					<l>E félig istent, félig állatot,</l>
					<l>Elborzadott a zordon mű felett</l>
					<l>És bánatában ősz lett és öreg.</l>
				</lg>
				<lg>
					<l>Majd eljön a hajfodrász, a tavasz,</l>
					<l>S az agg föld tán vendéghajat veszen,</l>
					<l>Virágok bársonyába öltözik.</l>
					<l>Üvegszemén a fagy fölengedend,</l>
					<l>S illattal elkendőzött arcain</l>
					<l>Jókedvet és ifjuságot hazud:</l>
					<l>Kérdjétek akkor ezt a vén kacért,</l>
					<l>Hová tevé boldogtalan fiait?</l>
				</lg>
				<p>Baracska, 1850-1851 telén, télutóján</p>
			</div>
		</body>
	</text>
</TEI>