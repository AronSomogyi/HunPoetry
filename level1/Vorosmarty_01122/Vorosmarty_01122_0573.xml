<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0573" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÓDÁK</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2319</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÓDÁK</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÓDÁK</head>
				<p>1</p>
				<lg>
					<l>Nézzed, Barátom, mint halad el korunk,</l>
					<l>Mint múlnak el, nézd a siető napok.</l>
					<l>Bármily enyelgő vigasággal</l>
					<l>Voltak azok jelesítve, futnak.</l>
				</lg>
				<lg>
					<l>És elragadják a vigaságot is</l>
					<l>Magokkal, amint vissza nem áradoz</l>
					<l>A víz, ha elfolyt, úgy az élet</l>
					<l>Elhaladott kora vissza nem tér.</l>
				</lg>
				<lg>
					<l>Fogantatásunk napjai szűntelen</l>
					<l>Nagyobb időket érnek, erőtelen</l>
					<l>Lábunk először tántorog, s csak</l>
					<l>Ártatlanúl hebeg a szopó nyelv,</l>
				</lg>
				<lg>
					<l>S majd tiszta szókat kezel, megerősödik</l>
					<l>A láb - Tanítót néki! - deák legyen. -</l>
					<l>Ez kis korunknak tárgya, melyért</l>
					<l>S más okokért szomorú csapás ér.</l>
				</lg>
				<lg>
					<l>De még csak álom s kezdete bánatos</l>
					<l>Sorsunknak, amely gyakran hanyatlani</l>
					<l>Készűl, s keservünk nyúgtalanná</l>
					<l>Tesz, kiriaszt örömünk öléből.</l>
				</lg>
				<lg>
					<l>Csendünk mulandó, bármi elégedést</l>
					<l>Ajánl szerencsénk, mert sima talpain</l>
					<l>Mint jött, viszont elhagyhat; amint</l>
					<l>Nagyra emelt, megalázhat ismét.</l>
				</lg>
				<p>Pest, 1817</p>
				<p>2</p>
				<lg>
					<l>Kit meg nem ejtnek vágyakodásai</l>
					<l>S nem gőgös érzés ösztöne bátorít,</l>
					<l>Túl a ködök híg gőzein, mint</l>
					<l>Mennyei nézi, miként haboznak</l>
				</lg>
				<lg>
					<l>A nagy világnak sok fiai, miként</l>
					<l>Küszködnek önként, s hímezik álmokat,</l>
					<l>Mint sorsok, ők is változandók,</l>
					<l>Mindezeket szabadon tekénti.</l>
				</lg>
				<lg>
					<l>Nem képes őtet megszomorítani,</l>
					<l>Úgy hogy baján ne tudna segíteni,</l>
					<l>A sors csapását bármi terhhel</l>
					<l>Sújtsa reá zavaros kebléből.</l>
				</lg>
				<lg>
					<l>Még ha sanyargó vándor is, a veszély</l>
					<l>Rettegtetését űzi s erőt veszen</l>
					<l>Mind azon, amit meg nem enged</l>
					<l>A jeleset szerető becsűlet.</l>
				</lg>
				<p>Pest, 1817-1818</p>
				<p>3</p>
				<lg>
					<l>Bosszús sziveknek képtelen átkait</l>
					<l>S a vad Tyrannak veszteni kész szavát</l>
					<l>Nem féli megréműlt tagokkal,</l>
					<l>Aki valót s igazat szeretvén</l>
				</lg>
				<lg>
					<l>Kényére önként nem szeret hajlani</l>
					<l>S jóért keményen küszködik, érte hal.</l>
					<l>Semmit magának meg nem enged</l>
					<l>Amire mást vetemedni nem hágy.</l>
				</lg>
				<lg>
					<l>Amit szivében forgat az értelem,</l>
					<l>Nyelvével olykép adja ki titkait,</l>
					<l>Bármit reménylhet, véleményét</l>
					<l>S ami igaz, nemesen kivallja.</l>
				</lg>
				<lg>
					<l>Feltételében félre csapó szelek</l>
					<l>Nem ostromolják állhatatos szivét.</l>
					<l>A büszkeséget félre vetvén</l>
					<l>Csendesen áll örök oszlopánál.</l>
				</lg>
				<p>Pest, 1818</p>
				<p>4</p>
				<lg>
					<l>Már megszűnnie láttatik</l>
					<l>Köztünk a szeretet, mely vezetett szabad</l>
					<l>Útban képzeteink után,</l>
					<l>Míg egy váras ölén izzadozánk egyűtt</l>
					<l>Pallasz mennyei kincsein,</l>
					<l>Vagy nyájas ligeten, (hol suhog a Zefír</l>
					<l>Andalgó szele kedvesen</l>
					<l>Fejtvén a kikelet gyenge virágait;)</l>
					<l>Űzénk a komor ész baját.</l>
					<l>Vígabb gondolatink messze repűltenek</l>
					<l>A szél reggeli szárnyain.</l>
					<l>De haj! elragadá e vígaságot is</l>
					<l>Tőlünk a beborúlt idő!</l>
					<l>S már megtért komolyabb életidőnk, noha</l>
					<l>Két év sem folya el! - Siet</l>
					<l>E korban ki-ki nyílt élte virányait</l>
					<l>Szedvén végzeni, mit tegyen.</l>
					<l>Mely végzése után rendeli életét;</l>
					<l>Ha nem kedve szerént való,</l>
					<l>Mindjárt kezdi szegény váltani sorsait</l>
					<l>És így nyúgtalan éltet él.</l>
					<l>Boldog, hogy ha talán állapodást talál</l>
					<l>S boldog! aki reménylett így.</l>
					<l>Mert akit nyugalom csende megállapít</l>
					<l>S táplál a megelégedés,</l>
					<l>Azt még a rohanó sors dühödése sem</l>
					<l>Képes megszomorítani.</l>
					<l>Igy folynak komorabb gondolatim, midőn</l>
					<l>Ámúlok csoda tornyain</l>
					<l>Pestnek, vagy felemelt házfalak aljai</l>
					<l>Közt járván tapodom kövét,</l>
					<l>Vagy a tarka hajók rendjein alkatott</l>
					<l>Hídnak népeit, úntalan</l>
					<l>Zörgéssel haladó hintait a vizek</l>
					<l>Hátán menni tekéntgetem,</l>
					<l>Vagy szárnyas ladikon lengeni s a Duna</l>
					<l>Túlsó részire szállani,</l>
					<l>Hol sziklákra feszűlt ormain a magas</l>
					<l>Gellérd épületet mutat</l>
					<l>S nagy Mátyás szeretett lakhelye Hermine</l>
					<l>Gyászos holta után szomorg,</l>
					<l>Nemrég nyert örömét sírba temette már,</l>
					<l>Honnét vissza nem áradoz!!</l>
				</lg>
				<p>Pest, 1817-1818</p>
				<p>5</p>
				<p>A pusztai vadász</p>
				<lg>
					<l>A Tél már befödé sikos</l>
					<l>Havával, telehinte téreit. A hegyek,</l>
					<l>Hol Bakkus növevényei</l>
					<l>S jó nedvvel dagadott sárga gerézdei</l>
					<l>Oly víg szűretet adtanak,</l>
					<l>Száraz fagyja alatt nyúgszanak, a tavak</l>
					<l>Eggyé állt vizein lebeg</l>
					<l>A jég, és kisimúlt útjai fénylenek.</l>
					<l>A bércek bokros ormai,</l>
					<l>Az erdők, ligetek, már beborúltanak.</l>
					<l>Klóris gyenge virágait</l>
					<l>A dér földre veré pusztai rétemen.</l>
					<l>Köd felleg szakadoz felénk,</l>
					<l>Midőn én vadakat lépre lesek, s ebem</l>
					<l>Körűlem szemesen szökik,</l>
					<l>S intésemre nyulak nyomdokit üldözi.</l>
				</lg>
				<p>Pest, 1817-1818</p>
				<p>6</p>
				<lg>
					<l>Boldog, akit kész megelégedéssel</l>
					<l>A magány nyúgalma fogad keblében.</l>
					<l>Kedvesen töltvén idejét mezőknek</l>
					<l>Tágas határin.</l>
				</lg>
				<lg>
					<l>A boszús szívek dühödésit, őrűlt</l>
					<l>Várak háborgó zajait nem hallja;</l>
					<l>Amikor mások sanyarú bajok közt</l>
					<l>Napjokat élik.</l>
				</lg>
				<lg>
					<l>Boldogabb mégis, kinek hű baráti</l>
					<l>A viszontagló ölelések által</l>
					<l>Nyájasan hivják örömökre szívét</l>
					<l>Bármi vidéken.</l>
				</lg>
				<lg>
					<l>Mert vidítják őt, mikor a magányzók</l>
					<l>A rideg puszták sivatag vidékin</l>
					<l>Végtelen csendben az unalmas álom</l>
					<l>Képeit űzik.</l>
				</lg>
				<p>Pest, 1817-1818</p>
				<p>7</p>
				<p>Egy barátom verseire I-ső felelet</p>
				<lg>
					<l>Ámúlásba hozott verseid hangzata,</l>
					<l>Mellyel jóra derűlt kedvedet ékesen</l>
					<l>Zengvén a vigaság ömledezési közt</l>
					<l>Szíved gerjed enyelgeni,</l>
				</lg>
				<lg>
					<l>S a víg ünnepeket tiszteli. - E jeles</l>
					<l>Mű mellett magadat kellemesé teszed;</l>
					<l>Fellengző hevedet képzetid éltetik</l>
					<l>S jegyzik hű kebled érdemét.</l>
				</lg>
				<lg>
					<l>Bámúlok, mikor a puszta magány borúlt</l>
					<l>Csendét s a sivatag berkek homályait</l>
					<l>S a sziklára feszűlt bérceket énekli</l>
					<l>Bús képzetbe merűlt dalod.</l>
				</lg>
				<lg>
					<l>Mint üdvözlöd az ég csillagai felett</l>
					<l>A Holdnak ragyogó s játszi sugárait</l>
					<l>Egy csendes liget hüs halmain űlve a</l>
					<l>Nyárnak harmatos éjelén.</l>
				</lg>
				<lg>
					<l>Boldog, haj! mi igen boldog az, akit igy</l>
					<l>Enged minden időn érzeni sorsa, igy</l>
					<l>Vezérl szent tüze, s nyílt élet virányait</l>
					<l>Lantos zengzete kelleti.</l>
				</lg>
				<lg>
					<l>Boldog vagy Te is hát! - Én pedig úntalan</l>
					<l>Lármák közt rebegek, s félbe szegett dalim</l>
					<l>Búsítnak, töredék énekimet tova</l>
					<l>Hányván kedvem is elhagya.</l>
				</lg>
				<p>Pest, 1818</p>
				<p>8</p>
				<p>II. felelet</p>
				<lg>
					<l>Még visszatérhet kedved ez úntalan</l>
					<l>Zajjal zsibongó lárma között, s viszont</l>
					<l>Zenghetsz enyelgőn, s bajt elűző</l>
					<l>Lantod öröm dalolásra vethetd,</l>
				</lg>
				<lg>
					<l>Ha dolgaidnak terhe megengedi.</l>
					<l>Majd a Zefirnek szárnyain a tavasz</l>
					<l>Több jót hozand tám, s a szomorgó</l>
					<l>Szívre borúlt ködöt hátra űzi.</l>
				</lg>
				<lg>
					<l>A kis levélkék fürtjein átszökő</l>
					<l>S a zöld ligetnek térit ölelgető</l>
					<l>Lágy szellet ismét visszatérend</l>
					<l>S a szeles éj dereit feloldja.</l>
				</lg>
				<lg>
					<l>A kert közel van, mely feselő levél</l>
					<l>Fürtökkel újúlt fáit emelgeti,</l>
					<l>Melyben pirúltát hajnalúnknak</l>
					<l>Sok daloló madarak köszöntik:</l>
				</lg>
				<lg>
					<l>A rengeteg fák aljai harmatos</l>
					<l>Űlést ajánlnak, már mikor a deres</l>
					<l>Télnek csikorgó jégre tódúlt</l>
					<l>S felrakatott hava szélyel olvad.</l>
				</lg>
				<lg>
					<l>Kényedre szintúgy itt is hajolnak a</l>
					<l>Parnasszi Múzsák, s dalra hevítenek</l>
					<l>Habár kerűlnéd őket, el nem</l>
					<l>Állanak ők soha tőled immár.</l>
				</lg>
				<p>Pest, 1818</p>
				<p>9</p>
				<p>III. felelet</p>
				<lg>
					<l>Nem képes hát már bármi derűlt idő</l>
					<l>Bánatra gerjedt szíved erős sebét</l>
					<l>Enyhitni? s búdnak nincs határa,</l>
					<l>Mely vigadó hevedet kiveszté?</l>
				</lg>
				<lg>
					<l>Bár messze van még a tavasz, és borúlt</l>
					<l>Észak felűl mind egyre süvöltnek a</l>
					<l>Dúló szelek, dúl a setét ég</l>
					<l>Fellegiből hava bús telünknek.</l>
				</lg>
				<lg>
					<l>S még nem merészel járni kereskedő</l>
					<l>Terhelt hajóval a zavaros vizen,</l>
					<l>A nem reménylett vészre félvén</l>
					<l>Menni, kiköt vize szürke partján.</l>
				</lg>
				<lg>
					<l>Szint úgy enyelghet nem szomoritható</l>
					<l>Érzéssel a nyilt szív, de te, kit szoros</l>
					<l>Határ fogadt be néha, ezt meg</l>
					<l>Nem teheted kobozod szavával?</l>
				</lg>
				<lg>
					<l>Ugy szinte engem sok sanyarú bajok</l>
					<l>Üldöznek, áldott bármi kevés idő,</l>
					<l>Melyen zsibongó lárma közt is</l>
					<l>Gondomat e tudományra hajtom.</l>
				</lg>
				<lg>
					<l>Lássad, Barátom, mégis erőlködik</l>
					<l>Bennem csekély, s még csak szikra kis tüzem,</l>
					<l>Szint úgy te benned vég hanyatlást</l>
					<l>Nem szerez e beborúlt idő, nem.</l>
				</lg>
				<lg>
					<l>A szép magánynak béke, vadon berek</l>
					<l>Szent csende, s ernyős lombok homályai</l>
					<l>Közt szét kerengő kis pataknak</l>
					<l>Álom hozó zuhanása kedves</l>
				</lg>
				<lg>
					<l>Mindennek, és ott kényire andalog</l>
					<l>A lelkes érzés, majd enyeleg, de majd</l>
					<l>A híg ködöknek gőzein túl</l>
					<l>Lengeti mást tapodó dagályát.</l>
				</lg>
				<lg>
					<l>De mégis itt elkedvetlenűl kiki,</l>
					<l>Ha nincs egyéb tárgy, melyre ügyeljen. - A</l>
					<l>Zordon sziklák nyilt oldalában</l>
					<l>Bokrok alatt lebegő homályt nem</l>
				</lg>
				<lg>
					<l>Láthatja mindég kedvesen. A zajos</l>
					<l>Váras keblében, bárha baj éri is,</l>
					<l>Baráti védik, s hő karok közt</l>
					<l>Rá rohanó bajait felejti,</l>
				</lg>
				<lg>
					<l>És víg örömmel gerjedez ártatlan</l>
					<l>Érzésre gyulladt keble, midőn rideg</l>
					<l>Földön bolyong a bús magányzó</l>
					<l>S üldözi szüntelen álma képét.</l>
				</lg>
				<p>Pest, 1818</p>
				<p>10</p>
				<p>IV. felelet</p>
				<lg>
					<l>Midőn sietnek képzetid rideg</l>
					<l>Puszták keblébe, s a mezők vadon</l>
					<l>Csendét ohajtva, bércek aljait</l>
					<l>Környékzik, s ernyős lombokon lebegnek.</l>
					<l>Édes beszéded szinte elragad</l>
					<l>S hogy azt kövessem, kisztet engem is.</l>
				</lg>
				<lg>
					<l>A renyhe váras úntalan zaját</l>
					<l>Elhagyni készűl változó kedvem;</l>
					<l>Majd a ligetnek bájoló ölén</l>
					<l>Majd a hegy ormán szét bolyongani</l>
					<l>Vágyok veled, vagy harmatos gyepen</l>
					<l>Kies határban űlni fák alatt.</l>
				</lg>
				<lg>
					<l>De mégis engedd nekem azt, Barátom!</l>
					<l>Hogy én a roppant váras ékeit</l>
					<l>Zenghessem, ámbár minden verselők</l>
					<l>A csendes élet bájait védik</l>
					<l>És a mezőnek nevető nyugalmát.</l>
					<l>Midőn tekéntem a sziklás hegyet</l>
					<l>Ámúlva, melynek alját öbliti</l>
					<l>A szőke víznek féktelen árja</l>
					<l>S dicsőűlt Mátyás háza környeit</l>
					<l>Mely Herminét, nem régen nyert díszét</l>
					<l>Elvesztve holtán még most is szomorg;</l>
					<l>Sokféle érzés gyujtja keblemet.</l>
					<l>Majd a Dunának feldagadt vizét</l>
					<l>Nézem s hajókon mint megy a zajos</l>
					<l>Nép, vígan űlve leng a víz szinén.</l>
					<l>Mások zsibongva parton állanak</l>
					<l>S egymásra nézvén tréfát hímzenek.</l>
					<l>Minden körűlem él, örűl, mozog,</l>
					<l>Amit csak képzel pusztában szivem.</l>
					<l>Ha rendes útját vizsgálom tovább,</l>
					<l>A várnak ékes házfalak között</l>
					<l>Tündöklik a bölcs kéz remek müve</l>
					<l>Vagy a nagy elme szűleményei</l>
					<l>Éltünket hasznos móddal vezérlik.</l>
				</lg>
				<lg>
					<l>Mindezt mezőkön látni nem lehet</l>
					<l>S ott szűntelen csak egy tárgyad vagyon,</l>
					<l>Mellyet sokára únalom borít.</l>
				</lg>
				<lg>
					<l>Maradj Te vélünk, és a bölcseség</l>
					<l>Sokféle titkát fejtegesd, s midőn</l>
					<l>Engednek nyúgvást dolgaid, vígan</l>
					<l>Zengj, és daloddal űzd el únalmad</l>
					<l>Vagy hű barátid társaságában</l>
					<l>Kitárt karokkal öleld a nyúgalmat.</l>
				</lg>
				<p>Pest, 1818</p>
				<p>11</p>
				<p>V. felelet</p>
				<lg>
					<l>Csendünk mulandó bármi elégedést</l>
					<l>Ajánl szerencsénk fellegi szárnyain,</l>
					<l>Mert azt egy elkábúlt irígynek</l>
					<l>Szertecsapó dühe megzavarja.</l>
				</lg>
				<lg>
					<l>Midőn felúnszolt mérge alatt nyögő</l>
					<l>Vad keble undok kárhozatot leheg,</l>
					<l>Mindenre dúl, fúl, s rút fekélyét</l>
					<l>Mérgesedett ajakán habarja.</l>
				</lg>
				<lg>
					<l>Kínzásra termett poklok erőszakos</l>
					<l>Setéte (melyben bús jajok hangzanak</l>
					<l>S a lelkek elfojtott nyögésit</l>
					<l>Félbeszegő ropogás dörög, s zúg:)</l>
				</lg>
				<lg>
					<l>Nemzette őket. - Béketörő fejök</l>
					<l>Napfényre jővén égnek homályiból,</l>
					<l>Csak arra készűl és tör, hogy mást</l>
					<l>Nyelve miatt keserűlni lásson.</l>
				</lg>
				<lg>
					<l>A már hanyatló szívre borúlt bajok</l>
					<l>Ilyen panasszal búra fakasztanak,</l>
					<l>Mert im reám dűl a gyalázat,</l>
					<l>Mely okot ád vala gúnyolásra.</l>
				</lg>
				<lg>
					<l>De hagyjuk ezt el - pusztai térre vágy</l>
					<l>És a mezőnek csendibe bánatom,</l>
					<l>Hol tám agyarló kínozással</l>
					<l>Nem felel a megavúlt irígység.</l>
				</lg>
				<lg>
					<l>Bár e bajoktól megszabadúlna már</l>
					<l>Éltem, s virító térre kerűlne, hol</l>
					<l>Távúl emésztő nagy bajoktól</l>
					<l>Béke ölén nyugalom fogadná.</l>
				</lg>
				<lg>
					<l>Ily változóvá tette itéletem</l>
					<l>A rút gyalázó! - aki előbb mezőt</l>
					<l>Megvetni mertem, most nem úgy már:</l>
					<l>Visszavonom szavamat, Barátom!</l>
				</lg>
				<lg>
					<l>De hasztalan, mert visszaidéznek a</l>
					<l>Szűkségek onnét! - ám legyen úgy, mezőn,</l>
					<l>Erdőn, ligeten, bércek alján</l>
					<l>Lengeni képzetimet bocsátom.</l>
				</lg>
				<p>Pest, 1818</p>
				<p>12</p>
				<lg>
					<l>Bár zengje más a Hősök homálytalan</l>
					<l>Érdemre vágyó tetteit, hadverő</l>
					<l>Nagy Bajnokoknak megkeményűlt</l>
					<l>Mars mezején dörögő hatalmát.</l>
				</lg>
				<lg>
					<l>És fesse, mint vész, mint megy halálra sok</l>
					<l>Ártatlan, amig ők zabolátlanúl</l>
					<l>Dúlnak, kegyetlen fegyveröknek</l>
					<l>Éle után mi jajos keservek</l>
				</lg>
				<lg>
					<l>Sohajtnak, és csak puszta magány marad</l>
					<l>Fordúlt halommal várak helyén, mikép</l>
					<l>Húll a vitéz nép a Hazáért</l>
					<l>Harcba mohón, hevesen rohanva,</l>
				</lg>
				<lg>
					<l>Vagy vig örömmel dallja kiterjedett</l>
					<l>Élet korának tárgyait, amikor</l>
					<l>A hűs tavasz bájos virányit</l>
					<l>Fejti, s kegyes kebelét kitárja.</l>
				</lg>
				<lg>
					<l>Atyám! kitől én származatom veszem,</l>
					<l>Édes Atyám! én ím egyedűl Neked</l>
					<l>S böcsös nevednek zengetem kis</l>
					<l>Lantomat és neved érdemének.</l>
				</lg>
				<p>Pest, 1817-1818</p>
				<p>13</p>
				<p>VI. felelet</p>
				<lg>
					<l>Már rég nem hallám zengeni lantodat</l>
					<l>S igéreteddel meg nem egyez szavad,</l>
					<l>Melyért, megengedj, visszahívlak</l>
					<l>Félbehagyott müvedet követni.</l>
				</lg>
				<lg>
					<l>Nem mintha ösztönt adni ohajtanék;</l>
					<l>Mert ám eléggé ösztönöz önn heved,</l>
					<l>Melynek vezérlő csillagánál</l>
					<l>A hamis út rögeit kerűlöd.</l>
				</lg>
				<lg>
					<l>Túl jársz az úndok, s rút henyeség ködén,</l>
					<l>A tiszta égnek mennyezetén lebeg</l>
					<l>Homályt nem érző fényed, és ott</l>
					<l>Érdemesít nemesebb arányod.</l>
				</lg>
				<lg>
					<l>Hallám, oh hallám már kobozod szavát</l>
					<l>S örömmel indúlt lankadozó kezem,</l>
					<l>Örömmel indúlt a hanyatló</l>
					<l>Kéz idegét kifeszítve verni.</l>
				</lg>
				<lg>
					<l>Majd zsenge munkámat közölém veled;</l>
					<l>Te elfogadván visszafelelni kész</l>
					<l>Voltál Barátom! majd örömmel</l>
					<l>Nézzük utóbb nagy időnk sorában.</l>
				</lg>
				<lg>
					<l>Ezt félbe szegvén nincs akadály ugyan,</l>
					<l>Mely elragadná fáradozásaink</l>
					<l>Bérét, s az érdem megjutalmaz,</l>
					<l>Bár külön izzadozunk, de kezdett</l>
				</lg>
				<lg>
					<l>Pályánkat, ámbár csak kis időig is</l>
					<l>Folytassuk, az most kedveden áll. - Szoros</l>
					<l>Szűkűlt határunk kis körében</l>
					<l>Elhagy-e hát kihaló világunk?</l>
				</lg>
				<lg>
					<l>Ne vesd meg, amit néked ajánlok, ám</l>
					<l>Ha többre visszük versezetünket; a</l>
					<l>Tágasb mezőkön lelkesűlve</l>
					<l>Fog szabadabb kebelünk hevűlni.</l>
				</lg>
				<p>Pest, 1817-1818</p>
				<p>14</p>
				<p>Klivényi barátomhoz</p>
				<lg>
					<l>Vegyed köszöntő énekemet, velem</l>
					<l>Örömre gerjedt tiszteletem szavát</l>
					<l>Vegyed, Barátom, s társaságunk</l>
					<l>Tiszteit érdemesítsd neveddel.</l>
				</lg>
				<lg>
					<l>Látod: dagályát a zavaros Duna</l>
					<l>Miként lövelli árka öblén kivűl,</l>
					<l>Mikor vak árját bús nyugatról</l>
					<l>Fergeteges zivatar borítja.</l>
				</lg>
				<lg>
					<l>Terhelt hajókat mint ragad el zaja</l>
					<l>És szőke hátán malmokat is visel.</l>
					<l>Nézd: kútfejénél harmatozva</l>
					<l>Görgeti kis köveit folyása.</l>
				</lg>
				<lg>
					<l>Amely cser alján most legelő juhok</l>
					<l>Árnyékban állnak, s hímezi álmait</l>
					<l>A víg juhász, dúdolva lézzeng</l>
					<l>S a ragyogó nap hevét nem érzi.</l>
				</lg>
				<lg>
					<l>Mag volt, midőn azt pásztora elveté.</l>
					<l>A kezdet apró, végre nagyot nevel!</l>
					<l>Máró rebegni, - szólni osztán</l>
					<l>Kezde, utobb! - nemesen beszélni.</l>
				</lg>
				<lg>
					<l>Mi is reméljünk, míg szabad életünk</l>
					<l>Virányin épség díszei lengenek.</l>
					<l>Utóbb, ha sorsunk nem zavar meg,</l>
					<l>Kész leszen a koszorú fejünkre.</l>
				</lg>
				<p>Pest, 1818</p>
				<p>15</p>
				<p>Czinkéhez</p>
				<lg>
					<l>Nem vár hiú bért a nemesebb szivű,</l>
					<l>Munkája bérét kései századok</l>
					<l>Adják meg idvezlett nevének,</l>
					<l>S hűlt tetemét jelesíti címe,</l>
				</lg>
				<lg>
					<l>Melyet dicsőűlt tettei őrzenek.</l>
					<l>Bús vedre zárán, s hantjain általhat</l>
					<l>Jó híre, éltét nem boritja</l>
					<l>A komor éj rideg alkonyával.</l>
				</lg>
				<lg>
					<l>Ön haszna el nem csalja arányitól.</l>
					<l>S így Hazájának szenteli tárgyait,</l>
					<l>Bátran keresztűl ront veszélyek</l>
					<l>Árjain is megörűlt reménnyel.</l>
				</lg>
				<lg>
					<l>Ah Czinke! téged érdekel ez, jeles</l>
					<l>Magyar! - Tanítónk e rebegő dalot</l>
					<l>Fogadd kezemből. - Egy tanítvány</l>
					<l>Hálaadón magyaráz utánnad.</l>
				</lg>
				<lg>
					<l>Te a Dunának fagyzivatarjain</l>
					<l>S az öszvetoldúlt habzatok árjain</l>
					<l>Átrontva hű keblünkbe megtérsz</l>
					<l>S érzeni csak magyarúl tanítasz.</l>
				</lg>
				<lg>
					<l>Áldás reád már! Éljen öregbedő</l>
					<l>Díszével áldott lelked. Az ősz idő</l>
					<l>Nem képes aztat megtagadni,</l>
					<l>Amire érdemeid jutottak.</l>
				</lg>
				<p>Pest, 1818</p>
				<p>16</p>
				<lg>
					<l>Feléd sohajtnak bánatim e kies</l>
					<l>Sikról füzekkel zárt temető, feléd</l>
					<l>Borong elázott bús szememnek</l>
					<l>Záporiból kitünő keservem.</l>
				</lg>
				<lg>
					<l>Midőn az estnek csendi terűl reánk</l>
					<l>És alkonyával bérceket elborít</l>
					<l>Fáradt lovakkal már hanyatló</l>
					<l>Féb Oceán özönébe bukkan.</l>
				</lg>
				<lg>
					<l>Búsúlt homályban lengedez egy jajos</l>
					<l>Szellet, s virító lombokon átrepes</l>
					<l>A címköveknek gyászain túl</l>
					<l>Lengve felém kiható fuvással.</l>
				</lg>
				<lg>
					<l>Bús szárnyain gyász könnyei lengenek</l>
					<l>Sok árva szemnek, s a beborúlt idő</l>
					<l>Jajos szavát széjjel süvölti,</l>
					<l>Hordja kies ligetink határin.</l>
				</lg>
				<lg>
					<l>Meglep panasszal elsuhanó zaja,</l>
					<l>Réműl elaggott búja alatt szivem,</l>
					<l>Borzadva vívok képzetimmel</l>
					<l>S testemet a remegés mereszti.</l>
				</lg>
				<lg>
					<l>Oh itten elhúnyt édes Atyám pora</l>
					<l>A sír ürében szendereg. Ő soha</l>
					<l>Nem fog közöttünk élni -! jaj!... de</l>
					<l>Visszanyög elnyomatott siralma...</l>
				</lg>
				<lg>
					<l>Nem, - nem szegem meg csendedet, oh Atyám!</l>
					<l>Nyúgodj porodban. Századok álma ez,</l>
					<l>Amelyet alszol, s könnyeimnek</l>
					<l>Bús tava hűlt tetemed nem éri.</l>
				</lg>
				<lg>
					<l>Meg nem zavarnak búslakodásaim</l>
					<l>S mélyen sohajtó szózatim! oh kegyes</l>
					<l>Árnyék, utóbb is mind leszállunk</l>
					<l>S porba megyünk kihaló világgal.</l>
				</lg>
				<p>Pest, 1818</p>
				<p>17</p>
				<p>Névnapi tisztelet</p>
				<lg>
					<l>Tisztes nevednek napja derűl reánk</l>
					<l>Nagy Férfiú! ím híveid áldozunk</l>
					<l>E víg örömmel bő kegyednek</l>
					<l>S tiszteletünk leborúl előtted.</l>
				</lg>
				<lg>
					<l>Jeles nevednek jegyzeni érdemét</l>
					<l>Nem lesz beszédünk tárgya, magasztalást</l>
					<l>Nem vár az érdem, de csekélyek</l>
					<l>Még ezeket szavaink rebegni.</l>
				</lg>
				<lg>
					<l>Csekélyek, ámbár égve buzog szivünk,</l>
					<l>S vágyása titkát fejteni rendesen</l>
					<l>Nem képes, oh ezt nem tekínti,</l>
					<l>Aki reánk örömest figyelmez.</l>
				</lg>
				<lg>
					<l>Vegyed tehát, amit nemesebb okon</l>
					<l>Nyujtunk elődbe: Élj szeretett Hazád</l>
					<l>Javára, s öntsed ránk az égnek</l>
					<l>Mennyezetén lebegő sugárod.</l>
				</lg>
				<lg>
					<l>Igy érdemidnek szárnya alatt szabad</l>
					<l>Nyugvást találunk, s nyomdokidat kitárt</l>
					<l>Utban követvén szorgalommal</l>
					<l>S hálaadón sietünk utánad.</l>
				</lg>
				<p>Pest, 1818</p>
			</div>
		</body>
	</text>
</TEI>