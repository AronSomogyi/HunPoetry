<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0081" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A PÁSZTORLEÁNYOK</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">475</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A PÁSZTORLEÁNYOK</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A PÁSZTORLEÁNYOK</head>
				<p>AMARYLLIS</p>
				<lg>
					<l>Daphne, szelíd társném, jó Daphne, beszéld el előttem:</l>
					<l>Isten volt-e, vagy egy kedves szépségü halandó,</l>
					<l>Aki minap veled Ída hegyén sétála hüvösben?</l>
					<l>Hermes-e, gyors szeleken járó hírlője az égnek,</l>
					<l>Vagy maga nagy Iupiter, vagy az ékes gyermek Apollo?</l>
					<l>Én ugyan azt hinném: ő volt az, az ékes Apollo,</l>
					<l>Mert annál szebbet soha még nem láta halandó.</l>
					<l>Olyan igen deli termete volt, és kellemes arca,</l>
					<l>És dala szívrehatóbb, mint a tavaszesti madárszó.</l>
					<l>Mondd meg azért, mely isten volt, ha ugyancsak az is volt,</l>
					<l>Hogy ráösmerjek, mikor ismét visszakerűlend.</l>
					<l>De ha nem isten volt, hanem egy szép földi halandó,</l>
					<l>Egy fiatal pásztor, szeretőd, jó Daphne, ne mondd meg;</l>
					<l>Mert Amaryllisnak beborúl víg napja örökké.</l>
				</lg>
				<p>DAPHNE</p>
				<lg>
					<l>Ó te bohó kis lány, mire nem térsz gyermekeszeddel?</l>
					<l>Az, ki velem sétált, sem ama ravasz isteni Hermes</l>
					<l>Nem vala, sem Iupiter sem az ékes gyermek Apollo,</l>
					<l>Nem, hanem ifjabbik bátyám. S ez kedves előttem,</l>
					<l>Mert gondos nagyon, és másoknál szíve szelídebb.</l>
					<l>Távol esett pedig ez tőlem sok üdőre, keresvén</l>
					<l>Eltévedt nyáját idegen föld puszta határin.</l>
					<l>Járt, hol örök hullám morog, a nagy tengeri szélen,</l>
					<l>S hol lassú zajjal mély habjait önti Scamander.</l>
					<l>Most megtért örömemre megint; de te jőj magad és lásd</l>
					<l>S látván ösmerd meg; mert ő szint’ oly kegyes és jó,</l>
					<l>Mint mely szépséget tetemének az istenek adtak.</l>
					<l>Én pedig elmondom neki lágy testvéri szavakkal,</l>
					<l>Hogy szereted, s milyen kedves leszen a te szerelmed.</l>
					<l>Bizvást jőj te elő akkor, s mosolyogva tekints rá.</l>
				</lg>
				<p>AMARYLLIS</p>
				<lg>
					<l>Ah mi igen jó vagy, hogy biztatsz engem előre.</l>
					<l>Lelkemet enyhítik szavaid; de ne mondd neki Daphne,</l>
					<l>Hogy szeretem; mert lángba borúl két arcom azonnal.</l>
					<l>Ó ne, ne mondd; hanem azt mondjad, hogy az ídai bércen</l>
					<l>Pásztorlány vagyok én, s kisded bárányokat őrzök,</l>
					<l>S szép Amaryllisnak nevez engem az ídai tájék,</l>
					<l>Hogy vannak juhaim, s idegen kéz őrzi meg őket,</l>
					<l>Mert egyedűl vagyok, és elhaltak drága szülőim.</l>
					<l>Mondd neki. És ha talán rosz képpel nézne, takard el</l>
					<l>Bús szememet gallyal, vagy hószín tiszta kezeddel,</l>
					<l>Vagy fektess inkább a földbe, hogy a nap azontúl</l>
					<l>Rám ne sugározzék, se az ékes hajnali csillag.</l>
					<l>De ha mosolygana rám, s szeme pillantása keresne,</l>
					<l>Vedd e kis koszorút, melyet ma kötöttem az erdőn,</l>
					<l>S a hervasztó nap sugarától óva, viseltem:</l>
					<l>Vedd el azonnal és tedd kezeiddel barna hajára.</l>
				</lg>
				<p>DAPHNE</p>
				<lg>
					<l>Jőj hát, megteszek én mindent, Amarylli, szavadként.</l>
					<l>Jőj, amodább űl ő a csörgő lassu pataknál,</l>
					<l>S nyája legeltetvén kosarat köt zsenge füzekből;</l>
					<l>Ah de ne félj; te szegény kislány, jőj bátran előre,</l>
					<l>Daphne vezet, s hidd el, nem fog keze roszra vezetni. -</l>
					<l>Ím már szemre veszen, s kosarát odahagyva közelget,</l>
					<l>És mosolyog, s örömet sugaraz rád kék szeme fénye.</l>
					<l>Add ide a koszorút, hamar add, Amarylli, kezembe.</l>
				</lg>
				<p>AMARYLLIS</p>
				<lg>
					<l>Ó vidd, vidd, jó Daphne, hamar, tedd barna hajára,</l>
					<l>S mondjad: az árva leány, Amaryllis ajánlja virágit,</l>
					<l>E kisded koszorút, s lelkét is od’adja örömmel.</l>
				</lg>
				<p>Görbő, 1823</p>
			</div>
		</body>
	</text>
</TEI>