<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0074" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VOLT TANÍTVÁNYAIMHOZ</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1415</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VOLT TANÍTVÁNYAIMHOZ</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VOLT TANÍTVÁNYAIMHOZ</head>
				<lg>
					<l>Tiszta, nemes lelkek, kik gyors munkára hevűlve</l>
					<l>A jeles erkölcsnek, s tudománynak kezditek útját,</l>
					<l>Innen, hol Kaposunk délről csavarodva nyugatnak</l>
					<l>Jég, hóhalmok alatt lassan hömpölygeti habját,</l>
					<l>Mit küldjek szaporán a csendes völgybe tinéktek?</l>
					<l>Nincs aranyom s bájló pengésű fényes ezüstöm,</l>
					<l>Nincs, de nem is méltó hozzátok az ilyen ajándék:</l>
					<l>Föld pora ez, s henye birtokosát a földbe csavarja,</l>
					<l>Megköti a lelket; pedig ennek fényes egébe,</l>
					<l>Honnan alászállott, szabadon kell visszaröpűlni.</l>
					<l>Olyat küldök hát, mely tisztán folyva szivemből,</l>
					<l>Vajha azonképen szivetekbe is általömöljön,</l>
					<l>És jó lelketeket magasan föl az égbe ragadja.</l>
					<l>Szűnjetek egy kissé Rómának hajdani nyelvén</l>
					<l>Ékesen és bölcsen szóló Ciceróra fülelni,</l>
					<l>És olyan hangon, milyen kacagányos apáink,</l>
					<l>A döntő magyarok, Árpád és Hunyadi, szóltak,</l>
					<l>Halljátok szavamat, melyet javatokra leírok.</l>
					<l>A zöldes ligeten suhogó lomboknak alatta</l>
					<l>Csörgedező patakok mentében bolyga egy ifju</l>
					<l>S szenderedésbe merűlt, s mikoron leterűlve nyugodnék</l>
					<l>A szellős halmon, mély álom szálla szemére.</l>
					<l>Láta pedig mély álmában sokféle csodákat,</l>
					<l>Látta az Erkölcsök fényét, a Bűnök ijesztő</l>
					<l>Képeit, és mind a kettőnek látta hatalmát.</l>
					<l>Biztos erőben jött legelűl a lelki Derékség</l>
					<l>Puszta szabad kézzel s lábbal, feje, melle födetlen,</l>
					<l>(Mert fegyver nélkűl is erős a lelki derékség)</l>
					<l>Termetes és izmos, bátor s réműletes, úgy mint</l>
					<l>Aki eget földet megrendíthetne erővel.</l>
					<l>Jött, de eget földet meg nem rendítve, szelíden</l>
					<l>Álla meg, és komolyan, míg kísérői nyomában</l>
					<l>És mellette fölös számmal közelítve jövének:</l>
					<l>Jobbra az Ártatlanság kisded nyájas alakban,</l>
					<l>Hószín leplével gyengén takarózva, fehérlő</l>
					<l>Arccal, szálla alá, szép mint a hajnali csillag.</l>
					<l>Mindjárt nyomdokain lebegének hű követői:</l>
					<l>A csendes kis Öröm, s szívtáró égi Vidámság,</l>
					<l>Balra lehúnyt szemmel, melltől letakarva bokáig,</l>
					<l>Álla szelíd nyugodalmában a tiszta Szemérem.</l>
					<l>Álla tovább leeresztve fejét a díszes Alázat,</l>
					<l>(Mert van dísztelen is); karját megnyitva szivével</l>
					<l>A nemes Adakozás lépett most lassan előre.</l>
					<l>Szánakodás látszott terjedni homálytalan arcán,</l>
					<l>S tiszteletes fényben csillogtak néha könyűi,</l>
					<l>Melyeket a nyomorúltaknak sorsára kiöntött.</l>
					<l>Ám de segítségűl készen volt karja szivével</l>
					<l>S e készségéért a búzgó hála ölelte</l>
					<l>Gyakran jó kezeit, s örömet sírt keblibe titkon.</l>
					<l>Tetszetes épségben látszott ballagni közöttök</l>
					<l>A szép Mérséklet, s noha minden kényire volna,</l>
					<l>Csak keveset vett el rendes szükségre magának.</l>
					<l>Jött az Igazság is, megnyílt tündökletes arccal,</l>
					<l>Tiszta világánál kiderűltek az éjjeli tájak,</l>
					<l>S a szenny-fogta homály, mely hosszas várakozásban</l>
					<l>Ült sok századokon, kezdett ritkúlni sugárán.</l>
					<l>Fénye vakító a gonoszoknak; kedves azonban</l>
					<l>Minden jámbor előtt, kit forró karral ölelget.</l>
					<l>A nemes Engedelem, megnyugvó békes Egyesség,</l>
					<l>A csínos Takarékosság és harci Vitézség</l>
					<l>Álla tovább tüzesűlt szemeit viadalra szegezve.</l>
					<l>Így a többi jeles Jóságok, mindenik illő</l>
					<l>Képében, seregeltek elő; jött végtire a jó</l>
					<l>Foglalatosság is, s ő, mint valamennyinek őre,</l>
					<l>Gondos munkával váltig járt tétova köztök.</l>
					<l>A csendes kis Öröm pedig, és amaz égi Vidámság</l>
					<l>Hű vezetőjökkel lengtek mosolyogva koronként</l>
					<l>A jeles Erkölcsök sorain, s velök egybe vegyűlvén</l>
					<l>Nyájas enyelgés közt édes játékokat űztek.</l>
					<l>Jő vala ellenben a Bűnök serge tömötten</l>
					<l>Renyhe setétséget hagyván köd-lepte nyomában,</l>
					<l>És ordítva zörögve megállt a puszta vidéken.</l>
					<l>Tolja elől iszonyú képét a durva Gonoszság;</l>
					<l>Keble setét mint éj, ajakán láng üt ki, szeméből</l>
					<l>Szikrát hány poklos lelkének régi haragja,</l>
					<l>Nagy mint Tátrának sziklája, erőszakos és vad,</l>
					<l>Mely mentében eget földet megrázna; de gyarló</l>
					<l>Lábai nem bírják: elcsuklik sokszor inával.</l>
					<l>És így földet eget meg nem rázhatva szorongó</l>
					<l>Lélegzettel eláll, s dúl fúl mérgében előre.</l>
					<l>Fénye veszett szemmel, beesett arcával, ijesztő</l>
					<l>Összeaszott váz testével nyög jobbra az undok</l>
					<l>Rögzött Korhelység, s alig állván görbe lecsukló</l>
					<l>Lábainak szárán, immár haldoklani készűl.</l>
					<l>A buta Vesztegetés bujkál kiürűlten előtte</l>
					<l>S szűkre szorultában bajait jajdúlva kesergi.</l>
					<l>A fene Visszavonás toldult csattogva utánok,</l>
					<l>S merre nehéz lábát leereszté, semmibe dőltek</l>
					<l>A hegyek és halmok, s a kellemes élet enyészett.</l>
					<l>Álmatlan képpel, kenyeret megvonva magától,</l>
					<l>És elhúzva egyébtől is, szín-hagyta ruhában</l>
					<l>Rongyosan és rusnyán Fösvénység lépe nyomába,</l>
					<l>S a lefogott bérért, uzsorákért égbe kiáltó</l>
					<l>Átok s kárhozatos szidalom gyűlt ronda fejére.</l>
					<l>Balra kaján szemeit mások kincsére meresztve</l>
					<l>Nyugtalan elmével jött most a kékes Irígység.</l>
					<l>Kába Hazugság is fitogatta csalárd szeme fényét,</l>
					<l>S hímes köntöseit megváltoztatva koronként,</l>
					<l>Majd így, majd meg amúgy zengett ravasz, éktelen ajka.</l>
					<l>A Mértékletlenség jött nyöszörögve továbbá,</l>
					<l>És nyavalyás tetemét ájúlva lerakta. Utána</l>
					<l>Nagy szeleket hajtván szállott a gyáva Kevélység.</l>
					<l>Tűrni való, ha nagy érdemeken épűlne dagálya;</l>
					<l>De ki ne gyűlölné, ha üres s csak szél tömi keblét.</l>
					<l>A tiltott Gyönyörűség is mosolyogva kacsingat</l>
					<l>Társai közt, és csalfa kezét mindennek ajánlván</l>
					<l>Tartós kedvet igér, mérget nyújt titkon azonban.</l>
					<l>Arca piros, kedves; rózsás öle, termete pompás;</l>
					<l>Szép, s ha lehet belső jó nélkűl, angyali szépség.</l>
					<l>Hajh de belűl nyavalyák dúlnak, s keseredve fogyasztják</l>
					<l>Élete forrását: pokol ég kín-tépte szivében.</l>
					<l>Így a vétkeknek minden csordája előjött:</l>
					<l>A Zabolátlanság járt kelt ragadozva közöttök,</l>
					<l>S összeveszett fene társaiban bút, bánatot, átkot</l>
					<l>És kétségbeesést szerzett otromba szavával.</l>
					<l>Már mikor állnának mindnyájan közbe, leszállott</l>
					<l>Hímes szárnyain a csábító játszi Szerencse,</l>
					<l>Melyre kevély fejjel büszkén emelődnek az égnek</l>
					<l>S gőgös biztokban csapodáran kezdtek örűlni</l>
					<l>A rút bűnképek. Nem hajtva Szerencse szelére</l>
					<l>Álltanak ellenben meg nem mozdúlva nyugodtan</l>
					<l>A jeles Erkölcsök, és nem változtak ezáltal.</l>
					<l>Árnyékként eloszolt ezután a csalfa Szerencse.</l>
					<l>És iszonyú ropogás hallott az enyészeti sarkon,</l>
					<l>Melyre kelet s éjszak s dél hármasan összeropogtak,</l>
					<l>Megrendűlt a föld, és mintha bomolni akarna,</l>
					<l>Majd örvénybe lapúlt, majd heggyé nyúla magasra.</l>
					<l>A szigorú bércek csikorogva zörögve ledőltek</l>
					<l>S gyászos romjaikon szomorú tűz lángja világolt,</l>
					<l>Mintha szokott fekvésökből egymásra terűlve</l>
					<l>Városok és népes faluk égtek volna rakásra.</l>
					<l>Köd gyűlt, és szakadó felhők tolakodtak az égen,</l>
					<l>Vad szelek indúltak: zivatar lön, csattoga, zúga</l>
					<l>A villám, és földet, eget megrázva lesújtott.</l>
					<l>Eközben látszott vázképe az ősi Halálnak,</l>
					<l>Mely csont karjában zörgetvén görbe kaszáját,</l>
					<l>Szálla setét felhőn, s mindent bús véggel ijesztett.</l>
					<l>Ekkoron elnémúlt a bűnsereg, és valamint a</l>
					<l>Csalfa Szerencsének megörűlve követte sugárát</l>
					<l>És elbízta magát, úgy most elcsüggede, síra,</l>
					<l>Fegyvereket nézett; de kezét nem bírta; elájult,</l>
					<l>Meg fölkelt, de nagyobb kínnal. Zavarogva betoldúlt</l>
					<l>Végre hazája felé, a poklok rémes ölébe.</l>
					<l>Vad Kétségbeesés hullott szem nélkül utána.</l>
					<l>A jeles Erkölcsök mind e közt csendesen álltak.</l>
					<l>Fergeteg és szélvész, földrengés, hegyszakadások</l>
					<l>Meg nem ijeszthették őket, s ha ezerszer ijesztőbb</l>
					<l>Volna is a villám, nem tudnak félni tüzétől.</l>
					<l>Mert belső nyugodalmokkal nem bírhat erőszak,</l>
					<l>S külső romlásnak rajtok nincs semmi hatalma.</l>
					<l>Így állottak. Ezenközben már csillapodásba</l>
					<l>Jött a szél s zivatar. Villám nem csattoga többé,</l>
					<l>Szépre vidúlt a táj, a föld nem renge helyében,</l>
					<l>Fellegeit vetvén tisztán kiderűle az ég is,</l>
					<l>S e díszes sereget, mely nem hajt semmi veszélyre,</l>
					<l>Nagy diadalma után fényes kebelébe fogadta.</l>
					<l>Míg ezek így lőnek, még alvék mélyen az ifjú,</l>
					<l>Látta az Erkölcsök diadalmát, látta s örűlt a</l>
					<l>Bűn veszedelmének, s nagy erőt érezve szivében</l>
					<l>Elszáná lelkét, s így szólott lángos ajakkal:</l>
					<l>Kellemes Erkölcsök, kik rossz és boldog üdőben</l>
					<l>Fennmaradó fénnyel meg nem változva ragyogtok,</l>
					<l>Ó míg lelkemet testnek kötelékei tartják,</l>
					<l>Szálljatok őrangyalképen kebelembe lakóúl.</l>
					<l>Úgy ne legyen soha testemnek nyugodalma porában,</l>
					<l>Úgy e léleknek soha mennyországa ne nyíljék,</l>
					<l>Amint tőletek én valahára elállani kezdek.</l>
					<l>Esküszöm... ég és föld hallhatja... az isteni névre</l>
					<l>Esküszöm, és átkot mondok valamennyi gonosznak,</l>
					<l>Ami muló rövid éltemben kísérhet ezentúl.</l>
					<l>Ezt mondá s ropogást hallott a fényes egekben.</l>
					<l>Fölnézett s látá szent fölségében az istent,</l>
					<l>Látta dicsőségét, s a zengő angyali kart is;</l>
					<l>A fénylő cherubok s mély gondolatokba merűlő</l>
					<l>Seraphok ezredeit, s mikoron bámúlva csodálná</l>
					<l>Eddig nem látott szépségöket: a hüvös estszél</l>
					<l>Rája csap, és hangosb zajt indít a liget ormán,</l>
					<l>Megszünnek legszebb látásai, megszünik álma.</l>
					<l>Amint ébredezett, látá a tiszta verőfényt</l>
					<l>Már lemenőfélben, mely visszamosolyga nyugotról,</l>
					<l>S a táj kellemeit pompásabb színbe borítá.</l>
					<l>Így ment honja felé gondos lélekkel: az úton</l>
					<l>Kezde nehéz álmán tanakodni. Eszébe jutának</l>
					<l>Eskei és azokat szentűl tartotta halálig.</l>
					<l>Úgy élt, mint fogadá, Erkölcsöt véve vezérűl</l>
					<l>S ami nagy és jó volt keblében, az édes anyának</l>
					<l>Drága hazájának szentelte, s az emberi nemnek.</l>
					<l>Ezt akarám Árpád nyelvén elzengeni néktek.</l>
					<l>Ó ha kigyúlad az ifjúság tüze kebleitekben,</l>
					<l>Fognak títeket is kísérteni s csalni magokhoz</l>
					<l>Nagy számú tündér Gonoszok, de kiváncsi szemet ne</l>
					<l>Vessetek a nyájas külsőre, ha belseje undok.</l>
					<l>Adjatok a jónak tágas helyet ép szivetekben,</l>
					<l>Sőt úgy töltsétek meg azont e mennyei kinccsel,</l>
					<l>Hogy minden szilaj érzések kiszorúljanak onnan.</l>
					<l>Ekkép majdan utóbb, mikor én már nem leszek, és bús</l>
					<l>Síromon agg kórót lendít a pusztai szellő,</l>
					<l>Meg fogjátok az Erkölcsnek diadalmait élni.</l>
					<l>Most mig az ifjúság elején nincs gondotok erre,</l>
					<l>Foglalatossággal győzzétek üdőtök unalmát;</l>
					<l>(Mert ez sok rosznak nevelő dajkája) s ha néha</l>
					<l>Játszotok: a játék nemes ifjúhoz legyen illő.</l>
					<l>Majd ha virágaitok kifakadnak az illatos erdőn</l>
					<l>S gyenge jacintot, fris violát koszorúba kötöztök,</l>
					<l>A zöld gallyak közt, hol előbb mulatozva bolyongtam,</l>
					<l>Hagyjatok egy fürtöt számomra is. Ez legyen és a</l>
					<l>Mit jó szívetek érz, emlékűl adva nevemnek.</l>
				</lg>
				<p>Görbő 1822. december</p>
			</div>
		</body>
	</text>
</TEI>