<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0075" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TOLDY CSEPELBEN</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">690</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TOLDY CSEPELBEN</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TOLDY CSEPELBEN</head>
				<lg>
					<l>Sírva áll az özvegy, sírva lánya,</l>
					<l>Egy szerelmes szép lány, a mezőn,</l>
					<l>Mély keservben két vitéz miatt, kik</l>
					<l>A cseh bajnok által estek el.</l>
					<l>S íme nagy villogva és zörögve</l>
					<l>Toldy jő feléjök biztosan,</l>
					<l>Toldy, akit ösmer napkelettől</l>
					<l>Minden élő s retteg nyúgatig.</l>
					<l>Bojtosan függ vállán kacagánya,</l>
					<l>Büszke kalpag rettentő fején;</l>
					<l>Melle nincs vasakkal födve: karja</l>
					<l>Menti azt meg a csapás alól.</l>
					<l>Jobb kezében vasbuzgány forog, leng,</l>
					<l>És temérdek kard lóg oldalán.</l>
					<l>Így jön ékes arccal, fegyverében</l>
					<l>Zordonan szép, mint had istene.</l>
					<l>A leányka kezd vidúlni, s enyhűl</l>
					<l>Özvegy anyja szívén a keserv.</l>
					<l>Bátorodva futnak már elejbe,</l>
					<l>És boszúra kérik karjait.</l>
					<l>„Ott - Dunának partjait mutatván</l>
					<l>Szól az özvegy - vesztek gyermekim,</l>
					<l>Oh ha többé nem kel is halott föl,</l>
					<l>Légy boszúlóm, légy te gyermekem!”</l>
					<l>Ezt sohajtván, könnyekkel jelenti;</l>
					<l>Amit nyelve nem tud mondani,</l>
					<l>Lánya áll mellette, és esengve</l>
					<l>Nyúl az érkezőhöz hó keze:</l>
					<l>„Légy te, ó hős, oltalmam, segédem,</l>
					<l>Mert bátyáim immár nincsenek.”</l>
					<l>A legédesb ajkak lágy szavával</l>
					<l>Így rebeg s kér a szelíd leány.</l>
					<l>Ajka hangját egy pár szép szem éri,</l>
					<l>Mely szivéből véve lángot, ég,</l>
					<l>S a vitézre most egy pillanat száll</l>
					<l>Félig búsan, félig nyájasan,</l>
					<l>Mint esőn túl a kegyes verőfény,</l>
					<l>Melyben ég, föld megnyilik neki.</l>
					<l>Toldy gyengén törli arcaikról</l>
					<l>A keservek néma csepjeit,</l>
					<l>Biztató szót mond erős ajakkal,</l>
					<l>S a leányra vetvén hős szemét</l>
					<l>Útnak indul zúgó fergetegként</l>
					<l>A cseh bajnok ösmert nyomdokán.</l>
					<l>Megtalálja őtet a ligetben</l>
					<l>Elterűlten egy vén tölgy alatt.</l>
					<l>Barna páncél nyomja durva testét,</l>
					<l>Jobbra kardja, balra a sisak</l>
					<l>Ingva rezgő tollal áll körűle:</l>
					<l>Kétfelé leng borzasan haja.</l>
					<l>A magasság fellegébe szegzi</l>
					<l>Égre fordult képpel vad szemét.</l>
					<l>Így találja őtet Toldy, és szól:</l>
					<l>„Föl! föl álmaidból, nyúgovó!</l>
					<l>Majd ha megdönt kardom, álmadozhatsz</l>
					<l>S halva csúf porodban nyughatol.”</l>
					<l>„Gyáva lelkek - így szól az, boszúsan</l>
					<l>Talpra kelvén s rántván fegyverét -</l>
					<l>Ötven ilyen, ötven dől előbb le,</l>
					<l>Mintsem engem megdönt kardotok.</l>
					<l>Bidsov élve nyugszik még sokáig,</l>
					<l>És előtte ezrek halnak el.”</l>
					<l>„Ezrek? „ kérdi Toldy, s mond, „beéred</l>
					<l>Még te jámbor Bidsov, eggyel is.</l>
					<l>Jőj csak, ott a part alá taszítva</l>
					<l>Két hajócska áll és vár reánk.</l>
					<l>Jőj; Csepel még megbir két csatázót,</l>
					<l>Hol csak ég, föld s víz leszen tanúnk.”</l>
					<l>Mennek és hajóba lépve gyorsan</l>
					<l>Érik a szigetnek partjait.</l>
					<l>Toldy száll előbb ki, s visszarúgván</l>
					<l>A zajos habokba csolnakát:</l>
					<l>„Egynek itten veszni kell ma” úgymond,</l>
					<l>„S egy vitéznek egy hajó elég.”</l>
					<l>Hallja Bidsov, s döbbenésre mozdul</l>
					<l>Durva vért alatt is vad szive,</l>
					<l>Mégis eltitkolja, és kijutván</l>
					<l>Gőgösen száll bajra Toldyval.</l>
					<l>Összecsapnak föllobbant haraggal,</l>
					<l>Mint Krivánnak bércén két vihar,</l>
					<l>S messze hallik már vad csattogások,</l>
					<l>Messze villog fegyverök vasa.</l>
					<l>Bidsov összehúzott könnyű testtel</l>
					<l>Lopva ál szurásra rést keres,</l>
					<l>S bízva fegyverében, s gyorsasága</l>
					<l>S annyi győzödelme híriben,</l>
					<l>Jobbra balra méri vad csapásit,</l>
					<l>S csalja a vivó társ gondjait,</l>
					<l>Toldy mint erős sas fellegéből,</l>
					<l>Visszatarthatatlan vág elő;</l>
					<l>Nem marasztja őt csalárd kerengés,</l>
					<l>Nem csapás, ha száz kar sujtja is.</l>
					<l>Álljon útban ég, föld: ő kitolja,</l>
					<l>Vagy keresztül rontja rajt’ magát.</l>
					<l>Így rohan, s már bomladozva lógnak</l>
					<l>Bidsovon páncéla rongyai,</l>
					<l>És magyar kard élétől hasitva</l>
					<l>Mély sebekre nyílnak tagjai.</l>
					<l>Bidsov is már jobb erővel és nem</l>
					<l>Gyáva fortéllyal szabdalkozik;</l>
					<l>Szerte-széllel omlanak csapási,</l>
					<l>S társa balján vért ereszt vasa.</l>
					<l>De halállal csattog már fölötte</l>
					<l>Toldy kardja: reng a réz sisak,</l>
					<l>És kicsengvén izzadó fejéből</l>
					<l>A magas fű s gaz közé esik.</l>
					<l>Toldy hévvel űzi győzedelmét,</l>
					<l>S a cseh hőst most úgy arcon szegi,</l>
					<l>Hogy hajától állig megszakadva</l>
					<l>Vérnyilással ketté száll feje,</l>
					<l>S a fejetlen test is összerogyván,</l>
					<l>Durva lelkét nyögve adja ki.</l>
					<l>Aggva gyötrelemben, félelemben</l>
					<l>A leány a túl parton vigyáz;</l>
					<l>Hallja néha a csatajt, kilátja</l>
					<l>Néha fák alól a villogást,</l>
					<l>S mindenik csillámlás megriasztja,</l>
					<l>Minden zajra megdöbben szive.</l>
					<l>Végre látja Toldyt jőni gyorsan</l>
					<l>Győzödelmi jellel vállain,</l>
					<l>S aggodalma oszlik, mint az éji</l>
					<l>Lengeteg köd nap derűltekor:</l>
					<l>Már dagályos hátán hozza büszkén</l>
					<l>A szerelmes győzőt a Duna;</l>
					<l>Szív-epedve vár rá a szelíd lány,</l>
					<l>Szív-repesve jő már anyja is.</l>
					<l>Toldy égő győzödelmi szemmel</l>
					<l>Nézi esdeklőleg a leányt.</l>
					<l>Ez szelíden elsimúl ölében,</l>
					<l>Mint kegyesség nyájas angyala,</l>
					<l>S csendes elmerűlő pillanattal,</l>
					<l>Önti el szerelme bájait.</l>
					<l>A fiatlan bús anyának e víg</l>
					<l>Látományra új reménye kél:</l>
					<l>Kezd derűlni képén a komorság,</l>
					<l>S régi búját új öröm lepi.</l>
				</lg>
				<p>Börzsöny (?), Görbő (?), 1822</p>
			</div>
		</body>
	</text>
</TEI>