<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0673" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZÉPLAK</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3616</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZÉPLAK</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZÉPLAK</head>
				<p>Egy énekben</p>
				<lg>
					<l>Mint zaj elől fut az erdőnek fejedelme, az alban</l>
					<l>Fölriadott szarvas, s csörtetve az őszi levél közt</l>
					<l>Mindaddig viszi büszke fejét hátára hajoltan,</l>
					<l>Míg vég rengetegét szaladással eléri Bakonynak:</l>
					<l>Úgy az idő fut lelkem elől s vágyaimnak előle;</l>
					<l>Elrohan a feledés honjába, hol a patak immár</l>
					<l>Nem csörög, ősz partján a fáradt szép Rege szúnyad,</l>
					<l>S a rokon Álomnak szó nélkül nyugszik ölében.</l>
					<l>Téged is, oh Völgység! az idő kiragadjon-e tőlem,</l>
					<l>Szóljak-e mindenről, ha dal ébreszt, csak ne terólad?</l>
					<l>És ha neved zendűl nagy késő korra lejutván,</l>
					<l>Senki ne tudja, hogy oly szentté lett tájad előttem?</l>
					<l>Hogy fiatalságom tündérországa te voltál?</l>
					<l>Halmaidat koszorúzza borág, koszorúzza tetődet</l>
					<l>Százados erdőség; köztök, mint égi maradvány,</l>
					<l>Nyúlnak el a völgyek, fiatal szépséggel igézők:</l>
					<l>Ott mikor elfáradt testem nyugalomra hanyatlik,</l>
					<l>Lelkem az ifjúság képét öltözve magára,</l>
					<l>Ábrándozva bolyong egyedűl a csörge pataknál,</l>
					<l>S szárnyain ismét a szerelemnek hordja bilincseit,</l>
					<l>S hordja szelíd kötelét az elomló szőke hajaknak.</l>
					<l>Álmaiból virradnia, haj! mért kelle; miért kell,</l>
					<l>Megsiratott szép völgy! szemeimtől messze maradnod,</l>
					<l>Hogy soha több víg hang dallód ajakára ne keljen,</l>
					<l>És legyen a dalban minden szava, mint szive oly bús?</l>
					<l>De te nevezve maradsz kedvemben, búmban egyenlőn</l>
					<l>Legkésőbb napomig, s mely tájadon őrzi regéit,</l>
					<l>Állni fog emlekeim közepett a széplaki bús rom.</l>
					<l>Elfárad, mig az erdőket megjárja morogva</l>
					<l>A rontó zivatar, s halmán, mint fülmilefészek,</l>
					<l>Csendesen áll Széplak, vésztől nem bántva, közöttük.</l>
					<l>És Ugod és Zenedő, Széplak szép asszonya, ketten</l>
					<l>Új boldogságnak nem számlált napjait élik</l>
					<l>Kőfali közt, az öröm s szerelem bájolta teremben.</l>
					<l>Hallgat egész környék; nem háborgatja vadászkürt,</l>
					<l>S nincsen örömzajolás vendégtől puszta határin.</l>
					<l>Elmúlt a robajos vigasággal büszke menyekző;</l>
					<l>S mint zaj után nagy tengeren, itt úgy ünnepel a csend,</l>
					<l>És minden gyönyörök mennyét elzárja magában.</l>
					<l>A hajadon Zenedő mindennél szebb vala. Útán</l>
					<l>Elfáradt a nap, s hozzá nem láta hasonlót.</l>
					<l>Most fejtődve szemérméből szebb szinte magánál:</l>
					<l>Nyildokló tavaszág, csigahajból félig emelt gyöngy.</l>
					<l>Angyaliságától szépsége vidámodik és nő,</l>
					<l>Mint ifjú csemeték naptól a völgyek erénél.</l>
					<l>És Ugod, a hősök bátrabbika harci veszélyen,</l>
					<l>Most a béke jutalmával dúsabban az ország</l>
					<l>Dús fejedelmeinél, a legszebb hölgyet ölelte,</l>
					<l>Kellemein szeme, és jóságán szíve legelvén;</l>
					<l>És illette kezét, s mint méh új harmatos ágról,</l>
					<l>Csügg vala ajkairól; csókkal hintette be arcait.</l>
					<l>Tündöklő deliség nem volt Ugod; ifju vitézek</l>
					<l>Szép sora közt jelesebb arcút s termetre delibbet</l>
					<l>Láthata már Zenedő; de szivében nem vala hívság:</l>
					<l>Hőséggel szereté a bátor férfias arcot;</l>
					<l>És a nem hazudó szemeken vágyási betöltek.</l>
					<l>Gyász, hogy Ugod nem volt bizodalmas iránta nejének!</l>
					<l>Ő maga hű, mint sas ridegen kelt fészke hevéhez,</l>
					<l>Hű mint kardja nehéz karjához az érc hadi pályán,</l>
					<l>Néha gyanút táplált, s kór gondolat űle fejében;</l>
					<l>Nem hiheté, hozzá hogy hű legyen ennyi dicsőség,</l>
					<l>Ennyi magas szépség: rejté a vádat azonban;</l>
					<l>S fogva szelíd kötelén tartá a boldog örömnek.</l>
					<l>És mikor így édelgve nyugott a hölgynek ölében,</l>
					<l>Nem vala semmi ború arcára jelelve szivéből:</l>
					<l>Csendesnek látszék, de mosolygó csende csalárd volt;</l>
					<l>Lelke setét mélyén ült, mint poklokra lökött rém,</l>
					<l>A féltés, a legpusztítóbb szörnyeteg; és várt</l>
					<l>Pusztításra időt; s hogy senki ne sejtse, fölötte</l>
					<l>Csalfa hinárként terjengett a játszi vidámság.</l>
					<l>S ím bús hír jöve. Kóborló cseh had él vala orvúl</l>
					<l>Szerte az országban; s mint a már veszni menő légy</l>
					<l>Dong szomorún, mikor érzi szelét az enyészetes ősznek,</l>
					<l>S szálldogal és hitvány éltét elveszteni nem fél:</l>
					<l>Úgy ezek, érezvék Mátyás országa hatalmát,</l>
					<l>Bolygának, rövid életöket nem nyujtani, mert az</l>
					<l>Nem vala már lehető, de dulással tenni sulyossá</l>
					<l>Elnyugodott falukon, s a marhás puszta lakóin.</l>
					<l>Nappal az orrablók mélységes völgyben ülének,</l>
					<l>Onnan az árúló holddal kibukának az álmot</l>
					<l>Meggyilkolni, s az alvókat szentetlen acéllal.</l>
					<l>Ezt hogy Ugod hallá, minden csöp vére haragban</l>
					<l>Forr vala, és fölkelt szilajúl a büszke nemesség</l>
					<l>Pártos ereiben, nem szidalomkoholásra, de karddal</l>
					<l>Menni veszély ellen; s bolygó istentelen orvok</l>
					<l>Csontaival szörnyen beborítani puszta mezőket.</l>
					<l>Nem tartá szerelem, nem az édes hang epedése,</l>
					<l>Mely Zenedő ajakán, mint a pattanni feszült húr,</l>
					<l>Bús rezgésbe merűlt, s kérlelte haszontalan a hőst.</l>
					<l>Egy vala bal súgó, s nagy gyásszal monda jövendőt</l>
					<l>Éjjeles elméjén, de boszúsan visszariasztá</l>
					<l>A méltatlan jóst. S hol náddal s szőke füzekkel</l>
					<l>Borzas partai közt csavarog szilaj árja Kaposnak,</l>
					<l>S a Balaton küldötte Sió madarainak örülve,</l>
					<l>Vajda Simontornyát ingó lápokkal övedzi,</l>
					<l>Arra szegé útját Ugod, és húsz lóval elindúlt.</l>
					<l>De hagya ősz szolgát, és őrt mellette kilencet</l>
					<l>Szerte vigyázókat, s védőit az erdei laknak.</l>
					<l>Ő maga vasba borúlt, s daliás vala ménen ülése.</l>
					<l>Csak paizsát, a rémületest, nem vitte magával:</l>
					<l>Az fenn függe falán, s ragyogának képei búsan,</l>
					<l>S pilloga széle körűl az acélnak barna zománca;</l>
					<l>De közepén látszott, amint fejedelmi Kupának</l>
					<l>Eldarabolt testét hosszú szálfára tüzötten</l>
					<l>Őrzi setét hajdú, s hozzá komor éjfeli holdnál</l>
					<l>Búsan az elnyugodott daliák árnyéki leszállnak,</l>
					<l>És iszonyún szemök, és iszonyún-nagy kardjaik égnek,</l>
					<l>Úszván ködkacagány az erőtlen vállon utánok:</l>
					<l>Az pedig elborzadva tekint a szellem-apákra,</l>
					<l>S állva rogyó félben dárdáját ejti kezéből.</l>
					<l>E paizs ősöktől szállott öröködve fiakra,</l>
					<l>És vala hősének diadalt, gyászára, jelentő.</l>
					<l>Senki azért örömest nem vitte csatába; de őrzék,</l>
					<l>Mint hű emlékét az időnek, mely leborongott</l>
					<l>Véres napjaival, s hírt hagy vala vissza, s nehéz gyászt.</l>
					<l>Így lön szép Zenedő egyedül, s mint árva borostyán</l>
					<l>Elfoly erőtelenűl, ha közel nincs gyáma, fövényben,</l>
					<l>Úgy lehajolva nehéz bánatban szíve, sirás közt</l>
					<l>Ömledezett a hölgy; s kebelébe lehull vala sok köny.</l>
					<l>Másnap, mint a tó, melyen zápor futa, még reng,</l>
					<l>A ragyogó mennyet már kezdi mutatni azonban,</l>
					<l>S harmatgyöngy szemmel belenéznek parti virágok:</l>
					<l>Úgy lön sok köny után a hölgynek lelke tükörré,</l>
					<l>S benne szelíd jóságának szép mennye világolt.</l>
					<l>És hogy az elhúnyt nap harmadszor is eljöve, mint kél</l>
					<l>Honni nyugodt vízből a szálló hattyu nem ösmert</l>
					<l>Országokba, s az ég mezejét választja határúl:</l>
					<l>Úgy kele csillapodott lelkében az üdvös imádság.</l>
					<l>Hol, mikor így rideg egyházban leborultan imádna,</l>
					<l>Messze Szilágyságból hozzá juta ifju zarándok;</l>
					<l>S félve nehéz térdét egyház küszöbére lehajtá.</l>
					<l>S kezde imádni, de lelkének kárára nem istent,</l>
					<l>Nem sanyarú szentet, hanem áldott hölgynek alakját,</l>
					<l>Kit szeme s szíve csalódtában vélt istenanyának.</l>
					<l>Amint térdre hajolt, megzörrent fegyvere, s tompán</l>
					<l>És döbbenve adá megütődött paizsa hangját.</l>
					<l>Megriadott a hölgy, és némberi szíve dobogván,</l>
					<l>Mint a vári harang, mely csenge halálra menőnek,</l>
					<l>Hangos ütéssel adá bal hírűl háborodását.</l>
					<l>De hogy az ifju szemét, és látta habozva leomló</l>
					<l>Fürteit a kövön, és esdeklő arca beszédét,</l>
					<l>S lágy fiatalságát, melyen mint réti virányon</l>
					<l>A felhőtlen hold, ártatlansága mosolygott;</l>
					<l>Szánakozásba vegyült félelme, s időtlen alakjai</l>
					<l>A képzelt bajnak zavarodtan oszoltak eszéből:</l>
					<l>S mélyen, az érzetnél mélyebben egy ötlet, egy álom</l>
					<l>Villana meg lelkén, tilos a bírálatos észnek,</l>
					<l>És elenyésztekor a kegyszívnek, mely szüli, fájó.</l>
					<l>De tünik, és nyomokat nem hágy az erőtelen álom,</l>
					<l>Elvesz az ébredt ész sugaránál, s a deli nő szól</l>
					<l>Nyájasan ifjúhoz, s minden szava tiszta szivesség:</l>
					<l>„Ifju, ha nem csalatom, jövevény vagy, messze lakóknak</l>
					<l>Vére, szerencséddel honnott megférni tudatlan.</l>
					<l>Szólj, javadúl mi lehet, mit kíván hosszas utadnak</l>
					<l>Fáradsági után, mint látom, csüggeteg elméd?”</l>
					<l>A gyermek pedig álmot ohajt, tusakodva magában,</l>
					<l>Álmot, ezen látás gyönyöréhez örökre hasonlót,</l>
					<l>Mely ne mulandóság, ne idő játéka, de lenne</l>
					<l>Megmaradandólag lelkének adatva sajátúl.</l>
					<l>Fölkel azonban, utó szavait hallvája örömmel</l>
					<l>Angyali szép nőnek, s hozzá így ejti beszédét:</l>
					<l>„Áldott légy, deli nő, áldott a föld is, az ösvény,</l>
					<l>Melyen, hogy meglátnálak, s a sorssal azontúl</l>
					<l>Megbékélhetnék, hozzád hagyja jutni szerencse.</l>
					<l>Sok napot, és még több boldogtalan éjet utaztam</l>
					<l>Úttalan út rögein, s embertelen árva határon;</l>
					<l>S melyet imént mondál, a legjobb szív adománya,</l>
					<l>Kegyszavad oly régtől egyedűl jártomban az első,</l>
					<l>Mert egyedűl szeret a pusztult ház gyermeke járni,</l>
					<l>S boldogokat ragyogó bőségben látni nem örvend.</l>
					<l>Oh csak egy elhagyott rejtek, csak egy enyhet adó szó</l>
					<l>Jusson házadban a sok bajt tűrni menőnek,</l>
					<l>Újra erőt veszen, emléked szentség lesz eszében,</l>
					<l>S mint eddig, gyásszal nem fogja bevonni világát.”</l>
					<l>Szóla, s nehéz feje sok gondtól s új gondolatoktól</l>
					<l>Meghajlott bal válla fölé, nap ütötte kalászként.</l>
					<l>De Zenedő az elandalodót fölemelte szavával,</l>
					<l>És szállásra hivá, táplálatos étkeket, és bort,</l>
					<l>És ada sok szép szót hozzá, mely életadóbb az</l>
					<l>Éteknél, s léleknevelőbb a tályai bornál.</l>
					<l>Így kipihente magát, és kezde vidúlni az ifjú.</l>
					<l>Orbai Kálmán volt, a rég nagy hírű Kupáknak</l>
					<l>Törzsökiből végső s Ugodokkal ükére rokonság.</l>
					<l>Nem tudhatta. Setét alakokkal az ősi regékből,</l>
					<l>Melyeket atyjától hallott, vala lelke borongó.</l>
					<l>S már különözni mesét nem birt elméje valótól,</l>
					<l>Mert gyermek vala még, mikor atyja leszállt az apákhoz,</l>
					<l>S anyja szülő kín közt halt el siratatlan előtte:</l>
					<l>Árva korán, idegen házaknál tenge, s hideg kéz</l>
					<l>Nyujta nehéz eledelt a sokszor sírva evőnek.</l>
					<l>Így nőtt, így serdült, s most így hordozta tizenhat</l>
					<l>Éveit a földön, s nem lel vala rajta rokonvért.</l>
					<l>Benne az egy lélek, más nem volt semmi atyáról,</l>
					<l>S szökve csak egy paizsot mentett meg az ősi falakról,</l>
					<l>Mely portól feketedve, s borús vala régi jelekkel,</l>
					<l>S kardot, az ütközetek villámát hajdan. Ezekkel</l>
					<l>Mindkét-féle szerencsének harcára megindúlt.</l>
					<l>Mindezeket, s amit rideg útán tűre, tapasztalt,</l>
					<l>Esti komoly csendnél elmondta beszédes ajakkal;</l>
					<l>S szánák és szereték hallói: de monda csatát is</l>
					<l>Hunyadi tetteiből, amint tarkázva regékkel</l>
					<l>Múlt napok álmaiból meg-megfordúltak eszében.</l>
					<l>Néha pedig tévedt szemeit Zenedőre felejté,</l>
					<l>S végezni nem tuda kezdett szót. Mosolyodva meginté</l>
					<l>A deli nő akkor; s hallgatta regéje csodáit:</l>
					<l>A ragyogó haju lányt, s a tündérkerti szerelmet.</l>
					<l>Nap nap után így mult; Orbainak három örömnap,</l>
					<l>A negyedik nap fegyvereit vizsgálta Ugodnak,</l>
					<l>Kedve lön oly fényben, mint fenn azok, égve ragyogva,</l>
					<l>Látni magáét is, s tisztítani kezdte leülvén.</l>
					<l>Elsőbb is kardjára hozott munkája derűlést,</l>
					<l>Mely mint nagy köd után kitörő nap, régi homályból</l>
					<l>Úgy emelé ki hegyét, s öldöklő éle világát;</l>
					<l>Egyszersmind szép markolatán a gyöngysor előtűnt:</l>
					<l>És örvende szelíd sugarának az ifju. Azonban,</l>
					<l>Hogy paizsára került a sor, borzadva tekinté</l>
					<l>A szigorú jeleket, gyásznak gyászképü betűit;</l>
					<l>S amint törlögető keze végigsurrana rajta,</l>
					<l>A falról hozzá le-levillant pajzsa Ugodnak.</l>
					<l>Majd ezt, majd meg amazt vizsgálván kémszeme, látá</l>
					<l>Végre csodálattal, hogy párt lele hajdan időkből.</l>
					<l>Lelke merengő lett; rokonát képzelte Ugodban,</l>
					<l>S hordta bizonyságát balján, a gyászjelü vérten,</l>
					<l>De szive mást keresett. Szégyen tiltotta rokonnak</l>
					<l>Vállaltatni magát, a dústól árva nevetlent.</l>
					<l>„Majd ha nevem Mátyás ajakán fog zengeni, úgymond,</l>
					<l>S a haza, mint idegen, nem zárja ki híremet, akkor</l>
					<l>Lássanak itt; vagy mint kiömölt víz folyjon el éltem;</l>
					<l>És ne legyen nyoma elboruló szép ősi nevemnek.”</l>
					<l>Elszánt lön hamar, és röviden készűle nagy útra;</l>
					<l>Mégis az elválást nem tudva kiállni, levélben</l>
					<l>Szíve nehéz napját így írta le szép Zenedőhöz:</l>
					<l>„Elmegyek; így megyen a leidézett lélek az égből,</l>
					<l>Angyali nő! tőled megyek el sorsomnak elébe,</l>
					<l>Mely mikor álmadozám, villámban ereszte vezérfényt,</l>
					<l>És megrendített; de von elvíhatlan erővel,</l>
					<l>Melyet imént feledék, hosszabbá tennem az útat.</l>
					<l>Oh te, ki tisztább vagy mint szó mondhatja, kinek szép</l>
					<l>Élete folytában legrosszabb tette is áldás,</l>
					<l>Angyali nő, ha időtelenűl szállok ki, ne vádolj,</l>
					<l>Hogy búcsúzatlan hagyom el gyötrelmeim enyhét,</l>
					<l>Hogy mikor útra megyek, nem nézhetem a lekötő szem</l>
					<l>Bájait észbomolás nélkül; hogy gyenge szemem fél</l>
					<l>A napot, oh téged szépségek napja! bevárni:</l>
					<l>Mert láz lelkem, ez egy lélek, kiszakadna belőlem.</l>
					<l>Ím én semmi, az élet nagy könyvében üres lap,</l>
					<l>S szél játéka vagyok, mint pusztán vad fa viharban,</l>
					<l>Mégis ohajtásom marad itt, nem jő velem útra;</l>
					<l>Ott eped egyházad küszöbén s ne feledj el, azon kér,</l>
					<l>Hogy nemzetségem ki van is bár búmra törölve,</l>
					<l>Még legyen, aki nevem hírét meghallja, ha élek,</l>
					<l>S mondja: Szegény gyermek méltó vala, hogy befogadjam.”</l>
					<l>Még sokat irna le andalgó elméje tanácsán,</l>
					<l>De fut az éj, a szárnyas idő hatalommal idézi.</l>
					<l>Útnak ered, s az irást köszönetnek hagyja jeléül.</l>
					<l>Mint, ha madár szabadúl, melyet lép tarta, szegénynek</l>
					<l>Sok hímtolla fogó gyöngyön ragad, ő megy azonban</l>
					<l>És örvendi szabad szárnyait suhogatni; de még fáj</l>
					<l>Új sebe, elragadott tollát még sínli magában:</l>
					<l>Így mene Orbai, ott veszvén szive Széplakon; ifjú</l>
					<l>Lelke azonban örült a szép hajnalnak, az erdők</l>
					<l>Halk suhogásainak. Viruló völgyekbe lenézett,</l>
					<l>S látta kies téren Bonyhádot messze határos</l>
					<l>Falvaival, s délről szomszéd patakokkal övezve.</l>
					<l>Andalgása között, madaraktól kére jövendőt;</l>
					<l>Fenn dallának azok, fiatal bogon ülve fölötte,</l>
					<l>A napot, a nap aranysugarát várván, de közöttök</l>
					<l>Sírva nyögő csalogány bús szót zendíte, s az erdőt</l>
					<l>Eltölté, csak imént szökevény társára, panasszal.</l>
					<l>Minden utána hajolt, és sok sirodalmas ajaknak</l>
					<l>Fájó szózatival hangos lön az erdei mély csend.</l>
					<l>A gyermek fájdalmak ölén ringatva reményeit</l>
					<l>Hallá a dalokat, s méginkább andalodott lön.</l>
					<l>Így haladott; s tova tér és hegy maradoztak utána.</l>
					<l>Már jöve vissza dicsőn, ha dicsőség porba leverni</l>
					<l>Or rablók seregét, a hős Ugod. Elborulának</l>
					<l>Ellenségei a honnak, letöretve vasától.</l>
					<l>Társai örvendék szép bátorsága jutalmát;</l>
					<l>Áldák a mentett lakuak. S amint mene végig</l>
					<l>Falvak előtt, vagy büszke nemes várának előtte,</l>
					<l>Sok szép szem daliás menetét kísérve csapongott</l>
					<l>Gyors nyomain; s tetszék a bátor férfi sokaknak.</l>
					<l>Sok dícsérte lovát, sok azon könnyűded ülését;</l>
					<l>Fegyvereit mások, ragyogókat sok hadi tettel;</l>
					<l>Mindnyájan pedig őt, a bátor lelkü segédet.</l>
					<l>De fekete szárnyát fölemelte az átkozatos hír,</l>
					<l>Nem tartotta magány, erdőség nem vala gátja;</l>
					<l>Jött hegyen és völgyön, s hazugúl így suttoga szerte:</l>
					<l>„Ím mi jeles hős ez! kár, hogy míg messze vesződik,</l>
					<l>Honn jövevény gyermek, korcsok nemzője bitangol</l>
					<l>Szép örökén, s bűnnel fertőztet régi nemes vért!”</l>
					<l>Megrendűle Ugod hallván, s a benne lakó szörny,</l>
					<l>A féltés, fölemelte riadt lelkében alakját.</l>
					<l>Csillapodott azután. De nem ész, a büszkeszivűség</l>
					<l>Győze baján: „maradok, mondá: ne gyanítsa leső szem,</l>
					<l>Hogy van okom megitélt házamhoz visszasietnem.”</l>
					<l>S úgy lön. Balra hagyá Szekszárdot régi falaival,</l>
					<l>S hol most fűnevelő halmát mutogatja Leányvár,</l>
					<l>Puszta lakatlan domb, ott akkor büszke falakkal</l>
					<l>Messze fehérlő lak palotáiba készüle térni,</l>
					<l>S várni, mig árnyékát boruló lelkének elűzné.</l>
					<l>Már mene, ahol az út befelé nyita kurta tekervényt,</l>
					<l>S mint száradt fának még élő ága, virágzott</l>
					<l>Sok fiatal hárssal, melynek mindkét felen őrként</l>
					<l>Álltanak, és suhogó lombbal vendéget idéztek.</l>
					<l>Mert szivesen a vár két agg szüze, minden utasnak</l>
					<l>Kit vihar ért, vagy baj fáraszta, nyitottanak enyhelyt,</l>
					<l>S gondjok alatt, melyet nevelének, az ég szemü lányka</l>
					<l>Csábító vala ártatlan szépséggel: azáltal</l>
					<l>Sok fiatal hősnek befelé fordúla futása.</l>
					<l>Jósok is, és sebet orvoslók vetekedve valának</l>
					<l>A szüzek; és nagy volt bizodalma ezekhez Ugodnak.</l>
					<l>S ím ahogy mene, megszökkent s felhorkana méne.</l>
					<l>Útfelen a fűből felvillant Orbai pajzsa;</l>
					<l>Fáradtan maga benn alvék terebély fa tövében.</l>
					<l>Néze Ugod, s poklok játékát vélte; lenéze</l>
					<l>Másodszor, s iszonyú lelkét tele nézte haraggal;</l>
					<l>S a legijesztőbb vád már nem vala távol eszétől.</l>
					<l>Megborzadt, mint elközelítő vészben az agg tó,</l>
					<l>És odazúga lován, s megüté dárdával az ifjat,</l>
					<l>Mondva: „Or eb, kelj fel, s alugyál el örökre vasamtól,</l>
					<l>Vagy valld meg, paizsom, ha nem orzott, mint juta hozzád?”</l>
					<l>Nem hallá; de futott fél ébren az ifju; s halálát</l>
					<l>A fák közt befelé szaladoza kerűlte. Nyomában</l>
					<l>Vágtata, és megölő dárdát perdíte az űző.</l>
					<l>A két agg látá egyenetlen harcban az ádáz</l>
					<l>Bajnokot, és az előtte serény lábakkal iramlót</l>
					<l>Védtelenűl, s az ütő vasa által szinte veszőleg,</l>
					<l>Megszánván bebocsáták őt; de Ugodnak előtte</l>
					<l>Félve kaput zártak. Künn, mint sziklába csapott hab,</l>
					<l>Áll vala ez, szive roncsoltan. Megütötte dühében</l>
					<l>A kaput, és beletört az erős nagy dárda kezéből.</l>
					<l>Rengett az: de nem engede még, s a várfalak ormán</l>
					<l>Megjelenék a lány, az időnek régi tanúja,</l>
					<l>A legidősebb szűz; s mert mondani kezde jövendőt,</l>
					<l>Mély üregű szemeit bel láng forgatta dühülten.</l>
					<l>Mint a gyászmutató boldogtalan óra határán,</l>
					<l>Elfonnyadt keze úgy állott lemutatva Ugodra,</l>
					<l>S míg szólt, szürke haját a szél hordozta csapongva,</l>
					<l>Mintha tavaszba telet szálaival akarna beszőni.</l>
					<l>Szólt pedig így, s vékony s rezgő vala hangja s halotti:</l>
					<l>„Mit zörgetsz, mit akarsz boldogtalan, e helyen! állj el.</l>
					<l>Itt csak béke lakik, de te menj el, vidd tova sorsod</l>
					<l>Förgetegét, mely homlokodon le van írva setéten.</l>
					<l>Vért látok kezeden, melyet vizek árja le nem mos,</l>
					<l>Tűz nem emészthet meg. Menj el, valamerre szemed lát;</l>
					<l>Csak ne hazádba, hol szép nő aggódva reád vár,</l>
					<l>Gyász neked, és gyász a balsors-üldözte, magának.”</l>
					<l>E szavakat mondván elhagyta az ormot az agg szűz,</l>
					<l>S lőn egyedűl Ugod a haragoknak hagyva, s magának.</l>
					<l>Három gondolatot forgat vala lelke leginkább:</l>
					<l>Szolgáit fölhíja-e várt megvíni, vagy a gyász</l>
					<l>S szégyen elől haza földéről elfusson örökre,</l>
					<l>És soha Széplakot, és a nőt mosolyogni ne lássa?</l>
					<l>Vagy pedig elmenjen meglátni, mi dúla sajátján</l>
					<l>S a bűn részesein maga tartson szörnyü birálást?</l>
					<l>Erre hajolt; mert asszonyokat megvíni dicsőség</l>
					<l>Nem vala, s a bolygás nyugodalmat nem szerez annak,</l>
					<l>Kit csevegő hír bánt, s bizonyost még nem tud. Elindúlt.</l>
					<l>Rémületes paizsát, mint vélte, balára emelvén</l>
					<l>Messze kitért, valamerre rohant, a vándor az útból,</l>
					<l>S összelegelt vadak a vad elől riadozva futottak,</l>
					<l>A szolgák pedig a rohanót száguldva sem érték;</l>
					<l>Messze zavart rendben maradának méne nyomától.</l>
					<l>Szép Zenedő! jobb volna neked nem lenni születve,</l>
					<l>Vagy soha nem lelned féltő szeretődet Ugodban.</l>
					<l>Nem hiszen asszonyban hűséget, s hosszu szerelmet:</l>
					<l>Eltemet a szörnyű, hogy megrendüljön utánad</l>
					<l>Lelke, s szokott útján tévedt elméje ne járjon.</l>
					<l>Kertében szomorún a szép nő járja tekervény</l>
					<l>Útait, és az időt, mint rosz vendéget ohajtja,</l>
					<l>Míg eljőne az álom utóbb, elrázni magától.</l>
					<l>Elmaradó férjén aggódik. Az összeszokott lét</l>
					<l>Csak fele értékét, s azt is bánatba keverten.</l>
					<l>Birja szegény; s gyakran követűl elküldi szemének</l>
					<l>Szép sugarát örömes hírt kémleni távol Ugodról.</l>
					<l>Még nem sejti szegény, a jók gyászára veszendő,</l>
					<l>Hogy férjének eszét lekötötte az átkozatos vád;</l>
					<l>Hogy nem mer dühödő szívvel házába belépni,</l>
					<l>S kertbeli bokroknál csúsz el lappangva kigyóként.</l>
					<l>S úgy van. Ugod fél, a gyilkos szándéku, magától:</l>
					<l>Nem közelítheti még küszöbét, győződni akarván.</l>
					<l>Vagy nem hinni tovább, vagy egészen lenni gyanútlan:</l>
					<l>Ez forog elméjén, s el nincs választva határral.</l>
					<l>Azt gondolja: „magányában kell látnom az egykor</l>
					<l>Üdvömnél inkább kedveltet, ah a csapodár nőt,</l>
					<l>Majd ha tanú nélkűl itten, hol véthete, haj! itt,</l>
					<l>Hol legelőbb ölelő karját szerelemre nyitotta,</l>
					<l>S most idegen névnek fel fogja sohajtani hangját,</l>
					<l>Majd ha előállok, s nem mer megvárni szemével;</l>
					<l>És ha egyet kérdek, megkérdem: hittelen asszony,</l>
					<l>E paizs, ősz korból legszentebb hősi maradvány,</l>
					<l>Hogy’ juta más kézhez? Jövevénynek kelle, s mi bérért</l>
					<l>Kelle odább adnod, te hitek tapodója, te asszony,</l>
					<l>Nem feleség többé, te nevemnek sírja! - s ha erre,</l>
					<l>Mint hiszem, a nyomorú nem lel szót annyi ezer közt:</l>
					<l>Vesszen el, e vasnak légyen temetője szivében.</l>
					<l>S oh ha - de azt nem, Ugod, soha nem fogod érni az élet</l>
					<l>Napjaiban, hogy megnyughassál tiszta szerelmén -</l>
					<l>Oh ha megérnéd azt; de gyanúk hallgassatok, addig</l>
					<l>Nem sietek; nem rontok előbb, mint megtudom a bűnt.”</l>
					<l>Így szólt a bőszült. Csendes kívána maradni,</l>
					<l>És meg-megmozdúlt remegő markában acéla.</l>
					<l>Látta nejét, s mi nem oly szemmel, mint egykor; elomlott</l>
					<l>Mint árnyék, minden szépsége gyanúja ködében;</l>
					<l>Láta busongását, és monda: nem engemet illet;</l>
					<l>A szaladó jövevény hagya bút bűngondos eszében.</l>
					<l>Végre megállt a hölgy, hol előbb ártatlan örömmel</l>
					<l>Ült ernyős fa megett, s mondotta regéit az ifjú.</l>
					<l>Ott bolygó szeme kis csalogány fészkének alatta</l>
					<l>Láta fehér levelet gyéren meghintve betűkkel.</l>
					<l>És levevé; mert mily asszony nem tudni kivánó?</l>
					<l>És mi gonosz van ezen? Végigfuta rajta szemeivel;</l>
					<l>S amint bús szavait bámult lelkébe fogadta,</l>
					<l>Kis könyü, szánakodás szép könyve, lepördüle arcán.</l>
					<l>Kisded csep, te öröm s bánat harmatja, mi vagy te?</l>
					<l>Vaj! mi vagyon benned mennyből elegyítve s pokolból,</l>
					<l>Hogy rontó egyaránt, s áldó tudj lenni, s miattad</l>
					<l>Most egy egész élet lemerűljön időtelen éjbe!</l>
					<l>Fölkel Ugod. Nem bírja magát, nem bírja haragját:</l>
					<l>Összebeszélt szerelem titkát a vétlen irásban,</l>
					<l>S bűnvallást lel az ártatlan könyü szent elemeiben.</l>
					<l>Mint fene szájú ló, viszi a harag, a vad erőszak.</l>
					<l>Felcsörrenve megáll, s így dörg le nejére: „Tekints rám,</l>
					<l>Én vagyok, álnok hölgy. Ösmersz-e, halálodat engem!”</l>
					<l>Haj de ki ösmeri meg, melynek gyönyörében alutt el,</l>
					<l>A kiderűlt mennyet, ha be van keltére borulva,</l>
					<l>S nap ragyogása helyett, villám szegi barna határát?</l>
					<l>A szellőt, ha viharrá lett, ösmerjük-e többé,</l>
					<l>Értjük-e megbődűlt morajában előbbi sugalmát,</l>
					<l>Így az elámúlt nő többé férjére nem ösmer;</l>
					<l>Arca szelídségén nem tud képzelni ölő színt,</l>
					<l>S mely eddig szerelem vágyát suttogta, szavában</l>
					<l>A rettentőt, a gyilkost, félelme nem érti.</l>
					<l>Földön túli világ rémét gondolja. Sikoltva</l>
					<l>Megszalad a remegő; s odarogyna, de vad kerecsenként</l>
					<l>Ott terem a szörnyű: s mely ége lobogva dühétől,</l>
					<l>A kiemelt gyilkot hölgyének eloltja szivében.</l>
					<l>S mintha pokol zúgná, tompán ily szókat üvölt rá:</l>
					<l>„Halj meg, s szégyenedet vidd sírba, elaljasodott nő!</l>
					<l>Ott nem lát meg Ugod, ha kesergesz az új szeretőért.”</l>
					<l>Ezt csak alig mondá, hogy előtte az áldozat eldőlt:</l>
					<l>S szép szeme játékát elzárta halotti sötétség.</l>
					<l>Hűled Ugod, s már érzi sulyát tettének. Elég ok</l>
					<l>Már nincs a földön, melyért meg kell vala ölni.</l>
					<l>A késő vendég, a bánat, már beköszöntött;</l>
					<l>S elhúnyt nyugta fölött sanyarú gondokkal evődik,</l>
					<l>Mint sürü felleg után lobog a megütött fa magában,</l>
					<l>S nincs zápor többé, mely lángját oltsa vizével:</l>
					<l>Úgy egyedűl, és olthatlan tűz lángol Ugodban.</l>
					<l>Hosszan néz le s merőn, s a hajnal rózsavilágát</l>
					<l>Nem leli, mint ezelőtt, liliomra hasonlatos arcán.</l>
					<l>A mozdúlatlan tagokat, s a szótalan ajkat</l>
					<l>Ahogy látja, kitör küzdő türödelme magából.</l>
					<l>Nem szól, és szeme nincs könyütől búvában elázva,</l>
					<l>De szabadon vad gondolatok dulakodnak eszében,</l>
					<l>Melyektől nem tud menekedni. - Azonban az elhullt</l>
					<l>Kis level ott fetreng. Attól fölserken az ájult</l>
					<l>Eldühödött harag, és még egyszer lángol agyában.</l>
					<l>Lángszemmel nyeli a sorokat. Végigfut először,</l>
					<l>S ismét, s harmadszor; s a bűnszót nem leli benne.</l>
					<l>Majd teremébe rohan nyomorúlt! ott mintha keresné</l>
					<l>Elmaradott hölgyét. S ím paizsa setéten alánéz</l>
					<l>Képeivel; s megakasztja futó lábának iramtát.</l>
					<l>Most már látja világánál a szörnyü tudásnak</l>
					<l>A szövevényt. Mi eget dúlt föl, s tett vad keze rommá,</l>
					<l>Érzi; s mi érzelem az! mint tépi el élte nyugalmát!</l>
					<l>Keble kiég, mint a bel lángtól hamvadozó hegy</l>
					<l>S benne tanyát kétség s szilaj álmok képei ütnek.</l>
					<l>Elvesze már Ugod. Árnyékát hordozza futó láb.</l>
					<l>A föld ing neki már; maradását nem leli rajta.</l>
					<l>Mint hegyen indúlt kő, megered, nem tudja, hová lesz.</l>
					<l>Még esze sírja fölött egy gondolat él zivatarként,</l>
					<l>Nagy s iszonyú, mint tette, s ez őt hordozza vadonban,</l>
					<l>Ádáz farkassal gyakran virrad meg az erdőn;</l>
					<l>Gyakran az éjvel jár egyedűl, mikor állat is alszik.</l>
					<l>Mint bolygó rém jő múlt boldogsága falaihoz,</l>
					<l>Ott suttogva nevét hölgyének; majd rohan ismét.</l>
					<l>S így rövid élte lezúg, mint hirtelen árja viharnak.</l>
					<l>Ordas agyú kölykek marakodnak tagjai rongyán;</l>
					<l>S szánakodó rokonok nem tudják jegyzeni sírját.</l>
				</lg>
				<p>1828 tavasza-nyara (?)</p>
			</div>
		</body>
	</text>
</TEI>