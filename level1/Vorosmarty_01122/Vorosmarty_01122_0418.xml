<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0418" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LISZT FERENCHEZ</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">428</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LISZT FERENCHEZ</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LISZT FERENCHEZ</head>
				<lg>
					<l>Hírhedett zenésze a világnak,</l>
					<l>Bárhová juss, mindig hű rokon!</l>
					<l>Van-e hangod e beteg hazának</l>
					<l>A velőket rázó húrokon?</l>
					<l>Van-e hangod, szív háborgatója,</l>
					<l>Van-e hangod, bánat altatója?</l>
				</lg>
				<lg>
					<l>Sors és bűneink a százados baj,</l>
					<l>Melynek elzsibbasztó súlya nyom;</l>
					<l>Ennek láncain élt a csüggedett faj</l>
					<l>S üdve lőn a tettlen nyugalom.</l>
					<l>És ha néha felforrt vérapálya,</l>
					<l>Láz betegnek volt hiú csatája.</l>
				</lg>
				<lg>
					<l>Jobb korunk jött. Újra visszaszállnak,</l>
					<l>Rég ohajtott hajnal keletén,</l>
					<l>Édes kínja közt a gyógyulásnak,</l>
					<l>A kihalt vágy s elpártolt remény:</l>
					<l>Újra égünk őseink honáért,</l>
					<l>Újra készek adni életet s vért.</l>
				</lg>
				<lg>
					<l>És érezzük minden érverését,</l>
					<l>Szent nevére feldobog szivünk;</l>
					<l>És szenvedjük minden szenvedését,</l>
					<l>Szégyenétől lángra gerjedünk;</l>
					<l>És ohajtjuk nagynak trónusában,</l>
					<l>Boldog - és erősnek kunyhájában.</l>
				</lg>
				<lg>
					<l>Nagy tanítvány a vészek honából,</l>
					<l>Melyben egy világnak szíve ver,</l>
					<l>Ahol rőten a vér bíborától</l>
					<l>Végre a nap földerűlni mer,</l>
					<l>Hol vad árján a nép tengerének</l>
					<l>A düh szörnyei gyorsan eltünének;</l>
				</lg>
				<lg>
					<l>S most helyettök hófehér burokban</l>
					<l>Jár a béke s tiszta szorgalom;</l>
					<l>S a müvészet fénylő csarnokokban</l>
					<l>Égi képet új korára nyom;</l>
					<l>S míg ezer fej gondol istenésszel;</l>
					<l>Fárad a nép óriás kezével:</l>
				</lg>
				<lg>
					<l>Zengj nekünk dalt; hangok nagy tanárja,</l>
					<l>És ha zengesz a múlt napiról,</l>
					<l>Légyen hangod a vész zongorája,</l>
					<l>Melyben a harc mennydörgése szól,</l>
					<l>S árja közben a szilaj zenének</l>
					<l>Riadozzon diadalmi ének.</l>
				</lg>
				<lg>
					<l>Zengj nekünk dalt, hogy mély sírjaikban</l>
					<l>Őseink is megmozdúljanak,</l>
					<l>És az unokákba a halhatatlan</l>
					<l>Lelkeikkel visszaszálljanak.</l>
					<l>Hozva áldást a magyar hazára,</l>
					<l>Szégyent, átkot áruló fiára.</l>
				</lg>
				<lg>
					<l>És ha meglep bús idők homálya,</l>
					<l>Lengjen fátyol a vont húrokon;</l>
					<l>Legyen hangod szellők fuvolája,</l>
					<l>Mely keserg az őszi lombokon,</l>
					<l>Melynek andalító zengzetére</l>
					<l>Fölmerűl a gyásznak régi tére;</l>
				</lg>
				<lg>
					<l>S férfi karján a meggondolásnak</l>
					<l>Kél a halvány hölgy, a méla bú,</l>
					<l>S újra látjuk vészeit Mohácsnak,</l>
					<l>Újra dúl a honfiháború,</l>
					<l>S míg könyekbe vész a szem sugára,</l>
					<l>Enyh jön a szív késő bánatára.</l>
				</lg>
				<lg>
					<l>És ha honszerelmet költenél fel,</l>
					<l>Mely ölelve tartja a jelent,</l>
					<l>Mely a hűség szép emlékzetével</l>
					<l>Csügg a múlton és jövőt teremt,</l>
					<l>Zengj nekünk hatalmas húrjaiddal,</l>
					<l>Hogy szivekbe menjen által a dal;</l>
				</lg>
				<lg>
					<l>S a felébredt tiszta szenvedélyen</l>
					<l>Nagy fiakban tettek érjenek,</l>
					<l>És a gyenge és erős serényen</l>
					<l>Tenni tűrni egyesűljenek;</l>
					<l>És a nemzet, mint egy férfi, álljon</l>
					<l>Érc karokkal győzni a viszályon.</l>
				</lg>
				<lg>
					<l>S még a kő is, mintha csontunk volna,</l>
					<l>Szent örömtől rengedezzen át,</l>
					<l>És a hullám, mintha vérünk folyna,</l>
					<l>Áthevűlve járja a Dunát;</l>
					<l>S ahol annyi jó és rosz napunk tölt,</l>
					<l>Lelkesedve feldobogjon e föld.</l>
				</lg>
				<lg>
					<l>És ha hallod, zengő húrjaiddal</l>
					<l>Mint riad föl e hon a dalon,</l>
					<l>Melyet a nép millió ajakkal</l>
					<l>Zeng utánad bátor hangokon,</l>
					<l>Állj közénk és mondjuk: hála égnek!</l>
					<l>Még van lelke Árpád nemzetének.</l>
				</lg>
				<p>1840. november, december eleje</p>
			</div>
		</body>
	</text>
</TEI>