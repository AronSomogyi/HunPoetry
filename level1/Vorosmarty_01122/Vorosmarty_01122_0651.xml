<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0651" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A hűség diadalma</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1240</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A hűség diadalma</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A hűség diadalma</head>
				<p>Költemény a Villi rege szerént a török háborúk üdejéből</p>
				<p>Első ének</p>
				<lg>
					<l>Csendesen, és egyedűl áll a zengő liget alján</l>
					<l>Dombynak, a híres hősnek hajléka. Egyetlen</l>
					<l>Lánya, ki fennmaradott, a szép Jola rejtezik itt most</l>
					<l>Volt dajkájával. Gárdon jár néha, midőn a</l>
					<l>Rettegető harcok nem híják küzdeni, hozzá.</l>
					<l>Mostan is a szomorú termekből félve kiszökvén</l>
					<l>Rá vár a szép lány, és csendes halmai térén</l>
					<l>Tévedez. Indúl, és léptét elakasztja koronként;</l>
					<l>Mert se megállva, se menve helyét nem tudja találni.</l>
					<l>Hallgat, haj! de gyanús zaj kezd emelődni szivéből:</l>
					<l>Sejtő keblének dobogása elűzi nyugalmát.</l>
					<l>Menne; de a szerelem kíséri, ha utnak eredvén</l>
					<l>Hagyja helyét, szerelem tüzesíti, ha vesztegel: égnek</l>
					<l>Arcai, s majd panaszos hanggá nevelődik az érzés.</l>
					<l>Nyomd el az érzelmet csillagszemü árva leányka,</l>
					<l>Nézzed, amott közelít a völgynek délszaki táján</l>
					<l>Bajnokod, a raboló népnek csattogva verője.</l>
					<l>A fiatal napként jő hozzád fényben, erőben.</l>
					<l>Néz a lány, meglátja hivét, s örvendeni készűl,</l>
					<l>Néz jobban, s meglátja nehéz kelevéze acélját</l>
					<l>Égre kelő gőgben villámlani pajzsa rezével;</l>
					<l>A csengő kardot, s lobogóval büszke sisakját.</l>
					<l>Látja s szelíd örömét bú kezdi borítani: képén</l>
					<l>A gyönyörű rózsák halovány színekben enyésznek.</l>
					<l>Menjen-e? kétségek tiltják megiramlani lábát.</l>
					<l>Álljon-e? a kitörő vágyás nem hagyja nyugonni.</l>
					<l>Megy mégis remegő lépéssel Gárdon elejbe.</l>
					<l>Érkezik a hős is csillogva, zörögve vasában.</l>
					<l>Harc, szerelem forrnak keblében, s lángra lobogván</l>
					<l>Őt villám sebesen hajtják ösvénye simáján.</l>
					<l>Már itt van, s döngő paizsát a fűre bocsátván</l>
					<l>S mellétűzvén a kelevézt, ölelésre sietnek</l>
					<l>Karjai, s ajkáról „Jola” hangzik lágyan ömölve;</l>
					<l>Az pedig aggodalom hangján így zengi keservét;</l>
					<l>„O bajnok, a szerelmesnek miért</l>
					<l>Kellett ma ily sokáig várnia?</l>
					<l>Miért van, hogy e gyilkos nehéz vasat</l>
					<l>Villogni látom, o Gárdon, miért</l>
					<l>A kardot, a gerelyt, és döngő paizsodat?”</l>
					<l>Szólna tovább; de hevült ajakát a bajnok ajakkal</l>
					<l>Nyomván csókjai közt némuló csendre pirítja,</l>
					<l>S a most is remegőt gyengéden kebelére simítván,</l>
					<l>Lelke nehéz gondját ily sajnos szókra fakasztja:</l>
					<l>„Nagy baj marasztott, nagy baj vár reánk,</l>
					<l>Csillagszemű leánya Dombynak.</l>
					<l>Vér festi a zajos Dunát; magyar</l>
					<l>Vér omlik a mezőnek sikjain.</l>
					<l>Ah a pogány had mindent eltipor.</l>
					<l>Nem volt, ki védje a szegény hazát,</l>
					<l>Nem volt, ki visszaverje dölfösen</l>
					<l>Dölfös keletnek ocsmány fattyait.</l>
					<l>Dúl mindenütt az undok szörnyeteg,</l>
					<l>Pusztít, öl, éget, népeket rabol,</l>
					<l>És a barommal hajtja Nándorig.</l>
					<l>Emlőiről a csüggedő anyának</l>
					<l>A kisdedet letépi vad keze,</l>
					<l>Hah, s hölgyeinkből rút fertő leszen!</l>
					<l>Nem, így tovább nem dulja honnomat.</l>
					<l>Irtóztató boszúval várja már</l>
					<l>E vérszopókat a magyar sereg.</l>
					<l>Elhagylak én is egy kissé Jola.</l>
					<l>O lányka, fájdalommal hagylak el;</l>
					<l>De új örömmel térek majd öledbe</l>
					<l>A csendesült hazának völgyiből.”</l>
					<l>Igy Gárdon; de Jolát félelmes gondok epesztik.</l>
					<l>A lefutó könnyet meg nem tarthatja, s szivének</l>
					<l>Mélyéből szakadozva kitör a gyenge sohajtás.</l>
					<l>Bús zokogási után végtére im e szavat ejti:</l>
					<l>„Jaj! látom, így is, úgy is vesztek én.</l>
					<l>Ha itt maradsz, ha mégy, elvesztelek:</l>
					<l>Ah a pogány had mindenütt elér.</l>
					<l>Nagy száma megdönt ott, ha szembeszállsz,</l>
					<l>Eldúl ölemből itt is; menj tehát</l>
					<l>O bajnok, a dicsőség utjain.</l>
					<l>Legyen csapásod a halálmezőn,</l>
					<l>Mint a sebes villámé, rettenet</l>
					<l>S ezer veszély népünk rablóinak.</l>
					<l>De vidd magaddal bús Jolád szivét;</l>
					<l>Az árva lány eseng, o Gárdon, itt</l>
					<l>E gyenge mell, nézd oly könnyen nyilik,</l>
					<l>Vidd véremet gőzölgő kardodon,</l>
					<l>Rémítve vidd az ádázok közé</l>
					<l>És csepjeit pogány vér tengerével</l>
					<l>Enyhítsd keserved szüntetésire,</l>
					<l>Hogy majd ha rettentő boszúd után</l>
					<l>A durva nép lerontott tégedet,</l>
					<l>Itt förtelem ne érjen engemet.</l>
					<l>O mert ki lesz, ha itthagysz, gyámolom?</l>
					<l>E puszta földön mely táj rejthet el,</l>
					<l>És rab legyen Gárdonnak kedvese?”</l>
					<l>Ekkép szóltában nem mosták könnyei arcát:</l>
					<l>A hideg elszánás minden félelmit elölte,</l>
					<l>S most, mint a szomorú sírdomb, úgy álla, nyugodtan.</l>
					<l>De hősét szilaj érzelmek tüzesítik; erében</l>
					<l>Harcra, boszúra buzog minden csep vére, s Joláját</l>
					<l>Sajnálván, biztos gőggel harsogva beszél most,</l>
					<l>Hogy bátorságot, s bizodalmat hagyna szivének.</l>
					<l>„Nem, nem leszen rab Gárdon kedvese.</l>
					<l>Ég, föld tanúim! rab te nem leszesz.</l>
					<l>Előbb homályba dől a hold fele,</l>
					<l>Társát harapva porba száll előbb,</l>
					<l>S sírt rág magának a veszett pogány,</l>
					<l>Mint rab legyen Gárdonnak kedvese.”</l>
					<l>És most rettentő karjával emelgeti pajzsát,</l>
					<l>S a kelevézt, s rándultában cseng a ragyogó kard.</l>
					<l>Nem szünik ő a gyenge leányt biztatni azonban.</l>
					<l>„O tűzszemű leánya Dombynak,</l>
					<l>Szüntesd meg a gyötrő kétségeket.</l>
					<l>Eljő megént, hidd, a te Gárdonod,</l>
					<l>Fény, és dicsőség lesznek társai,</l>
					<l>Ha majd ölébe int téged megént.</l>
					<l>Vágtunkra megcsonkúl a vad sereg,</l>
					<l>És mély sebekkel tántorog haza,</l>
					<l>Hogy martalékot ördögként leső</l>
					<l>Fajának elhullott bajtársiról</l>
					<l>Irtózva hallandó bús hirt vigyen.</l>
					<l>Ezernyi hős kar vág most ellene</l>
					<l>A csordanépnek. Elpusztúlt javok,</l>
					<l>Bús hölgyeik, s a drága kisdedek</l>
					<l>Lévén eszökben, úgy bolyonganak,</l>
					<l>Mint a hegyekre zúgó fellegek,</l>
					<l>Melyekben a villám lobog, s dörög.</l>
					<l>Ezek között fog Gárdon küzdeni</l>
					<l>A szép hazáért, s éretted Jolám;</l>
					<l>Ezekkel önt a holdra bús homályt,</l>
					<l>Mihelyt viadalra csendűl a paizs,</l>
					<l>És a halálnak kürte megrivad...</l>
					<l>Nyugatra néz majd a pogány anya,</l>
					<l>Megáll az agg Dunának szélein,</l>
					<l>Hogy lássa jőni távozott fiát,</l>
					<l>S meglátja a fejetlen gyermeket,</l>
					<l>Véres habokban uszni csendesen,</l>
					<l>S rémülve néz föl tájaink felé,</l>
					<l>Kisírt szemekkel bujdosik saját</l>
					<l>Földén, halál kísérvén lépteit...</l>
					<l>Bizzál leány, bizzál: megtérek én.”</l>
					<l>Szól, s rivadoz már a tábornak kürte keletről,</l>
					<l>S rézfényes paizsok rettentő dombora csendűl;</l>
					<l>Andor is, a hősnek bátor szivü régi lovásza</l>
					<l>Hozza sebességgel kontytipró Csillagot. Ekkor</l>
					<l>Ámbátor bizodalmat adott Gárdon szava néki,</l>
					<l>A lány megdöbbent mégis, szomorodva tekintvén</l>
					<l>Bogláros szerszámi között a büszke futóra.</l>
					<l>A harcot kereső pedig elválásra sietvén,</l>
					<l>Végső csókjai közt forrón megölelte Joláját</l>
					<l>A lobbant szerelemnek erős, és tiszta hevével.</l>
					<l>És indultában legutolsó szózata ez volt:</l>
					<l>„Jolám, édes Jolám, Isten veled!”</l>
					<l>Melyre az aggódó lánynak nem volt szava mindjárt.</l>
					<l>A szakadó szívből szomorú hang jött ki törötten.</l>
					<l>Álmából mégis fölijedvén végre, midőn már</l>
					<l>Délcegen ült Gárdon nyeregében, imígy nyöge hozzá:</l>
					<l>„Isten veled Gárdon, ah Isten veled!”</l>
					<l>S még egyszer nyulván hószín karjával utána,</l>
					<l>Mintha szivét, lelkét elvinné bajnoka: teste</l>
					<l>Bálványként állott szeretett tárgyára meredten.</l>
					<l>Vérzett keble az elsietőnek is, ennyi nyomorban</l>
					<l>Hagyván a kedvest; de parancsol az ölni hivó kürt.</l>
					<l>Megy: dobogó szívét paizsának alája takarja.</l>
					<l>Az vérzik mégis, s haj! fog még vérzeni jobban.</l>
					<l>Csillag, urát hátán érezvén, pajkosan ugrál:</l>
					<l>Megrendűl a föld rohanó lábának alatta,</l>
					<l>Mint mikor a terhes mennykő ráhullik egünkből.</l>
					<l>Gárdon, hogy hamarább jusson bajtársaihoz, egyre</l>
					<l>Sarkantyuzza lovát, s most mint a fergeteg úgy megy,</l>
					<l>A levegőt gyors mentében csattogva hasítván.</l>
					<l>Elmaradoz szaporán fa, bokor csemetével utána,</l>
					<l>S rettenetes fölségében már eltünik a hős.</l>
					<l>Hát a tűzszemü lányt mely gyötrő gondok epesztik?</l>
					<l>Szíve nehéz sebeit megbirja-e asszonyi keble?</l>
					<l>Néz ő Gárdon után, s szomorú sejtései szünvén,</l>
					<l>Látja az elsiető daliát rémséges erőben,</l>
					<l>Mely diadalra reményt adván enyhíti keservét.</l>
					<l>Látja, miként rohan a völgyön, hogy vágtat előre,</l>
					<l>Mint a veszedelem zivatarnak szárnyain állva,</l>
					<l>Mely vad bércekről sima térnek ereszti haragját.</l>
					<l>S most nekibátorodottan imígy kezd szólni magában:</l>
					<l>„Vezessen a szerelmek angyala,</l>
					<l>O bajnok, a halál csatáiban.</l>
					<l>Vágtodra dőljön porba napkelet:</l>
					<l>S szélledjen el hazámnak tériről;</l>
					<l>S te térj megént ölembe, Gárdonom,</l>
					<l>A csendesűlt hazának völgyiből.”</l>
					<l>Monda, s reá mosolyog kiderült arcával az ég is,</l>
					<l>Amint bizva nyiló szemeit magasabbra emelvén</l>
					<l>Esdekel a szép lány, s nyugtot vesz az élet urától.</l>
					<l>Igy siet a lemenő napként búcsúi keservben</l>
					<l>Csendesen háza felé hű dajkájának ölébe.</l>
					<l>Ám csak légy te nyugodt: megtér diadalmas erővel</l>
					<l>Bajnokod, a raboló népnek csattogva verője;</l>
					<l>Megtér ő; de te hol leszesz? Ah, magzatja vitézlő</l>
					<l>Dombynak, a nagy üdőt át nem láthatja halandó.</l>
					<l>Hordja kevély fiait földünk, e hű anya, hátán,</l>
					<l>S hullanak ők, mikoron megrendűl néha dühében.</l>
					<l>Oh s hány ártalmat rejt tágas gyomra, s ki tudja,</l>
					<l>Rejti-e még, vagy már szabados rontásnak ereszti.</l>
					<l>Sokszor csak lappang a sátán szülte gonoszság,</l>
					<l>Haj! de kitör hamar, és nyomorú sírt ás az örömnek.</l>
				</lg>
				<p>Második ének</p>
				<lg>
					<l>Gárdon előszáguld a hosszú völgyi homályból,</l>
					<l>S vért kereső szeminek most egy domb sikja nyilik meg.</l>
					<l>Vége az égbe merűl, közepén nincs semmi is élő,</l>
					<l>Nincs fa, hogy a pihenőt hüvös árnyékába fogadja,</l>
					<l>Nincs barlang, s füveit földig perzselte verőfény.</l>
					<l>Pusztán, és szigorún áll a harcdulta terűlet,</l>
					<l>Hajdan szép vetemény, most táplálója vadaknak.</l>
					<l>A dögevő madarak seregenként szállanak erre,</l>
					<l>Csonttal tengődő rókák, éh farkasok, és az</l>
					<l>Éji sötétségben tévelygő sanda bagoly nép.</l>
					<l>Néz a hős. Bajtársai már eltüntek előle.</l>
					<l>Hogy késett, szégyenli nagyon, s fájlalja kivált, hogy</l>
					<l>Izmos karja alatt nem dől meg Ázsia népe.</l>
					<l>Melle dagad, tüzes arca pirúl, láng üt ki szeméből:</l>
					<l>Zúg, csikorog, s paizsán iszonyút zördítve hevében,</l>
					<l>Mint a bűnre boszús Isten nyila, elrohan utján.</l>
					<l>Vágtat ugyan nehezen, de közel hozzája lovásza,</l>
					<l>S mint másod zivatar, lassúbb zajgással iramlik.</l>
					<l>Már a déli nap is kezd hajlani: távol azonban</l>
					<l>Nagy por emelkedik, a csatatért környékzi setéten.</l>
					<l>Mint mikor éjszakról, délről tolakodva rohannak</l>
					<l>A ködök, és bús felhővé szaporodnak az égen,</l>
					<l>S már nem látni napot: megnémúl a zaj alatta;</l>
					<l>De fenn összecsap a zivatar, zúg, és dörög egyre.</l>
					<l>A szakadó felhőt gyors villám tépi, zavarja.</l>
					<l>Úgy a porban döng, csattog, ropog a nagy erőszak</l>
					<l>S néha kivillámlik szélről a kardok acéla.</l>
					<l>Félretekint mostan, s ekkép szól a szemes Andor:</l>
					<l>„Uram, vigyázzunk, por kereng amott.</l>
					<l>Tán szemre vett a küzködő pogány.”</l>
					<l>S a forgó szélként közelít már porba merülve</l>
					<l>Négy török, és a többi közül egy bátran előáll,</l>
					<l>Megszegi a porkört, gerelyét Gárdonra hagyítván.</l>
					<l>Döng ennél a pajzs; de lekoccan róla rezegve</l>
					<l>A hitvány lövedék, s most ő is emelgeti karját</l>
					<l>S már súlyos kelevéze hegyén kifeszíti helyéből</l>
					<l>A dühödő kontyost. Fetreng az, nyög, jajog, ordít.</l>
					<l>Rátapod a pajkos Csillag, s gőzölgve kiomló</l>
					<l>Vérével keserű lelkét a porba tiporja.</l>
					<l>Annál ádázabb a többi: dagályos erővel</l>
					<l>Szúr és sujt, hogy az elhunytért hamar állja boszúját.</l>
					<l>A nyilak, és kopiák vetekedve suhognak, utánok</l>
					<l>Cseng a kard, és dulni siet három kar egy ellen.</l>
					<l>Ekkor urához tér hű Andor, s megszegi harcát.</l>
					<l>Egy zordon törököt pofon érint kardja hegyével,</l>
					<l>Ezt, mikor ellene jő, engedvén félre csavarja,</l>
					<l>Hogy vad társaival több kárt ne tehessen urában.</l>
					<l>A kettő nem csökken ezáltal. Tépne, harapna</l>
					<l>Mérgében; de sebet vesz csak, soha vissza nem adhat.</l>
					<l>Gárdon sujt, és ront; minden vágása sebet váj.</l>
					<l>A kontyos vigyorog; de legördűl most feje, s undok</l>
					<l>Káromló ajakán elhalnak az átoki hangok.</l>
					<l>A végső, ki boszús szemmel láthatta elestét</l>
					<l>Társainak, most, hogy maga volt, elnyomta boszúját,</l>
					<l>S mert maga nem bízott, mentségét bizta lovára.</l>
					<l>Ámde alig fordúl, a győzőt érzi nyomában,</l>
					<l>Érzi hideg kardját oldalt kebelébe merülni:</l>
					<l>Jobbja lehullik most, s a rongyos törzsök utána.</l>
					<l>Andor is elvégzé jól vagdalkozva vitáját.</l>
					<l>S most nyargaltában e szókat hallja urától:</l>
					<l>„Itt végezénk, de ott, hah, ott az éj,</l>
					<l>Az életoltó rettentő vad éj.</l>
					<l>A zajra visszazúg ég, és pokol.</l>
					<l>Porfellegekben tévelyg a halál,</l>
					<l>És vér patakban omlik a mezőn,</l>
					<l>S még kétes a harc... Árpád nemzete,</l>
					<l>Elszunnyadott-e benned a boszú,</l>
					<l>Vagy hasztalan hullottak a tömött</l>
					<l>Rabló csoportra bús villámaid?</l>
					<l>Hah napkelet! mi szörnyűk népeid:</l>
					<l>Pusztán hagyák honn a nagy téreket,</l>
					<l>Hogy itt özönnel nyomják a Magyart.</l>
					<l>De vesszenek! pokolra vesszenek.</l>
					<l>Uj népeket látok tolongani:</l>
					<l>Tengerbirók! irtózatos leend</l>
					<l>Hullámitoknak a szabad Duna.</l>
					<l>Utánam Andor, még jókor megyünk.”</l>
					<l>Jókor ugyan; mert még nem hajlik az ütközet: állnak</l>
					<l>Mint a nagy partok gátjától közbeszorított</l>
					<l>Tenger, mely majd égre dagad, majd poklig alászáll.</l>
					<l>Állnak: erő, szégyen nem hagyja futni az élőt.</l>
					<l>Hősi tehetséggel zabolátlan zordon özön küzd:</l>
					<l>Majd minden Magyarért tíz kontyos dől le porába,</l>
					<l>S minden eső törököt tíz s még több vált föl azonnal.</l>
					<l>Mégis mit tennél zabolátlan, zordon özön te?</l>
					<l>Lelketlen sokaság mit tennél gyáva kezeddel</l>
					<l>Bús haragos Magyarink sorbontó kardja ellen?</l>
					<l>A magyar, ahány, annyi vitéz. Szabadon dobog a szív</l>
					<l>Paizsa alatt, s jól tudja miért ví, tudja miért hal.</l>
					<l>A török ellenben jött, mert hajtotta Agája,</l>
					<l>Hajták a Bégek, s akará a vad Basa: jöttek;</l>
					<l>Mert kellett. Iszonyú uraik dörgése riasztá</l>
					<l>Őket harcra. Szaladnának; de parancsol az önkény,</l>
					<l>S a szaladó katonát szörnyű romlással ijeszti.</l>
					<l>Így áll a sokaság, s dől, mint a rét füve, melyet</l>
					<l>Görbe kaszájával metsz a tér puszta lakója.</l>
					<l>De ti Agák, Bégek, mely hegy szült títeket? Emlőt</l>
					<l>Mely tigris nyujtott haragos szátokba? Kemények</l>
					<l>S durvábbak, mint tengernek szirtjei, álltok,</l>
					<l>S a döntő Magyar is megakad, ha belétek ütődik.</l>
					<l>Itt küzd, vérengző karral megölelve Tinódit</l>
					<l>Mustafa, s a jeles őszt már majd elnyomja temérdek</l>
					<l>Testével; de kifejtődik most kardot emelvén</l>
					<l>Gyors öregünk, s vassal csapkodja az ellene omlót.</l>
					<l>Fegyvert néz amaz is; mert kardja kiromla kezéből;</l>
					<l>És most karja közűl kicsuszott a nagyra törő hős,</l>
					<l>Fölragad egy tompult kelevézt; két kézzel üt, és sujt.</l>
					<l>Megdől a nagy sulynak alatta Tinódi; de csengő</l>
					<l>Tarka sisakjában nincsen sérelme fejének.</l>
					<l>Mustafa sujt ismét, s a vastag bükfa kitörvén</l>
					<l>Markából, fegyver nélkűl áll második izben.</l>
					<l>Nem késik szégyen, s méreg gyujtotta hevében</l>
					<l>Ősz daliánk. Mint a lenyomott hab, emelkedik ujra,</l>
					<l>S ámbár nem marad el dühös ellensége, ugyancsak</l>
					<l>Talpra kel ő mégis, s végigveri Mustafa keblét:</l>
					<l>Ingadoz, azt hinnéd, ilyen vágásra az ember.</l>
					<l>Ez meg sem rendűl; de sebét érezve szivében,</l>
					<l>Dúl, fúl és ordít, s körmit ragadásra mereszti.</l>
					<l>Most szabadon döfi már mellét a gyorskezü bajnok,</l>
					<l>Melyre amaz nem győzi tovább fenntartani testét:</l>
					<l>Torka hörög; rút vérrel elegy lélekzete fullad.</l>
					<l>Lábai reszketnek szörnyű terhöknek alatta.</l>
					<l>Dől, mint a szakadó hegynek sziklája, robogva</l>
					<l>még jobbját nyujtván elhuzza magával az élőt.</l>
					<l>Igy fetreng vérben, porban. Győzője fölötte</l>
					<l>Váltig erőlködik, és kardját torkába meríti.</l>
					<l>Elhal az ádáz Bég, s a győző talpra siet már.</l>
					<l>Ekkor nyargal elő a gyors Jancsár Aga, Arszlán,</l>
					<l>Látja az elhullót fetrengeni vére tavában,</l>
					<l>Látja emelt fővel bátrabban kelni Tinódit,</l>
					<l>S gyáva boszú támad lelkében az ősz magyar ellen.</l>
					<l>Az még föl sem kelt, ez már átdöfte vasával.</l>
					<l>Mintha bizony más ezt nem tudná tenni kivűled</l>
					<l>Arszlán, messze zajos tengernek vad fia, aki</l>
					<l>A rohanó szeleket szilajabb rohanással előzöd</l>
					<l>És kitörő fényként szoktál a közre bevágni,</l>
					<l>Most fene mérgedben hitvány vágással elégszel?</l>
					<l>Méltó volt, hogy szembekerülj vele, s mérjed erődet,</l>
					<l>S durva, te hátulról alacsony diadalra törekvél.</l>
					<l>Elhullt a nagy öreg szomorú népének előtte.</l>
					<l>Hah de ki irja le most harcát a büszke magyarnak</l>
					<l>S elbúsult iszonyú képét a vészes üdőben?</l>
					<l>Mintha világ fordúláskor csikorogva, dörögve</l>
					<l>Látnál csillagokat földünkre szakadni az égből,</l>
					<l>Úgy villog s vág fegyvere. Száz környékzi Tinódit,</l>
					<l>Száz környékzi az álnok Agát, s romlással ijeszti.</l>
					<l>Az noha fél, mégsem láttat félelmet előttök.</l>
					<l>Népei, és kiket a megholt Bég karja vezérlett,</l>
					<l>Mint a nyáj, melynek távol van pásztora, futnak,</l>
					<l>A számos falkát egynéhány bús magyar űzi.</l>
					<l>Néz Arszlán, s iszonyú szikrát hány mérge szeméből.</l>
					<l>Arra ereszti lovát, gyilkos keze arra törekszik.</l>
					<l>Visz sok ütést, sokat ád; de sebes rohanása kimenti.</l>
					<l>Népeihez vágtat; utját az ijedtnek elállja;</l>
					<l>Káromol, és biztat; rémít, és ösztönöz: ekkép</l>
					<l>A szaladók megfordulnak, s heves uj csata támad.</l>
					<l>Így ered a hullám széltől hajtatva futásnak;</l>
					<l>Ámde megállapodik, ha az agg szirt megtöri árját,</l>
					<l>És ahonnan jött, oda hempelyg vissza zajogva.</l>
					<l>Balról vad Ferhát száguldoz lomha tevéjén.</l>
					<l>Félemlő hadait még csak maga hajtja előre.</l>
					<l>Hősnek nem vélnéd; mert inkább terme latornak.</l>
					<l>Rettenetes nagy test, orjások nemzete: borzas</l>
					<l>Rőt haja, mint a tüskebokor szétszórva verődik</l>
					<l>Izmos vállaihoz: ajakáról ritka szakál lóg:</l>
					<l>Vérrel szikrázik rémítő két szeme fénye.</l>
					<l>Nem tömi markát kard: otromba dorongot emelget,</l>
					<l>Melyen markolatig vér gőzölg mocskos özönnel.</l>
					<l>Ettől kapta sebét a bátor Falvi fiastól,</l>
					<l>Itt a győzni szokott Fegyverneki élete elhunyt.</l>
					<l>Ez sujtá le Bakót, s Kutasit megnyomta lovával,</l>
					<l>Téged sem mentett, haragos Boda, a gyakorolt kéz,</l>
					<l>Sem száz sebhelyeid, melyekhez győzve jutottál.</l>
					<l>A teve embereken tipródik lomha nyomokkal.</l>
					<l>Nem nézhetve tovább romlását a magyar, indúl</l>
					<l>S a barmot jobbról, balról szurdalja keményen.</l>
					<l>Az bőg, és rogy; urát kínjában földre teríti.</l>
					<l>Ferhát nem csökken, valamint völgyekbe menőnek</l>
					<l>Bokrosodó lombbal föltünnek az erdei nagy fák,</l>
					<l>Úgy üti föl porlepte fejét, s botjával utat tör.</l>
					<l>Igy dulván mindent leterít. Csattognak előtte,</l>
					<l>És csattognak utána vitézink kardjai: büszkén,</l>
					<l>Gőgös, emelt fővel rohan ő, és semmire sem hajt.</l>
					<l>Példáján indúl, s ellentáll népe merészen.</l>
					<l>Változik a csatazaj: ki előbb futtában ijedve,</l>
					<l>Hátán vitt vágást, most homlokot ád az ütőnek,</l>
					<l>S vagdalkozva tolong... De mi zörren az éjszaki részen?</l>
					<l>A nyugvásnak eredt nap tér-e ki pályahelyéből,</l>
					<l>Vagy villámait a haragos menny fellege ontja?</l>
					<l>Hah mint döng, ropog ott, mint villog, s mennydörög egyre.</l>
					<l>A harc bús fia dől, százanként dőlnek utána</l>
					<l>Társai, és remegő lábbal hátrálnak az élők.</l>
					<l>Út nyilik: a jancsár két félről hullva, rakásra</l>
					<l>Hal, s dult testével feleit jajdulva takarja.</l>
					<l>Nem villám sujt ott, nem nap tér vissza helyéből,</l>
					<l>Nemzetem ifjai ők: maradékid, párducos Árpád,</l>
					<l>S hőseidé, kik támadaton diadalra születtek.</l>
					<l>A jancsár csapat állt éjszakának küzdve tömötten,</l>
					<l>S ellene már lassú bajt vítt a számafogyott nép,</l>
					<l>Kit vezetőjétől Arszlán megfoszta orozva,</l>
					<l>S ím rézpajzsaikat vervén rémítve lecsapnak</l>
					<l>A heverő dombról Pannon tüzes ifjai. Égszín</l>
					<l>Zászlójok lapján felhőből látszik eredni</l>
					<l>A sas, mely szárnyát terjesztvén, körme meresztve</l>
					<l>Villámos szájjal rémes fölségben omol le.</l>
					<l>Szél volt, mely a sas gőgjét kapkodva emelvén,</l>
					<l>A remegő félhold beesett képére dagasztá...</l>
					<l>A fiatal dandár ily jellel kezdi vitáját,</l>
					<l>És noha számos nép tengerként ellene zúdúl,</l>
					<l>Nem csökkennek ezek, s útat vág kardjaik éle.</l>
					<l>Innen Erős, és onnan Abár csattogva rohanván</l>
					<l>A sűrű rendet három külön ágra szakasztják.</l>
					<l>Nyomban száguldoz Rontó, Bús, Éneki, Zoltán</l>
					<l>S két szálas testvér, serdűlő ikrei Gábnak.</l>
					<l>Gárdon vágtat most haragos dultában előre,</l>
					<l>Karja serény tettel pótolja ki elmaradását.</l>
					<l>Csengő fegyvereit máris vér festi; taszít, dönt,</l>
					<l>És a közbeszorult népet megtolja vasával.</l>
					<l>Nékirohan Mehemet, falak ostromlója, dühödten:</l>
					<l>Ámde alig rándúl, dárdáját gőggel emelvén,</l>
					<l>Gárdontól jobbik karján mély vágatot érez,</l>
					<l>Melyre az elhajlik; majd mellét furja meg a vas,</l>
					<l>S jajdúló ajakán fájdalmas lelke kireppen.</l>
					<l>Nékirohan Zalih is; de alig vág pajzsa rezére,</l>
					<l>Homloka szétrepedez Gárdon karjának alatta.</l>
					<l>Igy vész el Kursid, s fia, Záid, s a szeles Achmet,</l>
					<l>Kit Gárdon, mikor ez balról közelebbre vonulván</l>
					<l>Karját megsérté, paizsával vert le lováról.</l>
					<l>Ekkép nyomja meg a vad özönt, mely hullani látván</l>
					<l>Legbátrabbjait is, valamint sziklához ütődött</l>
					<l>Hullám, visszaremeg, s egymást a földre sodorja.</l>
					<l>A szilaj ifjútól még sincs békével: öl, űz ez;</l>
					<l>Rettenetes képén a rontás bús tüze lángol,</l>
					<l>Karja halált csattant, rohanását rémek előzik.</l>
					<l>Nyomban jő vele Komp, s Ámek fia, Zombor, Emőke,</l>
					<l>A borzas Nándor, s Nyilak első bajnoka, Csáti,</l>
					<l>S még más száz ifjú mind bátor, s válogatott nép;</l>
					<l>Mert a dandárból legtöbben eredtek utána.</l>
					<l>Ő ezeket buzdítgatván, hogy közbeszorított</l>
					<l>Honnosihoz nyujthassa kezét, a tömve iramló</l>
					<l>Eljajdult Törököt mérgében szörnyen emészti,</l>
					<l>Mely, vasa élétől, két részen dőlve halomra,</l>
					<l>A lefolyó vérnek partként gátolja futását.</l>
					<l>Nyughatik ily szörnyű esetére vitézinek Arszlán?</l>
					<l>Ez mihelyest népét megfordíthatta, Tinódin</l>
					<l>Mustafa vesztéért végképen akarta boszúját</l>
					<l>Tölteni; de közben tarták hű bajnoki a hőst.</l>
					<l>Hasztalanúl vágott Arszlán tízszerte közikbe,</l>
					<l>Tízszer visszaverék, s paizsokkal födve szünetlen</l>
					<l>A bágyadt öreget mentették minden ütéstől.</l>
					<l>Arszlán ezen csapatot környékezi teljes erővel.</l>
					<l>Ostroma majd jobbról, majd balról sürgeti őket.</l>
					<l>S villámként majd itt, majd ott cseng kardja fejökre.</l>
					<l>Futnak ezenközben réműlt jancsárai vissza.</l>
					<l>Halvány arcaikon szomorú hír, s félelem árad.</l>
					<l>Jő legelőbb is Abár pusztító karral utánok,</l>
					<l>A leterültek vérében gázolva lovával:</l>
					<l>Pajzsa törött immár, repedés is tárja sisakját;</l>
					<l>De mellében erősen ver bátor szive, s ádáz</l>
					<l>Vad heve nem hűl a megnyilt mentő vas alatt is;</l>
					<l>Mert mindent elszór villongó karja, s halált vág</l>
					<l>A vele küzdőkön, kik megfordulni merészek</l>
					<l>Néha, s reá csapván haladását gátlani törnek.</l>
					<l>Arszlán, vágyainak tárgyát már szinte elérvén,</l>
					<l>A szomorú zajból népének sejti veszélyét.</l>
					<l>Most hát arra nyomúl. Gyors szürke lovának alatta</l>
					<l>Nyögnek az elhullott szaladók. Ezt látva, miként a</l>
					<l>Kölykeveszett tigris, vért óhajt ontani vérért.</l>
					<l>Fogcsikorítva kiáltja Abárt, s kétszerte serényebb</l>
					<l>Dúlással szór el mindent, hogy elejbe kerüljön.</l>
					<l>Messze kerengett már a győző bajnoki ifjú.</l>
					<l>Ösvényén inség, haldoklás nyögtek utána.</l>
					<l>Most, hogy bátrabbat látott küzdésre rohanni,</l>
					<l>A félénk sereget hagyván, csak az ellen ügyekszik,</l>
					<l>S jobb viadalra siet sarkantyút adva lovának.</l>
					<l>Érkezik, és sujtó karját már érezi Arszlán.</l>
					<l>Mint a fénysugarak csillognak kardjaik, és a</l>
					<l>Mérges ütések alatt sisak, és pajzs csöngve bomolván</l>
					<l>Bús pillangókkal töltik helyit a viadalnak.</l>
					<l>Szégyenl késni Abár. Karját fölrántja, s előbbre</l>
					<l>Ugratván töstént, Arszlán tetemére halált mér,</l>
					<l>Már száll a nagy ütés iszonyú suhogással, azonban</l>
					<l>Hátraszökik szaporán ravasz ellensége, s elejbe</l>
					<l>Tartja vasát; de az is lenyomúl a sulynak alatta,</l>
					<l>S igy kiterűlt bal vállához rést enged Abárnak,</l>
					<l>Aki halált nem ugyan, de sebet vág rajta, dühödve,</l>
					<l>Hogy még küzdeni kell, s véget rohanása nem ére.</l>
					<l>Most uj méreggel kettőzteti kardja csapásit,</l>
					<l>S bármint szabdal amaz, bármint gerjeszti haragját,</l>
					<l>S változtatja helyét, majd vágást óva magától,</l>
					<l>Majd támadva: sehol sincsen menedéke: sebet kap</l>
					<l>Oldala, és égő fájdalmat csusztat erébe.</l>
					<l>Vad szive szégyennel, kinnal megtelve feszíti</l>
					<l>Mellét: dühre hevűl minden csep vére, s imígyen</l>
					<l>Kezd tünekedni: „ha már el kell is vesznem, ugyancsak</l>
					<l>Seb nélkül nem győz” s ím jobban ugorva lovával</l>
					<l>Visszacsapó karral hárítja csapásit Abárnak,</l>
					<l>Majd rozzant paizsát széttördeli, s míg amaz ismét</l>
					<l>Helyre verődni siet, emez eldarabolja sisakját,</l>
					<l>S jobbra huzódva megént, valamintha ezernyi</l>
					<l>Karral birna, boszús dultában szurja Abárnak</l>
					<l>Mellét, s oldalait. Vész a réműletes ifjú:</l>
					<l>Kardja feszítve szorúl markába; de szíve sebéből</l>
					<l>Vérözön omlik alá, s vele omlik az életi szépség.</l>
					<l>Barna szemölde alatt az erő szikrája elalszik;</l>
					<l>Arca vidámságát halovány szín rejti: rebeg, hűl</l>
					<l>Ajka, s bezáródván szomorún elhallgat örökre.</l>
					<l>Szánja az elhullót Zoltán, s keseredve ragadja</l>
					<l>Görbe vasát: de kitér Arszlán, s fölfogja helyette</l>
					<l>Vérző mellében Karam a magyar éles ütését;</l>
					<l>Ez pedig Arszlánnak kardjától érezi vesztét.</l>
					<l>A büszkült Aga már nem tartván semmi veszélytől</l>
					<l>Megcsökkent Magyarink seregét öldökli, zavarja,</l>
					<l>Vissza is állítná szaladó csordáit: azonban</l>
					<l>Nyersebben cseng a gőzölgő fegyverek éle;</l>
					<l>A nyilak, és gerelyek szanaszét sűrűdve lökődnek:</l>
					<l>Rémséges ropogás kél a csata tompa zajából,</l>
					<l>S mintha világbomlást, s mennydörgést hozna magában,</l>
					<l>Jő iszonyú képpel Gárdon, búsultan Abárért,</l>
					<l>Most jő a raboló népnek csattogva verője.</l>
					<l>Melyik kar merjen, mely bajnok vágni feléje,</l>
					<l>Hogy futtát gátolja, midőn megzörgeti paizsát,</l>
					<l>S égre szegűlt karral rettent villámi hatalma?</l>
					<l>Ellene kelni ki mer, mikoron délceg lova hátán</l>
					<l>Földrendítve rohan, s testén nagy fegyvere villog?</l>
					<l>Mint a zápor elől, melyet hirdetni rohannak</l>
					<l>A zuhogó szelek, ugy tisztúl el minden előle:</l>
					<l>Csak távolról peng a gyávák lomha kezében</l>
					<l>Ellene hajlós íj, s százak kopiái suhognak.</l>
					<l>Látja hatalmában Gárdont közelíteni Arszlán.</l>
					<l>Látja, s felejti dühét, s kérdés most támad először</l>
					<l>Lelkében, mire szánja magát? Mig lelke tünődik,</l>
					<l>Vesztegel. Ámde Abár torlója közelget azonban,</l>
					<l>Ibrahim, és Ali áll egyedűl még ellene bátran;</l>
					<l>Arszlánhoz pedig így szól egy meghitte buzogva:</l>
					<l>„Rémséges Arszlán, mit vársz, vesztegelsz?</l>
					<l>A büszke szittyát látod ellened</l>
					<l>Zudulni, s még nem is mozdúl kezed.</l>
					<l>Vagy gyenge, félsz? Arszlán, te félsz, remegsz?</l>
					<l>A nagy Próféta csak bátort segít.”</l>
					<l>„Hah! hát segítsen téged is kígyó,</l>
					<l>Mivel merész vagy; most ugyan vasat nyelsz.”</l>
					<l>Igy szól a vad Aga, s gerjesztőjének azonnal</l>
					<l>Jobb válaszképen kardját torkába meríti,</l>
					<l>Melyre az elszunnyad buzdításával örökre.</l>
					<l>A tehetetlenség így végzeti gyáva bosszúját.</l>
					<l>Most veszi észre magát Arszlán, s szégyen tömi keblét:</l>
					<l>Ibrahim, és Ali, ő szemlélvén, harcra hevülve</l>
					<l>Vínak, erősen ugyan, de különb, s egyenetlen erővel.</l>
					<l>Ibrahim erre bukik karját elvesztve, amarra</l>
					<l>Bús Alinak feje száll, s tajtékzó méne tiporja</l>
					<l>Porba hevert ajakát a bátor régi vitéznek.</l>
					<l>A szégyen, s kedvelteinek romlása hevíti</l>
					<l>Ismét a vad Agát, s most már nem látja halálát,</l>
					<l>S régi dühén kívűl nincs más érzése szivének.</l>
					<l>Harcra siet, s mint a tűz, mely nem elégli helyét már,</l>
					<l>S a házak tetején zabolátlan lángokat indít,</l>
					<l>Gerjedezéseivel nem birva imígy rohan Arszlán.</l>
					<l>Kardja vakon hadaráz, s szilajon vág Gárdon elejbe,</l>
					<l>S majd paizsán dönget, majd csattog barna sisakján,</l>
					<l>Gyakrabban mégis levegőt ver vesztes ütéssel</l>
					<l>És a győzni szokott nagy erőt keseredve fogyasztja.</l>
					<l>Másképpen villog Gárdonnak győztös acéla,</l>
					<l>Mely kezeit, s mellét ellenségének emésztvén</l>
					<l>Vért áraszt, s a sír hangján csördűl meg előtte.</l>
					<l>Már szétbomladozott Arszlánnak vérte; sisakja</l>
					<l>Mocskos címével földön hever: égeti testét</l>
					<l>A sok seb, s nyiladozva, fogyó erejének utat tár.</l>
					<l>Ekközben látván jancsárit visszanyomulni,</l>
					<l>Összeszedé erejét elbúsultában utolszor</l>
					<l>Terhes vágását Gárdon derekára eresztvén.</l>
					<l>Csillag megszökkent; de urát nem menti szökése:</l>
					<l>A páncélt s belső szövevényt átjárja pogány vas,</l>
					<l>És testét, noha csak gyengén karcolva, hasítja.</l>
					<l>Ellenben Arszlán szörnyű bajtársa kezétől</l>
					<l>Már tele van sebbel... Most Gárdon teljes erőből</l>
					<l>Sujtja vasát, mely a törököt jól homlokon éri,</l>
					<l>Sujt ismét, és a vad fej darabokra szakadván,</l>
					<l>Mint kopasz ormokon a villám rontotta fa, úgy áll</l>
					<l>Büszke nyakán: ezelőtt népének lélekadója,</l>
					<l>Most dult rongyaival szomorító váza, keserve.</l>
					<l>Összerogy, és kiket eltapodott, most szunnyad azokkal.</l>
					<l>Árpád nemzete, mily rettentők a te csatáid</l>
					<l>Pusztult telkeiden! Vérengző vagy diadalban,</l>
					<l>Vérengző veszedelmidben. Nincs, ami lenyomja</l>
					<l>Fölséges fejedet, noha sok seb vérezi gyakran.</l>
					<l>Ki számlálja el a maradéknak tettidet, izmos</l>
					<l>Döntei, és Kelevér? mely szó mondhatja ki, mit tett</l>
					<l>Népetek a sokaság ellen, míg nem jöve új nép,</l>
					<l>Arszlán, s mérgesedett jancsárai dultak erősen,</l>
					<l>Most pedig állhatatos szivvel Ferhátra rohantok.</l>
					<l>A szörnyűre, ki százakat öl maga, s ezreket elszór.</l>
					<l>Csillagi a beborult magyar égnek, nemzetes ifjak,</l>
					<l>Kardotok is rettentő volt a bús hadi zajban,</l>
					<l>És a jó véget ti adátok az ütközeteknek.</l>
					<l>A búgondos Erős keserült mérgében eredvén</l>
					<l>Harcra, nehéz karral vág tétova, s elfogy az élet,</l>
					<l>Ahova vág: menten nincs semmi előtte; repednek</l>
					<l>A paizsok, sisakok megnyilnak, vért bomol: omlik</l>
					<l>A vér minden részre, s halál nyög enyészetes útján.</l>
					<l>Ekkép járja tekervényes pályáit ijesztő</l>
					<l>Líbia táján a vadat űző bojtos oroszlán:</l>
					<l>Dől, mikor ő száguld, hajlik, törik a fiatal fa.</l>
					<l>Így itt elfutnak, vagy földre terülnek Erősnek</l>
					<l>Utján a nyomorult Törökök, s immár oda vág be,</l>
					<l>Hol Ferhát példája szerént még délcegen állott</l>
					<l>S vítt Ómár serege. Hány nyil nem pattanik itt rá,</l>
					<l>Hány kard csördűl meg, s vetekedve suhantja csapását;</l>
					<l>De lohad a zivatar, mihelyest közelítve kivillog</l>
					<l>A deli hős, s hadakat zabolázó karja fölötlik.</l>
					<l>Általa vész Kaiman, ki szaladva kerülte halálát.</l>
					<l>Mechmet melle likad. Handszának vékonya vérzik,</l>
					<l>S hasztalanúl emel ez dárdát, mert ujra seb éri,</l>
					<l>Melyre lefordulván elhal, s a bátorodott hős</l>
					<l>Már Handszára fogá kardját, mikor ellene rándult</l>
					<l>Ferhát, s bal vállát hátulról sujtva letörte</l>
					<l>S majd kifeszűlt derekát elzuzta baromnyi erővel.</l>
					<l>Így állott hada helyre megént, s mikor éktelen arccal</l>
					<l>Elfordult a hős, s lassan lehanyatla lováról:</l>
					<l>Zajt üte a vad öröm, s gúnyolva nevette halálát.</l>
					<l>Medve nehézséggel lépett cammogva előre</l>
					<l>Ferhát, s harsányan kezdé hirdetni dagályát:</l>
					<l>„Gyáváknak üldözői, a szives</l>
					<l>Vitéz előtt lehulló vak legyek,</l>
					<l>Nem vágtok át a renden többen is?</l>
					<l>Nincs kedvetek tiporni a futót,</l>
					<l>Hogy a merésszel szembeszálljatok?</l>
					<l>Port rágatok, kutyák, port véletek.”</l>
					<l>Hallja emerre jövén rút káromlásit Emőke.</l>
					<l>Hallgat, haj, szomorú érzése nem engedi szólni;</l>
					<l>De rémítőleg villog markában acéla,</l>
					<l>S szivre ható választ siet adni az álnok ölőnek.</l>
					<l>S Ferhát már vérzik, Ferhát ki ezeknek előtte</l>
					<l>Csak idegen vérrel volt fertőztetve, ma vérzik,</l>
					<l>A zordon nem is érzi sebét, s mig Emőke csapást mér,</l>
					<l>A rettentő bot száll nagy mellére suhogva.</l>
					<l>Tompán döng a mell, s rontóját visszataszítja,</l>
					<l>Haj! de szorultában pihegő lélekzete elfogy,</l>
					<l>S a fölemelt haragos kéz nem végezheti harcát.</l>
					<l>Fut minden részről hősinktől visszaveretve</l>
					<l>A makacs ellenség. Egyedűl Ferhátnak ijesztő</l>
					<l>Népei küzdenek a diadalnak karjai ellen.</l>
					<l>A szaladásnak eredt népet nem kergeti Gárdon,</l>
					<l>S így szól nyomba jövő hű szolgájára tekintvén:</l>
					<l>„Futót tiporjak én is? Nem tovább.</l>
					<l>Más kardot adj: add ősim fegyverét.</l>
					<l>Add a nehéz nagy dombú pajzsot is.</l>
					<l>Amarra zúg a bús halál szava,</l>
					<l>Amarra jajdúl a haló vitéz.</l>
					<l>Haj honnosim, ti vesztek, nyögtök ott!”</l>
					<l>Ezt mondván a nagy kardot markába szorítja,</l>
					<l>S balján barna deres paizsát emelinti: setéten</l>
					<l>Fogja az el testét válltól térdéig eresztve,</l>
					<l>A réz foglalatú perem önt csak körbe világot:</l>
					<l>Ilyen az ég köde is, ha borong a bús nap alatta:</l>
					<l>Éj van tág közepén; de verőfény környözi szélét.</l>
					<l>Gárdon megy: nyög terhe alatt izmos lova, mégis,</l>
					<l>Amint tajtékzó száját zabolája vezérli,</l>
					<l>Elviszi délcegen a küzdő törököknek elejbe.</l>
					<l>Nem készül ő most ezeret, noha tudna, halálba</l>
					<l>Dönteni: téged néz Ferhát, sok ezernyi között is</l>
					<l>Csak téged keres ő, s im egész csapat állja el utját,</l>
					<l>Ordít Ómárnak porlepte porontya, s ki dárdát</l>
					<l>Sujt, ki nyilat lődöz, ki bosszúsan kardot emelget.</l>
					<l>Döng már rézperemű paizsának dombora: rendűl</l>
					<l>A sisak, és iszonyú hangján a veszedelemnek</l>
					<l>Messze visítva kicseng fülsértő harci zörejjel.</l>
					<l>Vág legelől Tajgon, vele küzd tusakodva rohanván,</l>
					<l>A fene Ábulabud, s nagy sorral többen utána,</l>
					<l>És mellette, kiket biztat, gyujt szóval, erővel.</l>
					<l>A széles pallos Gárdon markában ijesztve</l>
					<l>Csattog szerte, s hatalmasan ötlik előre.</l>
					<l>Egy vágása beront sisakot, bőrt, csontot: elesnek</l>
					<l>A fölelemelt karok, és fejek; omlanak egyre</l>
					<l>A bezuzott paizsok, fegyver, ló, ember alatta.</l>
					<l>Igy oszlat csapatot. Vesznek, vagy futnak előtte</l>
					<l>A megdult népek. S már fogcsikorítva kerűli</l>
					<l>Karját Ábulabud, hátrál már Tajgon is önként.</l>
					<l>Gárdon nyomban van rémítő zajjal: amannak</l>
					<l>Testét vállától mellig megnyitja; ez, amint</l>
					<l>Visszafut, elhullott társit tipratva lovával,</l>
					<l>Megbukik, és köztök nyög, jajgat szára szegetten.</l>
					<l>A többit neki szánt erejének karjai szórják.</l>
					<l>E köz romlásból zaj kél, mely búsan omol szét</l>
					<l>A viadal mezején, valamint, ha ropogva, dörögve</l>
					<l>Villám jár a fellegeken, gyors hangja betölti</l>
					<l>A zavaros levegőt, s pokol, ég, föld visszadörögnek.</l>
					<l>S most az egyik részről botját fölfogva közelget</l>
					<l>Ferhát: rázza fejét, s inait küzdésre feszíti;</l>
					<l>Más részről rezegő fegyverben Gárdon iramlik.</l>
					<l>Ettől bátorodást is, amattól népe boszút vár.</l>
					<l>A zivatart viselő fuvalomként zugva, zörögve</l>
					<l>Vágtat ez, ámde mihelyt Ferhátot látja feléje</l>
					<l>Jőni dorongjával, hogy egyenlő lenne csatájok,</l>
					<l>Szállani készülvén így szól a szembejövőhöz:</l>
					<l>„Hah medve várj, majd földön mérkezünk.</l>
					<l>Lovam ne nyerjen hírt elesteden.”</l>
					<l>Melyre, alig várván végét, így válaszol a vad:</l>
					<l>„Szállsz úgy-e? Szállj csak, hogy nagyot ne essél,</l>
					<l>Ha nyers botomban megkoccan fejed,</l>
					<l>Jer majd segítek szállni, rest kutya!”</l>
					<l>Ekkép dörmögvén agyarogva ereszti le botját</l>
					<l>A sok harcon erős állású lóra, s fejet zúz.</l>
					<l>Megszédültében szomorún rogy Csillag urával.</l>
					<l>Gárdon kengyeliből mérgedve ragadja ki lábát</l>
					<l>S mint lova lassan ereszkedik, ő is térdire csuklik.</l>
					<l>S ámbár késedelem nélkül fölegyengeti lábát,</l>
					<l>Másodszor suhog el Ferhátnak botja fölötte.</l>
					<l>Döng a barna paizs, mint a sír, melyen ijedve,</l>
					<l>Gyászra hajolt lábbal bolyg a búbánatos élő;</l>
					<l>Ám Gárdon rendítetlen kel alatta helyéből,</l>
					<l>S lángkézzel markolja vasát. Nem nyugszik azonban</l>
					<l>A szilaj ellenség, s még egyszer döngeti pajzsát,</l>
					<l>Mely többé ki nem állja csapását: hull reze, horpad</l>
					<l>Dombora, bőre szakad, s bomlik rongyokra foszolva.</l>
					<l>Rettentő sujtás; de utolsó volt kezeidből,</l>
					<l>O Ferhát, most rád az enyészet karja csapódik.</l>
					<l>A fiatal bajnok paizsát elvetve, pirongó</l>
					<l>Szégyennel szegi égre kezét, s valamintha azoknak</l>
					<l>Villámától venne erőt, úgy vágja ijesztő</l>
					<l>Képét Ferhátnak, hogy homloktól ajakáig</l>
					<l>Meghasad, és torkát vérével itatva befojtja.</l>
					<l>Ferhát földre zuhan, lelkét nyökkenve kiadván.</l>
					<l>A leterült tölgyként hever itt botjával, előtte</l>
					<l>Népének, mely most búsan néz vissza; sohajtoz,</l>
					<l>S futva fut a delelő napnak; de nem éri világát,</l>
					<l>Éjbe, halálba borúl, s zsákmányin halva terűl el.</l>
					<l>Ellenben véres diadalnak fénye vezérli</l>
					<l>Árpád hős fiait, s örömének tölti hazáját.</l>
					<l>Fölriad a szomorú Karpát, és büszke tetővel</l>
					<l>Verdesi fellegeit, hogy oszoljanak a magyar égről.</l>
				</lg>
				<p>Harmadik ének</p>
				<lg>
					<l>Nagy volt harcaiban Gárdonnak szíve, erősek</l>
					<l>Karjai, s rettentők. A félhold fénye borultan</l>
					<l>Vitte nevét, mely vérjellel vala képire vágva.</l>
					<l>Sok szív örvend a deli hős diadalmi nevének,</l>
					<l>Csak Jola nem: remeg ő, aggással tölti reményét.</l>
					<l>Buslakodik, noha képzeletét magasabbra repíti</l>
					<l>Néha az andalgás, s koszorút fon hőse fejére,</l>
					<l>Mégis legtöbbször mély gyászban tünteti képét,</l>
					<l>Elhalaványodtan, és disztelenűl a porba keverve.</l>
					<l>Ekkép látja hivét, dult vérttel, puszta kebellel</l>
					<l>A leterültek közt. Borzadva tekinti fölötte</l>
					<l>Zordon győzőjét, s vágásra szegült keze harcát.</l>
					<l>Dél szele, mely lassú fuvalommal lenge vidékén</l>
					<l>A vén tölgyek közt, ha levélt rezzente suhogva,</l>
					<l>Elhalt Gárdonnak jajdultát hozta fülébe.</l>
					<l>Ily sok tündér kép toldúla zavartan elejbe</l>
					<l>A hüvös alkonyban. Bágyad vele, s gyötrelem immár</l>
					<l>A szerelem: szárnyát nem emelgeti játszi kivánat.</l>
					<l>Agg, eped, és a lányt búsan kíséri mezőről</l>
					<l>Kerte virági közé, hol ez így szól bánatos ajkkal:</l>
					<l>„Mosolygtok, eddig édes gondjaim,</l>
					<l>Szépen virító kertem ékei.</l>
					<l>Ah hasztalan mosolygotok, Jolát</l>
					<l>Föl nem deríti többé bájatok.</l>
					<l>Ápolni nem fog többé hű keze.</l>
					<l>Nem zengi eztán köztetek dalát,</l>
					<l>A boldogító boldog vig dalát:</l>
					<l>Elhallgat ő, mint a bús csalogány,</l>
					<l>Ha híme vesztén megszakad szive.</l>
					<l>Megjő borongva majd az ősz dere,</l>
					<l>Eltörli éketekkel ékemet;</l>
					<l>Kis száratok megént életre zseng;</l>
					<l>De föl nem ébred a bús lány: porát</l>
					<l>Ah messze, messze szórják vad szelek...</l>
					<l>De mért is éljek én, ha nem lesz ő?</l>
					<l>S ha lesz?... csaló tünet hová ragadsz?...”</l>
					<l>Megszünt, majd megerősödvén jobbféle gyanúja,</l>
					<l>Szép bizodalmakkal folytatta előbbi beszédét:</l>
					<l>„Ha mégis, oh ha mégis fennmaradna,</l>
					<l>Ha visszatérne bús csatáiból,</l>
					<l>És élne boldogon, élne énnekem...”</l>
					<l>Oszoljatok fölűlem fellegek:</l>
					<l>Hadd lássam a nagy ég derűletét,</l>
					<l>Hadd lássam abban képét Istenemnek,</l>
					<l>Melyet, ha ködbe huztok, félhetek,</l>
					<l>Hogy tán reám is gerjedett haragja.</l>
					<l>Im itt borúlok földre. Nem sokért,</l>
					<l>Csak nyugtatásért hangzik föl szavam.</l>
					<l>Csak nyugtatást kér, és reményt szivem,</l>
					<l>Míg hősöm eljő, s oh, ha nem jöhet,</l>
					<l>Mig bánatimnak a sír megnyilik!”</l>
					<l>Végezvén szavait fölös érzésében elindult</l>
					<l>Zúgó fái alatt, s lábának nem vala nyugta.</l>
					<l>Ahogy lelkében biztatva remény kele, vagy vad</l>
					<l>Kétségek nyomták, ugy volt járása, kelése.</l>
					<l>Most búsan bolygott, s majd kedvre derűle, miként a</l>
					<l>Hold, mely felleg alatt lappang, és néha kibukkan.</l>
					<l>Ártatlan lélek, te gonoszt nem víve magadban,</l>
					<l>Hogy gonoszok vannak, s rád törnek, nem jut eszedbe.</l>
					<l>Csak Törököt gyűlölsz, ki dühödve ledöntheti Gárdont,</l>
					<l>S a csata rettentő, hol kedvesed élete veszhet.</l>
					<l>Hősödet a Törökök nem bántják, futnak előtte,</l>
					<l>A csata rémeit, és veszedelmét ő veti másra;</l>
					<l>De ha közel járúl hozzád a csalfa gonoszság,</l>
					<l>Harcai tájáról szivedet nem menti hatalma.</l>
					<l>Fenn iszonyú csenddel nyugszik felhője ködében</l>
					<l>A villám; mert hosszú köz gátolja csapását.</l>
					<l>Jőne csak: a hegyeken latrok tartóznak alatta,</l>
					<l>Elragadott jószág örömét egymásra köszöntve.</l>
					<l>Csapna le: szentetlen fejeik vesznének örökre.</l>
					<l>Majd közelít a bús felhő; de lebujnak az álnok</l>
					<l>Lelkek, s bántatlan, noha félve üregbe huzódnak.</l>
					<l>Dúl, ropog a villám azalatt, s rémítve enyész el...</l>
					<l>Besnyei, régi nemes - de szivében nemtelen ifju</l>
					<l>Hévvel vágya Jolára, kezét már kérte is egyszer</l>
					<l>S meg nem nyerhetvén közel úgy lappanga koronként,</l>
					<l>Hogy boszuját tölthesse Jolán, s kicsikarja szerelmét.</l>
					<l>Ám csak lappangott; mert hű őrt álla körűle</l>
					<l>A szeretett szerető, kivel ő megküzdeni nem mert.</l>
					<l>Zenge fülében is a hadi kürt, s hős vére megindult;</l>
					<l>De komoran lecsavarta szemét a durva gonoszság,</l>
					<l>S a szebb hír fényét elfödte pokolnyi setéte.</l>
					<l>Kardra kapott, paizsát szilajon leragadta faláról;</l>
					<l>Haj, de nem ellenség, Jola volt itt tárgya dühének,</l>
					<l>Kit ha egyébként nem, meg akart most nyerni ijesztve.</l>
					<l>Cinkost külde hazug hirrel szomorítani a lányt.</l>
					<l>Indult ő is utóbb, s vele undok cimbora népe.</l>
					<l>Undor (imígy nevezék a bódult ördögi postát)</l>
					<l>A nyugovó nappal végezvén pályafutását,</l>
					<l>Éjjel akarta setét éjnél tizszerte setétebb</l>
					<l>Sátánsugta hazugságit hímezve kitárni.</l>
					<l>Jött már rejtekiből a szivnek hírrel ölője,</l>
					<l>Mint bagoly odvaiból, úgy jött sunnyogva, remegve.</l>
					<l>Utjában tompán huhogának előtte az éjnek</l>
					<l>Szárnyasi, és denevér suhogott mellette visítva.</l>
					<l>Búga nehéz reptében az esti bogár. A legkedvesebb zaj</l>
					<l>Mennydörgés neki már. Agyarog, s ily szókra fakad ki:</l>
					<l>„Hah puszta tájnak éjjele,</l>
					<l>Mily vad vagy a magányban itt!</l>
					<l>Rém űl setétes arcodon.</l>
					<l>A csillagok, szemednek fényei,</l>
					<l>Egymás után elhunynak útamon.</l>
					<l>De rajta, rajta! már közel vagyok. -</l>
					<l>Huh rút bagoly, mit borzasztasz te is?</l>
					<l>Szól, és megdöbben félszeg szive, vére is elhűl.</l>
					<l>Megy mégis: sietése alatt elenyésznek az ormok,</l>
					<l>A térség rövidűl, s már a kert fekszik előtte.</l>
					<l>Ösmeri, s elréműl. Titkos félelme lehuzza</l>
					<l>Lábait; állapodik; de megindúl vére s belappang.</l>
					<l>Igy állt a boldog kertnél csüggedve, morogva,</l>
					<l>Mennyei angyalokat sejtvén a durva hazugság</l>
					<l>Ördöge, ki közanyánk hitelét vétekre csavarta.</l>
					<l>Megréműl a lány, embert közelíteni hallván,</l>
					<l>És rémültében némán hajléka felé megy.</l>
					<l>Undor nyomban van, s hogy meggátolja menését,</l>
					<l>Színes alázattal lépvén így szólal utána:</l>
					<l>„Mit futsz előlem, Asszonyom? Ne fuss:</l>
					<l>Bús hírt, az éjnél búsabbat hozok;</l>
					<l>De tőle jó szerencséd függ: megállj.”</l>
					<l>Válaszol, és remegő lépését szünteti a lány:</l>
					<l>„Mit háborítasz éjnek bús fia?</l>
					<l>Első szavad már dulja csendemet.</l>
					<l>Ki vagy, miért bolygsz a setétben itt?</l>
					<l>Az pedig a kezdett hazudást folytatva beszéli:</l>
					<l>„Ah Asszonyom, mint kezdjem mondani,</l>
					<l>Hogy csüggedést ne hozzak jó szivedre...</l>
					<l>Harcok neveltek engem, bajnokot,</l>
					<l>A harcmezőről térek mostan is.</l>
					<l>Haj! átkozott az nékünk, átkozott.”</l>
					<l>„Mit szólasz? O mit sejtek! jaj nekem!”</l>
					<l>Elfojtott sziviből nyög imígy a tűzszemü lányka,</l>
					<l>És noha már ebből elegendő bút veve, mégis</l>
					<l>Ő bizonyost kívánt megtudni... Nem állja ki a szem,</l>
					<l>A botor emberi szem titkának ködbe borultát.</l>
					<l>Fölfödi azt, s látván szomorú könnyekkel adózik.</l>
					<l>Igy Jola nem nyugszik, s kérdést teszen a jövevényhez:</l>
					<l>„Ha átkozott a harcmező nekünk,</l>
					<l>Jól tudhatod, mint harcoló, te is,</l>
					<l>A legdicsőbbik harcos él-e még?</l>
					<l>Él Gárdon? O mondd, vagy nem ösmeréd?”</l>
					<l>Melyre amaz tetetett válasszal hirtelen így szól:</l>
					<l>„Nem ösmerém? ah hát kit ösmerék!</l>
					<l>Gyermek korától fogva láthatám.</l>
					<l>A szép napot melyik nem ösmeri?</l>
					<l>Nap volt közöttünk Gárdon: karjai</l>
					<l>Csillámsugárként szegték a homályt;</l>
					<l>De fellegekkel rakva száll az est:</l>
					<l>Elhűl szelére víg napunk heve,</l>
					<l>A tiszta szép fény elhúny, s éj leszen.”</l>
					<l>„S az éj után nap többé nem derűl?”</l>
					<l>Sürgeti aggódó hangon Jola; az pedig így szól:</l>
					<l>„Felejtsd el azt most asszonyom.”</l>
					<l>„Hogyan?</l>
					<l>Felejtsem? O te nem tudod, hogy az</l>
					<l>Felejthetetlen énnekem. De szólj</l>
					<l>Nyilvábban, és kétségeket ne hagyj</l>
					<l>Szivemben égni: mert azt nem birom.”</l>
					<l>Bokrosodott kétségi közűl így fejti ki gyötrő</l>
					<l>Érzelmét a lány; amaz ellenben végezni sietvén</l>
					<l>A szomorító hírt, ekképen zárja szavával:</l>
					<l>„O asszonyom, most hagyd el azt: nagyobb</l>
					<l>Csapás vagyon még hátra híreimből...</l>
					<l>Megütközünk erősen a mezőn.</l>
					<l>Ómár csoportja hull hadunk előtt;</l>
					<l>De fogyhatatlan tenger az; mivel</l>
					<l>Egy ölt helyébe hatvan is tolong.</l>
					<l>Ujúl csatánk, egekre kél zaja;</l>
					<l>Búsúlva száguld a boszús magyar;</l>
					<l>Tömötten áll sok kontyos ellene,</l>
					<l>S haj! elhanyatlik a vitéz erő.</l>
					<l>Szélről valék én. Lankadott karom</l>
					<l>Alig csapott már, s négy is a Török,</l>
					<l>Ki bús fejemre méri dákosát.</l>
					<l>S ím mint midőn a felhő megszakad,</l>
					<l>Zúg és ropog körűlem hirtelen:</l>
					<l>A hadderékból vág ki egy vitéz:</l>
					<l>Irtózatosbat nem láttam soha.</l>
					<l>Halomba dőlt vágtára a Török.</l>
					<l>Futott előtte gyenge, és erős.</l>
					<l>Lát engem is dultában omlani,</l>
					<l>Felém rohan, s vad ellenségimet</l>
					<l>Szétszórja mint villám a szirteket.</l>
					<l>Majd félre szólít, s kérdez, voltam-e</l>
					<l>Dús földein vitézlő Dombynak</l>
					<l>S a halmokon, hol csendes háza kél?</l>
					<l>»Ah árva ház az« mondám, és sohajték;</l>
					<l>Mert itt neveltek (ámde máskor ezt).</l>
					<l>Sohajta ő is, s folytatá szavát:</l>
					<l>»Szolgám levágatott; nincs kit küldenem;</l>
					<l>Menj (szép jutalmat várhatsz) a leányhoz,</l>
					<l>S mondjad, minél előbb készüljön el,</l>
					<l>Nyugat felé az erdőn termek én,</l>
					<l>S jobb tájra mentem kedves életét.</l>
					<l>Itt küzd az édes testvér; most azért</l>
					<l>Megyek, s azonnal hozzá nyargalok.«</l>
					<l>Igy szóla, s fergetegként elzuhant,</l>
					<l>S eltünt előlem zaj, homály közé...</l>
					<l>Sisak borítá, s meg nem tudhatám,</l>
					<l>Ki volt; de mintha ösmerném szavát...</l>
					<l>O asszonyom, ne várj több biztatást.</l>
					<l>Már akkor is hajolt az ütközet,</l>
					<l>És most ki tudja?... O ne várj tovább.</l>
					<l>A hű vitéz kezére bizd magad.</l>
					<l>Ő égre, földre kért, hogy kérjelek.</l>
					<l>Im égre, földre kérlek asszonyom:</l>
					<l>Hagyd e magányos tájat; jőj velem.</l>
					<l>Vezetni foglak híven, s biztosan,</l>
					<l>Holt testemen jöhet csak rád veszély.”</l>
					<l>Mit tegyen? a fondor szövevény elfogja tünödő</l>
					<l>Lelkét s gondolatit. Rabság félelme, szabadság</l>
					<l>Vínak mellében, s kétség elegyítve reménnyel.</l>
					<l>Igy áll a lesimult tengerként, nyugva kivűl; de</l>
					<l>Forr, zúg kínja belől. Nyomorúlt, hova hajtsa fejét most?</l>
					<l>Enged. Az ördöngös bizodalmát nyerte. Megindúl,</l>
					<l>És Istennek ajánlja magát. Hű asszonya is jő</l>
					<l>S égre vetett szemmel ballag mellette sohajtva.</l>
					<l>Vétke tudásában, sülledve, megy Undor utánok.</l>
					<l>A kijelelt helynél lappang már Besnyei álnok</l>
					<l>Cinkosi közt kétségeiben. Páncéla, sisakja</l>
					<l>Rút feketék mint éj, feketébb még ördögi lelke.</l>
					<l>Hátrább bokrokban pislogva szövétnekek égnek;</l>
					<l>Ő pedig áll legelől egy széles tölgynek alatta,</l>
					<l>Vizsga szemét tele vággyal az éji homályba meresztve.</l>
					<l>Lábainál fetreng gerelyével pajzsa törötten.</l>
					<l>Álnokság, nem az ellenség tördelte meg azt... De</l>
					<l>Im szakad a csend is; hangzik lépési robajjal</l>
					<l>A sik föld, s lebegő asszonyruha messze fehérlik.</l>
					<l>E közelítő zajt sejtvén fölkapja serényen</l>
					<l>Besnyei tört paizsát, s gerelyét, s jelt adva figyelmes</l>
					<l>Cinkosinak, valamintha csupán most jőne csatából.</l>
					<l>Föllázad, s tetetett kétséggel szerte tekint, s megy</l>
					<l>A haladóknak elejbe. Megütközik a lány</l>
					<l>És menetét elakasztja; remeg minden tagjában. Előre</l>
					<l>Lép hát most Undor, s ekkép biztatja menésre:</l>
					<l>„Haladj, ne rettegj, asszonyom, ne félj.</l>
					<l>Itt a hely immár, ahol bajnokod</l>
					<l>Vár, hogy Töröktől mentse éltedet.</l>
					<l>Ha más gonosz lappang itt: kardomat</l>
					<l>Ki nem kerűli. Hidd ezt, és ne félj.”</l>
					<l>Kardot ránt, s így szól a szembejövőhöz azonban:</l>
					<l>„Közelgető megállj itt; szólj, ki vagy?”</l>
					<l>„Barátotok közelget. Az, kinek</l>
					<l>Szavára Domby lányát elhozád.”</l>
					<l>Igy szólt a feketés bajnok. Jola közbe sohajtván;</l>
					<l>Mert idegen hangú szót hallott, visszaremegve...”</l>
					<l>„Nem Gárdon ez. Haj! csalfa vagy remény.</l>
					<l>Nem ő az. O nagy Isten, el ne hagyj.”</l>
					<l>Ezt rebegé, s a hű asszony kebelére borúla.</l>
					<l>Majd fölemelkedvén kísérőjéhez imígy szólt:</l>
					<l>„Ez az, kiről szólottál énnekem?</l>
					<l>Ez menti meg sanyargó éltemet?”</l>
					<l>Hirtelen erre amaz bizodalmas hangon igent mond:</l>
					<l>„Ez az, kitől én hozzád küldetém.</l>
					<l>Bizzál szavában, s engedj nékie.”</l>
					<l>Hozzá járulván most Besnyei kezdi beszédét:</l>
					<l>„Nem késhetünk; nyakunkon a Török,</l>
					<l>Szétszóratott már küzködő hadunk.</l>
					<l>S ha nagy bajunkban van mit mentenünk,</l>
					<l>Mit mentsek inkább, mint személyedet?</l>
					<l>Éretted, o tájunk szép angyala,</l>
					<l>Hozom ki harcomból tört pajzsomat,</l>
					<l>S alatta e törődő bús szivet.</l>
					<l>Kövess: erős helyekre mentelek.</l>
					<l>Mig kardom ép, mig birja azt karom,</l>
					<l>Mig csak doboghat a szív keblemen,</l>
					<l>Hozzád pogány kéz nem jut, és ha kell,</l>
					<l>Kiontom érted utolsó cseppig véremet.”</l>
					<l>Bátorodást nyervén, mintegy hozzája simulva,</l>
					<l>Vélt mentőjének felel a csillagszemü lányka:</l>
					<l>„O bajnok, aki mindent elhagyál</l>
					<l>Érettem, áldott légy jó tettedért.</l>
					<l>Isten sugalt-e ily kegyet beléd,</l>
					<l>Vagy más szelíd érzés volt ingered,</l>
					<l>Nem kérdezem most; csak végy oltalom</l>
					<l>Alá s ha önként is már kész valál</l>
					<l>Jót tenni, tedd azt kérésemre most.</l>
					<l>Benn, a tömött erdőnek fái közt,</l>
					<l>Hol a sütő nap bujdokolva jár,</l>
					<l>Világi zajtól messze, és külön</l>
					<l>Egy klastrom áll szentséges csendiben:</l>
					<l>O bajnok, Istenünkre kérlek, vígy oda.</l>
					<l>Ott a pogány kéz el nem ér soha.</l>
					<l>Kinyugszom ottan aggodalmimat,</l>
					<l>Velem mulatnak isten angyalai,</l>
					<l>Míg Gárdon eljő, ah ha jő, s jöhet...”</l>
					<l>„Mely szót rebegnek ajkaid, leány?”</l>
					<l>Mond a csalfa vitéz, s hazug érzést nyögve szivéből</l>
					<l>Mintha nehéz búban szenvedne im ezt veti hozzá:</l>
					<l>„Tudod-e, hogy az legelső bajnokunk?</l>
					<l>Haj, volt!... Dicső nap, láttad tetteit.</l>
					<l>Veled ragyogva fénylett a mezőn;</l>
					<l>De vérbe nyugvó bús sugáraid</l>
					<l>A hősnek estén alkonyodtak el...</l>
					<l>Hah, vad pogány, ki őtet megtöréd,</l>
					<l>Mért nem talált meg a sikon vasam,</l>
					<l>Hogy szétrepedjen átkozott fejed?</l>
					<l>Mért vagy halálnak karja oly erős,</l>
					<l>Oly győzhetetlen?... Nyugszik ő; szivét</l>
					<l>Nem kelti többé harcra kürt szava.</l>
					<l>Örök homályba dőlt a szép vitéz,</l>
					<l>S örök homályba dőlt a lány vele!”</l>
					<l>Viszonoz elfojtott hangon a tűzszemü lányka:</l>
					<l>„Ah hát az éj után nap nem derűl!</l>
					<l>Nincs a halál után fölvirradás!...</l>
					<l>Mért nem bomoltok össze tagjaim?</l>
					<l>Mért nem szakadsz meg gyötrődő kebel?</l>
					<l>Egek, ti láttok kinban, szánjatok...”</l>
					<l>Ah Gárdon, ah irgalmatlan csaták!</l>
					<l>S ti bút süvöltő éj követjei!</l>
					<l>Keresni fogják őtet lépteim</l>
					<l>Mély völgyeken bolyongva s halmokon,</l>
					<l>Keresni fogják őtet, s nem lelik.”</l>
					<l>Szólna tovább; de üdőt nem akarván veszteni, int már</l>
					<l>Besnyei, s futva szövétnekkel hagyják el az éltes</l>
					<l>Bokrokat emberei. Bágyadtan szórja setétben</l>
					<l>A szurkos keverék sápadt arcokra világát.</l>
					<l>Borzadoz a bús lány, s szomorún hátrálva kiált föl:</l>
					<l>„Hah mely ijesztő látomány ez itt!</l>
					<l>Uj rém kel a setétből ellenem.</l>
					<l>Ki őrzi most meg a szegény leányt?</l>
					<l>Ki menti?... Gárdon, hol vagy... O Egek!</l>
					<l>Borzadva fagy meg minden érzetem,</l>
					<l>S a veszteségre könnyem sem maradt.”</l>
					<l>Besnyei már csak alig tarthatván durva hatalmát,</l>
					<l>Jó móddal kíván még egyszer tenni szerencsét;</l>
					<l>Igy szól hát szerelem hangján a gyenge leányhoz:</l>
					<l>„Cselédim ők: ne rettenj semmit is.</l>
					<l>Mindnyája mentségedre jött velem.</l>
					<l>De int üdőnk, ösmerd meg hívedet.</l>
					<l>Tán nem felejtéd még el: Besnyei</l>
					<l>Áll most előtted. Itt a tört sisak,</l>
					<l>A tört paizs; mert épen, hogy te élj,</l>
					<l>Csatáiból csak életét hozá...”</l>
					<l>Érted jövék, szelíd lány; meg ne vess.</l>
					<l>Váramba jőj: ott élhetsz csendesen</l>
					<l>Javaimnak, és szivemnek asszonya.</l>
					<l>O jőj: különben itt ér a Török.”</l>
					<l>A levetett fegyvert látván ekközben, ijedve</l>
					<l>Fölveti gyenge fejét Jola, s fáklyavilágnál</l>
					<l>Nézi az álnok hőst. Valamintha halálra meredne</l>
					<l>Bús szeme, úgy fordúl, és Besnyei arcain áll meg.</l>
					<l>Ösmeri még hosszas képét, a vérbe borongó</l>
					<l>Vad szemeket, kinyomult ajakát a serte bajusszal,</l>
					<l>Ösmeri, s rémítő emlék hat vissza szivébe.</l>
					<l>Elhűl vére, s feszűlt inait lankasztva lenyomják</l>
					<l>A fölös érzések, szeme fényei ködbe vonulnak.</l>
					<l>Ájultan rogy földre kemény nézői körében.</l>
					<l>Eljajdúl a hű asszony, láttára, s dühödve</l>
					<l>Tépi haját, mellét bújában, s melleje rogyván</l>
					<l>Elkeseredtében nem tudja, segítsen-e rajta,</l>
					<l>Vagy mivel a csalatást sejté, átkozza csalóit,</l>
					<l>És átkozza magát, hogy az életet ennyire huzta.</l>
					<l>Összeszedé erejét mégis, s szívére tapintván</l>
					<l>A lánynak, dobogásából sajdítja, hogy él még.</l>
					<l>Igy veszi a híven dajkált nevedéket, ölébe.</l>
					<l>S kéri könyüs szemmel környűlállóit az Isten</l>
					<l>Fölségére, továbbá ami előttök</l>
					<l>Szent, mindenre, ne bántsák a nyomorult lányt.</l>
					<l>Hagyják csendesen itt: neki majdan gondja leszen rá.</l>
					<l>Kőszív nem lágyúl. Int Besnyei, s gyenge ruhákra</l>
					<l>Nyugtatván a lányt vele hirtelen utnak erednek</l>
					<l>A rideg erdőben. Fáklyásokat osztva körűle</l>
					<l>Besnyei, a vad öröm fia jár mellette. Utól megy,</l>
					<l>Semmi fenyítéstől nem tartván, s jajgat az Asszony.</l>
					<l>Mint a szárnyas anyák, megfosztatván fiaiktól,</l>
					<l>Fájdalmas csipegések közt röpdösnek utánok,</l>
					<l>Most közelebb, majd rettenvén meg hátra maradva:</l>
					<l>Ugy megy ez a durvák képétől visszaijedve</l>
					<l>Néha s megént fájdalmától közelebbre huzódva.</l>
				</lg>
				<p>Negyedik ének</p>
				<lg>
					<l>Véres harca után közelített Gárdon azonban:</l>
					<l>Csak paripát váltott: zsákmányra nem éreze kedvet.</l>
					<l>Más gond fogta eszét, gyönyörének más vala tárgya.</l>
					<l>Jött, hogy lássa minél hamarább a tűzszemü lánykát;</l>
					<l>Jött, hogy félelmét szüntesse, s az édes ölében</l>
					<l>Titkos hű csókot szedjen diadalmas ajakkal.</l>
					<l>A tündér örömek foszolékony szárnyakat öltve</l>
					<l>Játszi tekintettel környékzik. S mennyi kivánat</l>
					<l>Támad mentében, hány képzet lobban eszéből.</l>
					<l>A csalatott! tele víg kedvvel, tele tiszta reménnyel,</l>
					<l>Futva, sebes vágtatva siet vesztének elejbe.</l>
					<l>Igy siet a csolnak, szélnek játéka, s haboknak</l>
					<l>A csillámos özön közepében: huzza veszélye,</l>
					<l>Huzza az omló víz, s örvénybe ragadja magával.</l>
					<l>Nem tért a völgyön, melyen jöve; mert rövidebb út</l>
					<l>Nyílt meg az erdőben. Belement, noha alkonyodott már</l>
					<l>És hüvös esti homály kezdett terjedni borongva.</l>
					<l>Csend van az erdőben: galyait nem rengeti szellő;</l>
					<l>Álom uralkodik a vadakon. Komor, éktelen őrként</l>
					<l>Nyulnak az agg tölgyek terepélyes lombbal az égbe,</l>
					<l>És rendűlhetlen sorral mellőzik az útast.</l>
					<l>Igy haladott vadon ösvényén, s már messze beére;</l>
					<l>Andor előre meredt szemmel mene nyomban utána.</l>
					<l>Csendesen, és lassan léptetnek. Bomlik azonban</l>
					<l>A csend, s gyenge sugár szegi utjok durva setétit.</l>
					<l>Besnyei jő nyereségével. Már messze, miként a</l>
					<l>Hullámló tavaké, zaj hallik, s tompa zsibongás.</l>
					<l>S terjedt lombok közt halovány fény reszket az éjben.</l>
					<l>Gárdon meghökken, mi lehet, nem sejtheti. Int hát</l>
					<l>És sűrű bokros fák mellé jobbra kitérvén</l>
					<l>Állapodása után ekkép szólítja lovászát:</l>
					<l>„Hej rosz lesz ebből, Andor: jól vigyázz,</l>
					<l>Az éj homálya sok gonoszt födöz.</l>
					<l>Hah mily halotti rémes pompa az!</l>
					<l>De várjuk el. Ha jók; ám menjenek.</l>
					<l>Ha rosszak, o akkor vesszenek,</l>
					<l>Mint a setét vész napderültekor.”</l>
					<l>Igy szólván kivoná kardját, s hallgatva huzódott</l>
					<l>Beljebb bokra mögé, s némán rejtette hatalmát.</l>
					<l>Utja tekervényét hagyván, egyenesre jutott már</l>
					<l>Besnyei, és szabadon gondolta vihetni hazáig</l>
					<l>A szeretett foglyot, kit már eszmélni tapasztalt.</l>
					<l>A deli hős már hallja beszédeiket, már hallja siralmát</l>
					<l>A bús asszonynak, s iszonyút sajdítva szivében</l>
					<l>Elborzad, s szörnyen megzördűl fegyvere testén.</l>
					<l>Mint a villámtól megütött, kábultan elállnak</l>
					<l>Besnyei cinkosai, s a lányt rémülve lerakják.</l>
					<l>Égre szegett karral oda zúdúl Gárdon azonban.</l>
					<l>S rettenetes kérdést ordít az ijedtek elejbe.</l>
					<l>A félénk gonoszok, ki hová tud, omoltan omolnak</l>
					<l>Elvetvén fáklyáikat is. Fut, jajgat az asszony,</l>
					<l>S visszaremeg nehezült bánattal. Besnyei, hogy van</l>
					<l>Fegyvere, megfeledé, és a sűrűbe elillant.</l>
					<l>Igy szóródtak szét. Andor nekinyargal eresztett</l>
					<l>Kantárral, s amaz éj madarát elfogni ügyekszik.</l>
					<l>Ah de az édes lányt mi veszély környékezi. Ébred,</l>
					<l>A levetés rázása, zörej, zaj fölveri fáradt</l>
					<l>Lelkét s gondolatit. Nyomorúlt, hogy örökre kimuljon;</l>
					<l>Hogy szomorú vesztét láthassa szerelmese; ébred.</l>
					<l>Félig nyilt szemeit zavaros rémképek ijesztik,</l>
					<l>És tompult füliben szidalomhang, s jaj szava csendűl.</l>
					<l>Mit sajdítson mást, mint, hogy Török üldözi őket,</l>
					<l>Hogy rabszíjra füzik szűz testét. Fölriad erre,</l>
					<l>S lassan záródó ajakán e szózat ömöl ki:</l>
					<l>„Jaj! a pogány! O végy magadhoz ég!”</l>
					<l>Épen jött Gárdon, s hallá e szívre ható szót:</l>
					<l>„Nem a pogány jő: én jövök Jola,</l>
					<l>Jolám, az Istenért, nem hallod-e?”</l>
					<l>Igy szólítja nevén, s leszökik keseredve lováról.</l>
					<l>A lány nem hall már. Mellét elfogja keserve;</l>
					<l>S a fölös érzések megnyomják kínos özönnel.</l>
					<l>Elcsügged, beborítja szemét a durva halálnak</l>
					<l>Jégkeze, s arcairól hidegen lesodorja mosolygó</l>
					<l>Kellemeit... Sírj természet, sírj remeked estén,</l>
					<l>A fiatal szépség ártatlansága korában</l>
					<l>Szunnyad el. O szerelem többé lángokra ne gerjedj!</l>
					<l>Vidd a hőst, tova vidd innen, sír szélein áll itt:</l>
					<l>Lánya lehunyt szemmel vad enyészet karjain alszik.</l>
					<l>Gyenge virágszálként így dőlt Jola vissza helyébe.</l>
					<l>Gyász fekvése körűl szomorún pislogtak az üszkök,</l>
					<l>És vele szüntek meg, mikoron szivepedve futott már</l>
					<l>A bajnok, s hidegűlt tetemét kebelébe fogadta.</l>
					<l>Hány csókot vet rá! O hányszor ölelgeti őtet</l>
					<l>A forró szerelem karjával. Kérve, sohajtva</l>
					<l>Hányszor vár felelő hangot. Mind hasztalan. Elhűlt</l>
					<l>A dobogó bús szív; az ajak jege csókra nem olvad,</l>
					<l>S választ, ah elzárt mellből holt nyelv nem emelhet.</l>
					<l>Most Gárdon (ki beszélheti el, miket éreze szíve?)</l>
					<l>Dermedező nyelvvel tompán így mondja keservét:</l>
					<l>„Ezért jövék meg épen harcaimból?</l>
					<l>Ezért jövék, o ég, és föld! hogy itt</l>
					<l>Lássátok estemet, s ne szánjatok.</l>
					<l>Nem volt nyilásod, föld, hogy eltemesd,</l>
					<l>Villámotok nem volt-e, ó egek,</l>
					<l>Hogy semmivé tegyétek a gonoszt?</l>
					<l>Hah! s én nyomorgó, én nem veszheték!</l>
					<l>A gőgös Arszlán el nem ronthatott,</l>
					<l>Nem a temérdek Ferhát vérkeze,</l>
					<l>Se tízezernyi csattogó hada</l>
					<l>E látománytól meg nem válthatott...”</l>
					<l>Vagy hát mi tart még, mely öröm, mi jó</l>
					<l>Ragaszt tovább még hozzád, rút világ?</l>
					<l>Mi van kivánatos, ha nincs Jola?</l>
					<l>S oh nincsen ő. Ég, föld, temessetek</l>
					<l>Egy sírba ővele.</l>
					<l>Szivemre többé nem dobog szive,</l>
					<l>Ajkán nem ömlik égi láng belém,</l>
					<l>Nem zeng ezüst hangzású szép szava...”</l>
					<l>Hát vessz örömtelen kebel, te is,</l>
					<l>Ha nincsen ő. Ég, föld temessetek</l>
					<l>Egy sírba ővele.”</l>
					<l>Ezt mondván emelé kardját, s már mintha veszendő</l>
					<l>Volna, az égre szegé szemeit, majd földre lesütvén</l>
					<l>Még egyszer szemléli Jolát, s karjába szorítja.</l>
					<l>Ekközben szomorú lelkét más gondolat éri.</l>
					<l>Megrázkódik most, mint a hegy, mely az alatta</l>
					<l>Fekvő helységek vesztére leomlani készűl,</l>
					<l>Rázkódik, s vele megcsördül a fegyver acéla.</l>
					<l>Így áll az rémként iszonyú vad képpel az éjben</l>
					<l>S új végzése után ekkép fordítja beszédét:</l>
					<l>„De vesszek én, hogy éljen a gonosz?...”</l>
					<l>Hah nem! dühömtől rettegjen, ha kél,</l>
					<l>Boszúm ijessze nyugtakor, boszúm</l>
					<l>Kísérje poklokig vad álmait.</l>
					<l>S ha majd kezembe juthat, jaj szava</l>
					<l>Töltsön be völgyet, erdőt, és hegyet;</l>
					<l>vesszen, miként a bajnok szíve vész,</l>
					<l>Ha hű szerelme kínján megszakad.”</l>
					<l>Már indúla, midőn zúgás lőn hirtelen, és a</l>
					<l>Rengeteg erdőket szunnyasztó tompa zajával,</l>
					<l>Őszi viharképen lassan közelítve betölté.</l>
					<l>Eltelik itt a hős új érzelmekkel, az égből</l>
					<l>Szállt nyugalom megemészti dühét. Vont kardja lecsügged;</l>
					<l>Lépte szünik, s csendesbbé lesz dobogása szivének.</l>
					<l>Enyhűl lángba csapó fájdalma, keserve, haragja.</l>
					<l>A távol moraját most hüs szellőcske ragadván</l>
					<l>Lengedező szárnyán Gárdonnak hozza fülébe.</l>
					<l>Ekközben meghajlik az ág, nyiladoznak az ernyők.</l>
					<l>A kis fénybogarak járnak villogva közöttök</l>
					<l>Most eltávozván, majd térvén szerte cikáznak.</l>
					<l>Fellegiből kitör a hold is, s koszorúba huzódva</l>
					<l>Tiszta világánál halovány szép csillagok égnek,</l>
					<l>Vagy görbült hosszú sujtással futnak az égen.</l>
					<l>A komor erdőnek ritkúl már éji setéte</l>
					<l>S bágyadt csillámnál oszlopként látszanak a fák</l>
					<l>Fürtösödő csínos fejjel magas égbe verődni.</l>
					<l>A tisztúlt örömű Villik hajléka ez. Ekkép</l>
					<l>Áll szabadon teljes díszében az éj fele táján.</l>
					<l>Most lejtnek, most tünnek elő a barna homályból,</l>
					<l>S im mikor a bajnok szemeit bámulva mereszti,</l>
					<l>Lassan előlebben hószínű Villi ruhában</l>
					<l>A hajdan szeretett, s gyászolt Jola nyájas alakja</l>
					<l>Elbomlott lebegő hajjal, mely hátra vetődik.</l>
					<l>Párta keríti fejét; könnyű lepel áll deli testén</l>
					<l>Csillámfogta galandjával leszorítva derékon.</l>
					<l>Színváltott arcán a sír szép csende borong, és</l>
					<l>Hajladozásaiból ártatlan biztos öröm kél.</l>
					<l>Igy lebeg ő. A bajnok már ölelésire indúl,</l>
					<l>És szólítja nevén, melyet gyötrelme szivéből</l>
					<l>Oly édes panaszos hangon nyelvére magasztal.</l>
					<l>Ah de az árnyékszép részt nem vesz földi örömben.</l>
					<l>Tündér karjaival Gárdonnak ölébe simulván</l>
					<l>Csókra nyiló ajakát faggyá hidegíti; eloltja</l>
					<l>Keble tüzét, s szemeit fényvesztve halálba meríti.</l>
					<l>A vesztés órája után mily boldog enyészet!</l>
					<l>Mily jeles egybekelés! sziveik megválva bajoktól,</l>
					<l>Válva keservektől egyesülten lengtek az agg föld</l>
					<l>Gőze fölé, az erős hűségnek mennyei szárnyán.</l>
					<l>Körben lejtegetett sok páros boldog azonban,</l>
					<l>S tiszta magas hangon zengett a Villi karének:</l>
				</lg>
				<p>*</p>
				<lg>
					<l>Jő, társak, az éj fele, jő:</l>
					<l>Rémfajzatok ülnek alakján.</l>
					<l>Ránk várva fölölti kezét,</l>
					<l>S mély csend lesz előtte, utána.</l>
				</lg>
				<lg>
					<l>Légy üdvöz az éjben enyészeti csend,</l>
					<l>Kedvezz, mig az égi nyugalmas öröm</l>
					<l>A hűknek ez ünnepet űli;</l>
					<l>Bús felleg oszolj, ligetek szele kelj,</l>
					<l>Zúgj lassan, az éjjeli Villik előtt</l>
					<l>Holdnál, szép csillagi fénynél.</l>
				</lg>
				<lg>
					<l>Im búba merülten amott</l>
					<l>Egy bajnok az út közepén áll;</l>
					<l>Szép hölgye előtte hever:</l>
					<l>Ő halna, ha kelne, helyette.</l>
					<l>De nem kel az édes alak:</l>
					<l>Csillag szeme alszik örökre.</l>
					<l>A hős kiragadja vasát,</l>
					<l>Hogy gyilkosit ontsa halálba.</l>
				</lg>
				<lg>
					<l>O hős! keseredve ne nyujtsd karodat!</l>
					<l>A durva halál kapuját ha vivod.</l>
					<l>Eltompúl éle vasadnak.</l>
					<l>Hagyd nyugton az árva leány tetemét,</l>
					<l>Hagyd: szíve kiválva porélet alól</l>
					<l>Itt lebben elődbe közűlünk.</l>
				</lg>
				<lg>
					<l>A hold teli fényre derűl,</l>
					<l>A csillagok égve kerengnek.</l>
					<l>Most hajdani híve felé</l>
					<l>A Villi megy égi gyönyörrel.</l>
					<l>O dőlj kebelére, vitéz, tied ő.</l>
					<l>Itt senki sem állja el útaidat:</l>
					<l>A lány tied itten örökké.</l>
				</lg>
				<lg>
					<l>Szűz lángja vezetve kezét,</l>
					<l>A hős is ölelni siet már.</l>
					<l>Bús gondjait űzi, vidúl,</l>
					<l>S a Villire hajlik örülve.</l>
					<l>S már mennyei fénybe merűl</l>
					<l>Hűség koszorúja az égen,</l>
					<l>S ezt játszva kerengi körűl</l>
					<l>Szép csillaga a szerelemnek.</l>
				</lg>
				<lg>
					<l>Lengj, lengj köreinkbe busult szerető:</l>
					<l>Itt visszaveszed letiport örömét</l>
					<l>Elcsüggedt tiszta szivednek.</l>
					<l>Lengj, lengj köreinkbe: nem érezed itt,</l>
					<l>Amit keserű epedési között</l>
					<l>Sok vesztes föld fia érez.</l>
				</lg>
				<lg>
					<l>A Villi szerelme örök,</l>
					<l>Nincs nyomva, gyötörve bajokkal,</l>
					<l>Ég, mint az egek tüze ég,</l>
					<l>És nincs köde, mely beborítsa.</l>
				</lg>
				<lg>
					<l>Dőlj felleg az égre, liget szele kelj,</l>
					<l>Zúgj lassan az éjjeli Villik előtt.</l>
					<l>Hold, s csillagi fénynek enyésztén.</l>
				</lg>
				<lg>
					<l>Fut, társak, az éj fele már:</l>
					<l>Rémfajzati tünnek alakján.</l>
					<l>Elvonja borongva kezét</l>
					<l>És zaj riad, ébred utána.</l>
				</lg>
				<p>*</p>
				<lg>
					<l>Igy dallának ezek, s eloszoltak az éj fele multán.</l>
					<l>Jött elbúsúlván tettén, s iszonyodva tekinté</l>
					<l>Besnyei a kettős romlást: hölgyére borúltan</l>
					<l>A hidegült deli hő testet, s még látta enyésző</l>
					<l>Csillogtában az éjjeli kart, még látta ködökként</l>
					<l>A Villik pártás seregét levegőbe oszolni.</l>
					<l>Néze, sohajta; de hasztalanúl esdekle halálért.</l>
					<l>Élve maradt, és a napfényt irtózva bolyongott</l>
					<l>Öblös szirtok alatt, tövis ülte homályos utakban,</l>
					<l>Hol rekedett hangon hollók károgtak elejbe,</l>
					<l>Tompa huhongással denevérek, s éjjeli baglyok</l>
					<l>Kísérték, s fene mérgéből éh farkas üvöltött.</l>
					<l>Igy élt kínjaiban holtig gyötrődve az erdőn,</l>
					<l>S bünbe merült szemeit komoran nyugtatta homályán.</l>
				</lg>
				<p>Börzsöny, 1822</p>
			</div>
		</body>
	</text>
</TEI>