<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0481" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HÁROM REGE</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1421</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HÁROM REGE</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HÁROM REGE</head>
				<p>B. E. ifju grófnőnek ajánlva 1845-ben</p>
				<p>A fa és a madár</p>
				<lg>
					<l>A tavaszban elhullván virága,</l>
					<l>Őszi dértől lévén lombja sárga,</l>
					<l>A szedett fa búsan állt magában</l>
					<l>S kis madárhoz igy szólt bánatában:</l>
					<l>„Szállj le hozzám, szállj le hozzám,</l>
					<l>Repkedő kicsiny madárkám,</l>
					<l>Szállj le rám, szerelmem!</l>
					<l>Látod, éltem milyen árva,</l>
					<l>Télnek és a vésznek tárva;</l>
					<l>Vígasztalj meg engem!</l>
					<l>Ékesíts fel tollaiddal,</l>
					<l>Zengj, hogy felderítsen a dal,</l>
					<l>És, felejtve mindent,</l>
					<l>Boldog álmokkal pihenjek</l>
					<l>Karja közt a zord hidegnek,</l>
					<l>Míg a sors ki nem ment.</l>
					<l>Szállj le, bár egy pillanatra;</l>
					<l>Felvirúlok a tavaszra,</l>
					<l>S lombom sátorában</l>
					<l>Kéjre és örömre várlak,</l>
					<l>És tied lesz a kicsiny lak,</l>
					<l>Míg rajtam levél van!”</l>
					<l>Gyökerétől legfőbb sudaráig</l>
					<l>A szegény, szedett fa reszket, fázik,</l>
					<l>És hiába vár a kis madárra, -</l>
					<l>Az tovább száll, boldogabb tanyára,</l>
					<l>S melyet oly hőn esdekelve kére,</l>
					<l>Hasztalan vár bájos énekére:</l>
					<l>Száraz ágán, búsabban nevénél,</l>
					<l>Dérporos hajával dermed a tél...</l>
					<l>Ifju sugaraktól átkarolva</l>
					<l>Új öröm hevében reszket a fa</l>
					<l>Gyökerétől legfőbb sudaráig,</l>
					<l>S életdúsan újra felvirágzik,</l>
					<l>Ékszerűl az ébredő tavasznak,</l>
					<l>Ágain gyöngy-harmatok ragyognak,</l>
					<l>S hol nap és lég kéjek közt enyelge,</l>
					<l>A rügyekből fejlik zöld levelke.</l>
					<l>És a felvirult fa áll dicsően,</l>
					<l>Gazdag fürtözettel a mezőben...</l>
					<l>Most ki az, ki lombja sátorában</l>
					<l>Fenn tanyázik bizton és vidáman?</l>
					<l>A madárka fészkét oda tette,</l>
					<l>És kicsinyke párja van mellette;</l>
					<l>Nap nyilától és a vészek ellen</l>
					<l>Óva élnek boldog kényelemben.</l>
					<l>Hajlik a fa, érik szép gyümölcse,</l>
					<l>Hol van a nép, mely azt majd elköltse?</l>
					<l>A madárka hozza kis családját,</l>
					<l>S hűs galyak közt gazdag lakomát ád.</l>
					<l>Gyökerétől legfőbb sudaráig</l>
					<l>Reszket a fa s ily szózatja hangzik:</l>
					<l>„Most belőlem bánat és öröm szól,</l>
					<l>Ments meg isten a bal jóslatoktól!</l>
					<l>Majd ha tél jön és a fergeteg tép,</l>
					<l>Nem hagyand-e mind el e vidám nép?</l>
					<l>Tűrni kész-e bal szerencse napján,</l>
					<l>Hogy vigadjon jobbra fordulatján?</l>
					<l>Vajha volnék az örömnek fája,</l>
					<l>Mely virágát soha el nem hányja!</l>
					<l>Vajha volnék gazdag és erős fa,</l>
					<l>Vésszel és a villámmal dacolva!</l>
					<l>Vajha volnék lelkes nép hazája,</l>
					<l>Melynek értem zengne dalimája:</l>
					<l>Úgy nem kéne félnem jóslatoktól...</l>
					<l>Most belőlem bánat és öröm szól.”</l>
				</lg>
				<p>A rét és a virág</p>
				<lg>
					<l>„Borúlj reám,</l>
					<l>Kis violám:</l>
					<l>Hagyd e kéjt érzenem.</l>
					<l>Én szültelek,</l>
					<l>Neveltelek;</l>
					<l>Pihenj meg keblemen.</l>
					<l>Ha szép fejed</l>
					<l>Rám fekteted,</l>
					<l>Mi kéj s öröm nekem!</l>
					<l>Ha harmatod</l>
					<l>Rám hullatod.</l>
					<l>Megifjúl életem.”</l>
					<l>Kis virághoz így könyörge a rét;</l>
					<l>A virág nem hallgatá beszédét.</l>
					<l>Kék fejét, zöld bokrának felette,</l>
					<l>A kis álnok büszkén fölemelte,</l>
					<l>És a naphoz, harmatgyöngy szemével,</l>
					<l>Édes-epedezve nézegélt fel. -</l>
					<l>Fél világot lángjával borítván</l>
					<l>Mind fölebb ment a nap égi útján,</l>
					<l>S gyenge szirmai a kis violának</l>
					<l>Égető hevétől fonnyadának.</l>
					<l>Bús fejével ekkor a kis árva</l>
					<l>Meghajolt a rétnek pázsitára,</l>
					<l>S a beteg virágnak a szelid rét</l>
					<l>Szeretettél által adta keblét.</l>
					<l>Lágy füvekből párnát szőtt fejének,</l>
					<l>S hogy ne ártson semmi szenderének,</l>
					<l>Pára-fátyolt készített körűle,</l>
					<l>Mely sohajtól néha megrendűle. -</l>
					<l>Anyja volt a rét a violának -</l>
					<l>A fohászok tőle származának!</l>
					<l>S mig sohaj közt szólni kezde a rét,</l>
					<l>Minden fűszál hallgatózva eszmélt:</l>
					<l>„Szép virágom, mondd el, mi bajod van,</l>
					<l>Hogy reám hullsz ilyen fáradottan?</l>
					<l>Kérsz-e ágyat, hogy pihenj ki rajta?</l>
					<l>Kérsz-e sírt, hogy hamvadat takarja?</l>
					<l>Száraz emlőm vére kell-e? ébredj,</l>
					<l>Vedd el azt is, csak halált ne szenvedj!</l>
					<l>Vagy csak, - oh kín! - akkor vagy sajátom,</l>
					<l>Bájaid ha hervadozni látom?</l>
					<l>És ha szirmai fonnyadó kelyhednek</l>
					<l>Gyász fedélül szívemen hevernek?...</l>
					<l>Élj, virúlj fel kis beteg virágom,</l>
					<l>Életedtől én is felvirágzom.</l>
					<l>Élj, virúlj fel, és mutasd háládat -</l>
					<l>Kit szeretnél inkább mint anyádat?”</l>
				</lg>
				<p>A forrás és a patak</p>
				<lg>
					<l>Hegy oldalán</l>
					<l>Mi zúg, mi hangzik?</l>
					<l>Forrás buzog fel</l>
					<l>S tovább patakzik.</l>
					<l>S forrás s patakhang</l>
					<l>Mint bűvös ének</l>
					<l>Zeng, mintha titkon</l>
					<l>Versengenének:</l>
					<l>„Ne menj el innen,</l>
					<l>Ne menj el messze,</l>
					<l>Fogyó erőd hogy</l>
					<l>Erőm növessze!</l>
					<l>Maradj e völgyben:</l>
					<l>Tengerre gyűlve</l>
					<l>Maradjunk együtt</l>
					<l>Hevűlve, hűlve,</l>
					<l>Hogy minden cseppem</l>
					<l>És minden csepped</l>
					<l>Együtt legyen víg,</l>
					<l>Együtt, ha szenved,</l>
					<l>Te fenn a fényben</l>
					<l>Tündérkedendel,</l>
					<l>Egekbe nézvén</l>
					<l>Hullám szemeddel,</l>
					<l>És felhevítesz</l>
					<l>Hő habjaiddal,</l>
					<l>Míg engem itt lenn</l>
					<l>Nap nem vigasztal.</l>
					<l>És én viszontag,</l>
					<l>Midőn nap éget.</l>
					<l>Hűs nedveimmel</l>
					<l>Vidítlak téged.</l>
					<l>S leszünk hatalmas</l>
					<l>Hullámok árja:</l>
					<l>Képét a menny is</l>
					<l>Bennünk csodálja.</l>
					<l>Maradj, ne hagyj el,</l>
					<l>Ne menj el innen,</l>
					<l>Nehogy szeszélyed</l>
					<l>Eltévelítsen, -</l>
					<l>S te vészes úton,</l>
					<l>Én elhagyatva,</l>
					<l>Vesztünket érjük</l>
					<l>Búnak miatta!”</l>
					<l>Esdett a forrás;</l>
					<l>De a patak ment,</l>
					<l>Kőről kavicsra</l>
					<l>Táncolva szökkent,</l>
					<l>Mint a szilaj vér</l>
					<l>Ifjú erekben</l>
					<l>Futott a völgyre</l>
					<l>Mindig sebesben,</l>
					<l>S mint ifju vérben</l>
					<l>Víg érzemények,</l>
					<l>Benn gyors galócák</l>
					<l>Szökdécselének;</l>
					<l>Pajzán gyönyörrel</l>
					<l>Körül futosván</l>
					<l>Kéjekre gyúlt a</l>
					<l>Vadrózsa lángján;</l>
					<l>Tovább tovább ment,</l>
					<l>És minden bokrot,</l>
					<l>Minden virágot,</l>
					<l>Hajába fodrott;</l>
					<l>Örűlt a napnak,</l>
					<l>Örűlt az éjnek.</l>
					<l>Az árjain kelt</l>
					<l>Szellő-zenének.</l>
					<l>S vidor zajától</l>
					<l>Hangzott a völgység,</l>
					<l>Utána bájos</l>
					<l>Viszhang huzódék...</l>
					<l>De fenn a forrás</l>
					<l>Hegy oldalában</l>
					<l>Bús aggalommal</l>
					<l>Zúgott magában.</l>
				</lg>
				<p>*</p>
				<lg>
					<l>A kis völgy megszakadt;</l>
					<l>Alatta rónaság</l>
					<l>Elérhetetlenül</l>
					<l>A láthatárba vág:</l>
					<l>De a völgyet hiven</l>
					<l>Elzárja sziklagát,</l>
					<l>Mely a térség fölött</l>
					<l>Mereszti föl falát.</l>
					<l>Könnyelműn a patak</l>
					<l>A sziklához rohan,</l>
					<l>Morgása hirdeti,</l>
					<l>Hogy tiltó őre van;</l>
					<l>De húzza őt varázs-</l>
					<l>Erővel a veszély,</l>
					<l>Mint ember életét</l>
					<l>Az első szenvedély.</l>
					<l>S amint mohón aláindúl sikamlani,</l>
					<l>Függvén a mély felett</l>
					<l>Rémült hullámai:</l>
					<l>Fel - felsivalkodik</l>
					<l>A sziklagáton át</l>
					<l>S iszonynak hangjai</l>
					<l>Töltik be a magányt.</l>
				</lg>
				<p>*</p>
				<lg>
					<l>A rónán délibáb</l>
					<l>És szellő lengenek,</l>
					<l>Közöttük felmosolyg</l>
					<l>A tündér tömkeleg;</l>
					<l>Az összetört patak</l>
					<l>Még egyszer föltekint,</l>
					<l>Hol csábosan felé</l>
					<l>A rónatávol int;</l>
					<l>Még egyszer élni vágy,</l>
					<l>Még egyszer útra kél;</l>
					<l>A szenvedés után</l>
					<l>Megnyúgovást remél.</l>
					<l>Fakó füzek között,</l>
					<l>A puszta téreken,</l>
					<l>Beteg hullámival</l>
					<l>Megy némán, ridegen.</l>
					<l>Útjában egy virág</l>
					<l>Még néhol felvirít,</l>
					<l>De ő ábrándosan</l>
					<l>A tündérhonba szít.</l>
					<l>S amint megy zajtalan</l>
					<l>Bozontos part alatt,</l>
					<l>A csalfa déli hölgy</l>
					<l>Tovább tovább halad,</l>
					<l>És tündérkerteit,</l>
					<l>És lenge sátorát</l>
					<l>Látatlan kezei</l>
					<l>Mélyebbre helyzik át. -</l>
					<l>Lomhán, erőtlenül.</l>
					<l>Alább megy a patak,</l>
					<l>S mind inkább elvadúl</l>
					<l>A szürke sivatag;</l>
					<l>Zord sásnak élei</l>
					<l>Hasítják a szelet,</l>
					<l>Kísértő zene szól</l>
					<l>A halvány nád felett;</l>
					<l>Már a szegény patak</l>
					<l>Nem látja partjait,</l>
					<l>A tündérképeket,</l>
					<l>Melyeknek álma hitt;</l>
					<l>Vad puszták kebelén</l>
					<l>Ott áll védetlenűl:</l>
					<l>S a csalfa délibáb</l>
					<l>Szélszárnyon elrepűl...</l>
				</lg>
				<p>*</p>
				<lg>
					<l>Mint emlő, honnan az</l>
					<l>Édes kis gyermek leszakadt,</l>
					<l>A forrás a hegyen</l>
					<l>Kiszárad terhes bú miatt...</l>
					<l>S a szomjazó patak</l>
					<l>A róna sik csészéiben</l>
					<l>Pang, romlott vér gyanánt</l>
					<l>Álcsillogással, betegen.</l>
					<l>Nézd vad növényzetét,</l>
					<l>Hajának zordon szálait,</l>
					<l>S a kór virág alatt</l>
					<l>Zaj nélkül fekvő árjait!</l>
					<l>Benn undok állatok</l>
					<l>Tenyésznek számlálhatlanúl,</l>
					<l>Mint a rosz szenvedély,</l>
					<l>Midőn az emberszív elaljasúl.</l>
					<l>Még a szabad madár</l>
					<l>Pihenni megszáll özönén,</l>
					<l>Mint rosz kebelbe is</l>
					<l>Száll néha tisztább érzemény;</l>
					<l>De mint ez, úgy az is</l>
					<l>Jő és megy kérlelhetlenűl,</l>
					<l>S az elhagyott mocsár</l>
					<l>Mindinkább elkietlenűl.</l>
					<l>Most gyász felhőt sohajt</l>
					<l>Kínjában a hév nap alatt,</l>
					<l>S kerülni szégyenét</l>
					<l>A földkebelben váj utat.</l>
					<l>A felhő szárnyra kél,</l>
					<l>S a néma föld alatt az ér</l>
					<l>Felküzdve a hagyott Anyához ismét visszatér;</l>
					<l>S míg az hő könyeit</l>
					<l>Hullatja rá fájdalminak,</l>
					<l>Hozzá a titkos ér</l>
					<l>Sugári felszivárganak.</l>
					<l>És újra élni kezd</l>
					<l>A forrás s elpártolt patak;</l>
					<l>Zajokra vidoran</l>
					<l>Hegy és völgy visszahangzanak.</l>
				</lg>
				<p>*</p>
				<lg>
					<l>Mezőben egy szép kis leányka jár,</l>
					<l>Szép mint virág, szabad mint a madár,</l>
					<l>És tiszta mint a szirtből kelt patak,</l>
					<l>Melyben átlátszó gyöngyök habzanak.</l>
					<l>Körűle a madár vigan zenél,</l>
					<l>De ő haraggal hozzá így beszél:</l>
					<l>„Te csúf madár! hogy mersz megszállni fát,</l>
					<l>Hogy rajta élj, mig enyhet s tápot ád;</l>
					<l>Tettél-e érte valamit? soha!</l>
					<l>De elhagyod, ha sorsa mostoha.</l>
					<l>Ha én fa volnék, megráznám magam,</l>
					<l>Tudom, nem volna több ily madaram.</l>
					<l>„Aztán lement, hol búsongott a rét,</l>
					<l>S a kis virághoz ilyképen beszélt:</l>
					<l>„Te rosz virág! ez hát a szeretet?</l>
					<l>Anyád, míg ép vagy, büszkén megveted;</l>
					<l>Bágyadtan ráborúlsz, ha fogy erőd,</l>
					<l>Hogy búval és nyomorral verd meg őt.</l>
					<l>Tudod mi vár hervadt hűségedért?</l>
					<l>Kettős halál ad érte gyászos bért.”</l>
					<l>S végül, hogy a patakhoz eljutott,</l>
					<l>Feddőleg ilyen szókat hallatott:</l>
					<l>„Boldogtalan, te későn hű patak!</l>
					<l>Hullámaid szörnyen lakoltanak!</l>
					<l>Eltávozál név nélkül, idegen</l>
					<l>A csalfa báju messze téreken.</l>
					<l>Mi tarthatandott fel? a szeretet,</l>
					<l>S te szűtlen hagytad el honföldedet.” -</l>
				</lg>
				<lg>
					<l>Megszégyenűlten ekkor a patak,</l>
					<l>S virág, madár ilykép áldoztanak:</l>
					<l>Tollat, levelkét és egy csepp vizet.</l>
					<l>A kis tündér oltárhoz lebegett;</l>
					<l>Hogy feltéve a tollat: rohanó</l>
					<l>Szárnyak verése lőn kihallható.</l>
					<l>Szárnyak, minők felkérik az eget</l>
					<l>S födözni képesek egy nemzetet...</l>
					<l>S hogy a levelkét nyújták kezei:</l>
					<l>Tavaszvirány kezdett kifejleni,</l>
					<l>Tavasz, minőnek gazdag és szegény</l>
					<l>Örűlt egy hervadt ország kebelén...</l>
					<l>S hogy végre feltevé a csepp vizet;</l>
					<l>Forrott a csepp és tenger árja lett,</l>
					<l>És a tenger gazdag folyamba vitt</l>
					<l>Nem egy világrész drága kincseit.</l>
					<l>És a folyamnál dús várost talált,</l>
					<l>Melynek csodáján a nap is megállt.</l>
				</lg>
				<p>*</p>
				<lg>
					<l>Mi volt a cseppvíz, a levelke s toll?</l>
					<l>Az amivel hazádnak tartozol:</l>
					<l>Mindenből, amivel bírsz, egy parány,</l>
					<l>De összetéve roppant adomány,</l>
					<l>Mi volt az oltár? Kárpát bércfala;</l>
					<l>S a kis leány? honunk jobb angyala.</l>
				</lg>
				<p>1845. január - február (?)</p>
			</div>
		</body>
	</text>
</TEI>