<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0160" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HEDVIG</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">924</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HEDVIG</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HEDVIG</head>
				<p>Legenda</p>
				<lg>
					<l>Szóla isten Gábor angyalához:</l>
					<l>„Szép cselédem, fényes Gábor angyal!</l>
					<l>Ölts piros két szárnyat vállaidra,</l>
					<l>Szegd be nappal, a szép délvilággal,</l>
					<l>Arcaidra vedd tavasz derűltét,</l>
					<l>Végy mosolygóbb ifjuságot arra:</l>
					<l>A kicsinyded földre fogsz leszállni,</l>
					<l>S a szerelmes lányok bíbor ajkán</l>
					<l>Csókot, áldó égi csókot hagyni;</l>
					<l>Aki szép, hogy még szebb csókod által,</l>
					<l>S aki boldog, boldogabb lehessen.”</l>
					<l>És felelt a fényes Gábor angyal:</l>
					<l>„Boldog isten; oh te véghetetlen!</l>
					<l>Mely parancs ez! mily kemény itélet!</l>
					<l>Oly parányi bár a föld magában,</l>
					<l>De szerelmes szívü lánya oly sok</l>
					<l>Támadattól a komoly napestig,</l>
					<l>S a fagy éjszakáig déli hőtől,</l>
					<l>Hogy, ha ezret láttam, visszatérve</l>
					<l>Új ezerrel lesz találkozásom;</l>
					<l>Mert füszálként mindenütt terem lány,</l>
					<l>S egy leány sincs, aki nem szerelmes.</l>
					<l>Boldog isten, oh te véghetetlen!</l>
					<l>Így örökké el leszünk szakadva,</l>
					<l>S Gábor angyal, bár ohajtsa lelke,</l>
					<l>Fényhazáját meg nem látja többé.”</l>
					<l>Így felelt a fényes Gábor angyal.</l>
					<l>Mosolyogva monda rá az isten:</l>
					<l>„Mely leánynak szíve rejt szerelmet,</l>
					<l>Gondolatja mégis feddhetetlen,</l>
					<l>S tiszta, szent és tetszhető az égnek:</l>
					<l>Arra szálljon csókod áldomásul.”</l>
					<l>S ment az angyal. Hajnal nyílt utána,</l>
					<l>Dal szövődött szárnya zajszeléből,</l>
					<l>Dal, minőt a lélek hall magában,</l>
					<l>Éjein ha boldog álma eljő,</l>
					<l>S a nem ösmért tündérhon öléből</l>
					<l>Legrejtettebb vágya visszahangzik.</l>
					<l>És soká és messze járt vigyázva;</l>
					<l>Ifjú és agg volt figyelme tárgya,</l>
					<l>S lelt szerelmet mindenütt a földön.</l>
					<l>Hőben és fagyok közt a leányszív</l>
					<l>Ége, mint a pártusok vetése,</l>
					<l>Melybe Sámson karja űze lángot.</l>
					<l>S felsohajta néha Gábor angyal;</l>
					<l>„Istenem! mi bajra hajtasz engem!</l>
					<l>A szerelmes lányka mit kivánjon,</l>
					<l>Mit gondoljon, mint az egy szerelmet?</l>
					<l>Ez hivének szép szemében olvad,</l>
					<l>Az mosolygó ajkin vágyna csüggni,</l>
					<l>Termetét más, s délceg indulatját,</l>
					<l>Sőt hibáit mint bálványt imádja.</l>
					<l>Van, ki fényről, kincsről mér szerelmet,</l>
					<l>S a fagyért ég büszke gondolatban.”</l>
					<l>Így az angyal néha felsohajta,</l>
					<l>S mert előtte, mint a könyv, kitárva</l>
					<l>Leplezetlen állott a leányszív,</l>
					<l>Tarka s tarkább lön tapasztalása.</l>
					<l>Egy virágszál, egy kis semmi gyakran</l>
					<l>Évig élt a hű leány szivében;</l>
					<l>Mint folyamnak tűkre volt a másé,</l>
					<l>Mely utában majd a törpe bokrot,</l>
					<l>Majd kevély fa termetét mutatja;</l>
					<l>Ebben a szerelmek rózsavásznán</l>
					<l>Jégfonállal szőve volt kevélység;</l>
					<l>Abban olvadásig lágy ohajtat,</l>
					<l>Búmerengés, kedv csapongva játszó,</l>
					<l>Lenge jóság, elmuló szelídség</l>
					<l>A hiúság cifra köntösében</l>
					<l>Változának, mint a hold világa,</l>
					<l>Vétlen vétkes vágyaik sokával,</l>
					<l>S álmaiknak minden ezredével.</l>
					<l>És az angyal más világ lakója,</l>
					<l>Nem talála kedvet mindezekben,</l>
					<l>Nem talála tetszhetőt az égnek.</l>
					<l>S ím egy ország föltünék szemébe,</l>
					<l>És egy nemzet messze napkeletről,</l>
					<l>Boldog és nagy, gazdag és hatalmas,</l>
					<l>Mely parancsolt a sebes Dunának,</l>
					<l>S tengerektől tengerig csatázván,</l>
					<l>Nagy királyát s a jót, mint egy istent,</l>
					<l>Ős Budában fénnyel udvarolta:</l>
					<l>A magyar volt, s nagy Lajos királya.</l>
					<l>Gábor angyal megszállt e vidéken:</l>
					<l>S ahogy ott ült a magas tetőkön,</l>
					<l>Mint ezüst láng, mint egy üstökös fény,</l>
					<l>Rózsafelhő szálla fel Budából,</l>
					<l>Rózsafelhő a Sasok hegyéig;</l>
					<l>S Gábor angyal ígyen szóla hozzá:</l>
					<l>„Rózsafelhő! honnan és hová mégy?”</l>
					<l>„Szűz leánynak arciról s az égbe.</l>
					<l>Hála isten, hála szent erődnek!</l>
					<l>Hogy kegyedben szép arcot teremtél.”</l>
					<l>S felleg szálla ismét, ama felleg,</l>
					<l>Mint az árnyék, mint az éj palástja;</l>
					<l>S Gábor angyal ígyen szóla hozzá:</l>
					<l>„Barna felhő! honnan és hová mégy?”</l>
					<l>„Szűz leányhaj lebbenése voltam.</l>
					<l>Hála isten, hála szent erődnek!</l>
					<l>Hogy setétlő szép hajat teremtél.”</l>
					<l>Csillag is szállt kettő fel Budából:</l>
					<l>Szűz leánynak pillantási voltak,</l>
					<l>És imádni kezdtek: „„hála isten!</l>
					<l>Hála, hogy szép kék szemet teremtél.”„</l>
					<l>Egy sugár is, termetéhez illő,</l>
					<l>Felhatott a termetért köszönni;</l>
					<l>Végre sánta hangya hajta morzsát</l>
					<l>Felfelé a legmagasb tetőig;</l>
					<l>S Gábor angyal ígyen szóla hozzá:</l>
					<l>„Sánta hangya, honnan és hová mégy?”</l>
					<l>Az pedig megálla válaszolván:</l>
					<l>„Hála isten, hála szent erődnek!</l>
					<l>Kis fiammal költözém Budában,</l>
					<l>S kő esék rám; de király leánya,</l>
					<l>Szép s kegyelmes Hedvig fölsegíte,</l>
					<l>S mondá: hangya! kelj föl, s menj fiaddal.</l>
					<l>S fölkelék, de megfogadtam akkor,</l>
					<l>Hogy nevének emléket hozok föl.”</l>
					<l>Szólt, a morzsát feltolá, s továbbment.</l>
					<l>Gábor angyal látva, hallva mindent,</l>
					<l>Amit angyal hallhat, emberek nem,</l>
					<l>Új örömmel, új reménnyel indúlt,</l>
					<l>S nagy Lajosnak várlakába szállott.</l>
					<l>S ím király leánya Hedvig ott ült</l>
					<l>Ifjusága hajnalköntösében,</l>
					<l>S rózsafelhők arci, szép hajának</l>
					<l>Gyenge fodra barna köd valának,</l>
					<l>S minden, ami kellem és gyönyör van,</l>
					<l>Harcban állott termetén, vonásin;</l>
					<l>S a szemérem diadalma rajtok</l>
					<l>Mint királyné ünnepelt szelíden.</l>
					<l>Gábor angyal ahogy látta mindezt,</l>
					<l>Elborúla lelke tisztelettel,</l>
					<l>S így imáda: „hála, hála isten!</l>
					<l>Hogy kegyedben szép leányt teremtél.”</l>
					<l>A királylyány csendes ámulattal</l>
					<l>Ült azonban: a szent könyv előtte</l>
					<l>Nyíltan állt, s a vérivó magyarnak</l>
					<l>Régi nyelvén új csodát beszéle.</l>
					<l>A teremtés titka, isten, ember</l>
					<l>S a világ valának följegyezve</l>
					<l>Szent soraiban, és az élet álma:</l>
					<l>A nagy, a várt, rettegett jövendő,</l>
					<l>Melyre holtak sírból fölriadnak,</l>
					<l>S földdel a magas menny összerendűl;</l>
					<l>Végbiró pedig lesz a nagy isten,</l>
					<l>S jót, gonoszt a szív szerint itélend:</l>
					<l>Mindezek s több fel valának írva,</l>
					<l>S Hedvig olvasá a szent igéket,</l>
					<l>S így tünődék rajtok önmagában:</l>
					<l>„Ím ezek mi szép igék, mi szentek!</l>
					<l>Lengyelország hős királya férjem,</l>
					<l>Kit szivemben hordok, hű jegyelted!</l>
					<l>Nem leend-e megvetett ajándék,</l>
					<l>Majd ha fényben eljövendesz értem,</l>
					<l>S én kitárom a csodák világát</l>
					<l>Ifju, hős, de még vad nemzetednek?</l>
					<l>Durva nyelve, melyen eddig a düh,</l>
					<l>S a harag vad győzödelme hangzott,</l>
					<l>Általam most szent igékre hajland;</l>
					<l>A teremtés titka és az üdvé</l>
					<l>Nem leendnek messze föld virági;</l>
					<l>Szent körökbe mindenik betérhet,</l>
					<l>És az élet fájáról gyönyörrel</l>
					<l>Dús, öröklő éveket szakaszthat.”</l>
					<l>Gondolá, és elfogadta szíve.</l>
					<l>Szárnylebegve függe Gábor angyal</l>
					<l>Vállain a szép királyleánynak,</l>
					<l>S kedvteléssel, s üdvözűlt gyönyörrel</l>
					<l>Néze által rá, s a szép sorokra.</l>
					<l>Majd hogy el lön a szándok fogadva,</l>
					<l>A leányra áldó csókja szállott;</l>
					<l>Égi ajka, mint a gyenge szellő</l>
					<l>Lágyan ére legszebb földi ajkat,</l>
					<l>S csattanása, mint ezüstharangé,</l>
					<l>Mondhatatlan kedves és muló volt.</l>
				</lg>
				<p>1829</p>
			</div>
		</body>
	</text>
</TEI>