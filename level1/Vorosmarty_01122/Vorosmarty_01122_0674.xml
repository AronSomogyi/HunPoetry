<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0674" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A ROM</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2562</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A ROM</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A ROM</head>
				<p>Egy énekben</p>
				<lg>
					<l>Hol Siva végetlen fövenyében lankadoz a nap,</l>
					<l>S csendes Araltónak zaj nélkül nyugszanak árjai,</l>
					<l>Félre világ robogásaitól, egy puszta lak ormán</l>
					<l>Két isten harcolt elszántan régi haragból.</l>
					<l>Első a dúlás komor istene, ROM, jöve, és az</l>
					<l>Elhagyatott lakon, a szélvészek bús palotáján,</l>
					<l>Hol szomorú volt a napnak tüneménye, ha feljött,</l>
					<l>És szomorú, ha lement, élőt nem látva körösleg,</l>
					<l>Merre nehéz ónlábaival sétált el az óság</l>
					<l>S ami előbb fény volt, abból nem hágy vala többé</l>
					<l>Semmi csodálandót: - ott Rom kívána tanyázni,</l>
					<l>S messzünnen feltolt falakat készül vala tenni</l>
					<l>Földdel egyenlőkké. VÉD, a ház őre, kiálla</l>
					<l>Ellene és mentő paizsán fölvette ütéseit,</l>
					<l>A rombolni jövőt nagy erővel visszaszegezvén.</l>
					<l>Ők ugyan éjt nappá, nyugodalmat téve csatává,</l>
					<l>Mint két béri vivó, küzdöttek folyton az ormon</l>
					<l>Ötven egész évig; de azonban győze Romisten.</l>
					<l>Égi hazája felé elszállt a puszta tetőkről</l>
					<l>A Mentő szomorún, és a fejedelmi gyönyörlak,</l>
					<l>A hírben ragyogott Országok háza, leomlék.</l>
					<l>Rom pedig a düledék palotán fölütötte tanyáját,</l>
					<l>Nagy Siva pusztáin egyedűl őrszellem az éjben.</l>
					<l>És ha ki szürke világánál félholdas időnek</l>
					<l>Jőne felé, láthatta, miként tört oszlopon ülvén</l>
					<l>Hosszu szakálla mohát lengették pusztai szellők,</l>
					<l>S várkoszorúzta fejét zsibbadt könyökére nyugasztva,</l>
					<l>A szomorú sivatagba miként nézett ki merően,</l>
					<l>Messze Araltónak látszván hallgatni zugását.</l>
					<l>Évekig így és túl azokon gyász gondolatokban</l>
					<l>Fárasztotta eszét, s ha talán vész harsoga által</l>
					<l>S a föveny országát felvették szárnyai, akkor</l>
					<l>Ébrede álmaiból s hullván gyér hosszu szakálla,</l>
					<l>Zenge szilaj dalszót és a zivatarba sohajta.</l>
					<l>Már század múlt el s még nem jöve senki, az elmúlt</l>
					<l>Fénynek hajlékát romjaiban látni, sem útast</l>
					<l>A vak eset s balsors meg nem téveszte s az isten</l>
					<l>Nagy fogadást gondolt, így szólván végre magában:</l>
					<l>„Ki legelőbb düledékeimet leborulva köszönti,</l>
					<l>Teljesedésbe hozom háromszoros álmait annak.</l>
					<l>Boldoggá teszem őt, fogadásom tartja s ez így lesz!”</l>
					<l>Szóla s körüljárdalt őr gond kísérve személyét,</l>
					<l>S mélyebben sűlyedtenek a düledékek alatta.</l>
					<l>Múlt az idő, s untig változtak benne zaj és csend.</l>
					<l>Sokszor az ősz Romhoz lemosolyga az égutazó hold,</l>
					<l>Fellegeket gyakran látott harcolni s koronként</l>
					<l>Dúlva sötét vésznek ment által rajta haragja.</l>
					<l>Ő pedig ült egyaránt s kőhalmai omladozának.</l>
					<l>De mikoron másod századnak folytanak évei,</l>
					<l>S a forró fövenyek pusztáin nem vala szellő,</l>
					<l>Harmatot éj nem hinte alá, regtől pedig estig,</l>
					<l>Mintha világot gyujtana föl, heven égete a nap;</l>
					<l>Ifju kalandor jött egy távol honni vidékről.</l>
					<l>Sors és a szerelem nem hagyták béke ölében</l>
					<l>Lennie boldoggá, nem harcok förgetegében.</l>
					<l>Búva futott a két hatalomnak előle, szivének</l>
					<l>Gondjaival, s hogy senki ne lássa, ez árva kietlent</l>
					<l>Választotta utúl. Melytől nem rettege s mely baj</l>
					<l>Annyi ezerből még egyedűl vala hátra - halálát</l>
					<l>Vélte találni itt. Lankadtan s lelke szakadva</l>
					<l>Lép vala lassan elé s lerogyott a barna köveknél.</l>
					<l>Tüstént fekte helyét meglágyította Romisten,</l>
					<l>S ő, nemes Országok feledett ivadéka, lakatlan</l>
					<l>Földön erőtelenül feküdött: vas fegyveri rajta</l>
					<l>És mellette, nehéz keziből elhullva, hevertek.</l>
					<l>Szelleme tükrében feltüntek az álmok azonban,</l>
					<l>S láta kies tájat dombbal változva s virágok</l>
					<l>Völgyeivel; pásztor tanya volt, kis hajlak az ormon,</l>
					<l>Kút csorgott tövinél, gyéren körülötte gyümölcsfák.</l>
					<l>A ligetek csendét patakok csörgési vidíták,</l>
					<l>Kisded bokrok előtt szökdeltek fürge juhnyájak,</l>
					<l>S a vezető ürünek mélyen hangzott ki kolompja.</l>
					<l>A nyáj pásztora ő, legkönnyebb póri ruhában</l>
					<l>Íjasan és balján teljes puzdrája zörögvén,</l>
					<l>Köztök járt egyedül, s a nyáj örvende urának.</l>
					<l>Ébrede most s mit imént álomnak véle, való lön.</l>
					<l>Legszebb pásztori táj közepett, már távol előbbi</l>
					<l>Gondjaitól, bámulva magán és mindenen, ott járt</l>
					<l>Nyájai közt, fiatal pásztor sorsverte vitézből.</l>
					<l>A vezető ürünek hallotta zörögni kolompját,</l>
					<l>Látta vidám ihait szökdelve legelni, s előtte</l>
					<l>Minden az álomtól festett tárgy képe jelen volt.</l>
					<l>Így élt jó ideig. Gyakran megjárta virágzó</l>
					<l>Völgyeit, ormairól gyakran letekinte vidáman,</l>
					<l>Távol az elsiető patakoknak lesve futását.</l>
					<l>Íja vad állattól s nem erőtlen karjai védék</l>
					<l>S kiktől búcsút vőn, embert nem láta határin,</l>
					<l>S elszánt lelkének mi öröm nem látnia embert!</l>
					<l>A keserű osztály nem bántá: fája gyümölcseit,</l>
					<l>Nyája tejét nem ohajtá el szomszédos irígység,</l>
					<l>S méreg nélkül folyt epedő szomjának az ép kút.</l>
					<l>Villám nem keresé alacson kalibája tetőjét:</l>
					<l>Béke ölén egyedűl állt az, nem lakva bajoktól,</l>
					<l>A csend és nyugalom gyönyörének hagyva tanyáúl.</l>
					<l>S a boldog szerelem s balsors feledője igyen szólt:</l>
					<l>„Járj kies útaidon, ligetemnek nyája s tenyésszél,</l>
					<l>Völgy, te virágozzál, és szellős dombja lakomnak,</l>
					<l>Folyjatok el csendes patakok, mérői időmnek,</l>
					<l>A koszorús partok kebelén, hogy kelve, lenyúgva</l>
					<l>Víg csevegésiteket lelkem meghallja s örüljön.</l>
					<l>Csak soha embertárs s ember szűlője, az asszony,</l>
					<l>Meg ne zavarhassák ridegét e néma magánynak.</l>
					<l>Nem! soha emberi nép e tájat látni ne jőjön!</l>
					<l>Jobb társak nekem e szédelgő nyájak azoknál,</l>
					<l>És e néma mező, s fedezője, az égi derűlet.</l>
					<l>Vajha szemem még mindezeket láthassa sokáig.</l>
					<l>Vén fejem így e béketanyán fáradjon el egykor</l>
					<l>S testemet a völgy harmatozó ivolái födözzék.”</l>
					<l>Szólt s az üres levegő kebelébe fogadta beszédét,</l>
					<l>És elenyészni hagyá a térnek végtelenében.</l>
					<l>Így tölté az időt, ura és uralója magának.</l>
					<l>S éle remény- és vágytalanul, nézője futamló</l>
					<l>Napjainak; de soká nem tarthata békelakása.</l>
					<l>Lelke hamar betelék örömeivel az egyszerü tájnak,</l>
					<l>Kis laka, nyája s az egy környék, a mindig egyenlő</l>
					<l>Hajnalok és estvék unalomnak tárgyai lőnek.</l>
					<l>Még az örök tavasz is, mely nem sorvasztva teleknek</l>
					<l>Vészeitől ligetén folyvást zöldel vala, bántá.</l>
					<l>A kipihent szívnek megjöttek előbbi reményi,</l>
					<l>Visszakivánkoztak tovapártolt vágyai: embert</l>
					<l>S ember-lakta vidéket kért a puszta magányért.</l>
					<l>Mint partot haladó folyam árja, zajogtak agyában</l>
					<l>A raj gondolatok s nyugodalmat lelni hiába</l>
					<l>Mentenek el, mind anélkül tértek meg urokhoz.</l>
					<l>Egy vala még kísértetlen s azt tenni megindúlt.</l>
					<l>Elment a romhoz, leborult a barna köveknél,</l>
					<l>Ott elszúnyada és feltünt a második álom.</l>
					<l>S lát vala álmában bércekkel büszke vidéknek</l>
					<l>Sziklafejű csúcsát vetekedni egekkel: az erdő</l>
					<l>Méla, borús folyosóival, és - hol az álmadozásnak</l>
					<l>Szent országa van, agg lomboktól rejtve világnak,</l>
					<l>Ahova ormairól forráshoz jára le a vad</l>
					<l>És egyedül zavará robajával az alkonyi csendet:</l>
					<l>A titkos teremű völgyek megnyiltak előtte.</l>
					<l>Bérci sorok hátán folyamok harsogva futának</l>
					<l>S a hegy alatt szélt és hosszatt meghintve falukkal</l>
					<l>S a falu népeivel, gyönyörűn zöld róna virított;</l>
					<l>Közben egész tájnak látója, az úri lak állott,</l>
					<l>Büszke toronyviselő tetejével messzeragyogván.</l>
					<l>Ő pedig amiket elláthat vala, völgynek, oromnak</l>
					<l>És ura leggyönyörűbb rónáinak, ébrede s lelkén</l>
					<l>Vágya betölte után, az öröm szilaj árja csapongott.</l>
					<l>Mint idegen földön hosszú utazásban időn túl</l>
					<l>Elmaradót, fiatal szolgák és szolgaleányok</l>
					<l>Üdvözlék urokat s az imént bús ifju, lakója</l>
					<l>Pusztai kunyhónak, népes palotában örömmel</l>
					<l>Szálla meg és fényes pályát ígére magának.</l>
					<l>Ólaiban paripák, szél s tűztől vemhes anyáknak</l>
					<l>Gyors ivadékai tomboltak; s kürt, fegyverek álltak</l>
					<l>Termeiben, célhoz repülő szolgái vadásznak.</l>
					<l>Csűreit eltartó gabonával rakta meg a nép;</l>
					<l>Lélekadó bornak tele volt nedvével az al bolt,</l>
					<l>S ménesek és csordák legelének szerte, sajáti:</l>
					<l>Dús gazdát mutatott a ház, urodalma hatalmast.</l>
					<l>Nem volt késedelem, vendégei jöttek; az ifju,</l>
					<l>A tehetős gazdát szomszédok s messze vidéknek</l>
					<l>Vándori látogaták. És ő nyilt kedvü barátja</l>
					<l>A fiatalságnak, tisztelni tudója az érdem</l>
					<l>Őszeinek, minden rendnél ösmert vala s kedves.</l>
					<l>Háza szilaj kedvnek lett víg fogadója, kaputlan</l>
					<l>Udvara vendégért látszott mosolyogva kinézni,</l>
					<l>S szüntelen a járt út hoza és vive látogatókat.</l>
					<l>Gyakran az ifju sereg fölment harcolni vadakkal</l>
					<l>És a szarvasünő és sok bogu híme, az ugró</l>
					<l>Zerge s, ki szellőként fut, az őzfi, lehulltak az ifjak</l>
					<l>Vesszeitől; s ha ki sárga vadat, vén bojtos oroszlánt</l>
					<l>Kergete föl, ha szilaj párduc szökkent meg előttök,</l>
					<l>Vagy makevő kannak hallott robogása, erővel</l>
					<l>Állt az erő szemközt s ellentállása mulatság</l>
					<l>S kéj vala szívöknek. S mi gyönyör volt inni patakból,</l>
					<l>És ha ki eltévedt, a kürtszó lassu nyögését</l>
					<l>Messzünnen jött szél szárnyán elfogni s utána</l>
					<l>Váró társainak fáradtan jutni körébe;</l>
					<l>Ott lejtős halmon pázsit nyoszolyára pihenni</l>
					<l>S vígan elosztozván nem finnyás étkek ebédin,</l>
					<l>Hallani másoktól és mondani tréfabeszédet:</l>
					<l>S hány nyilat és mint vitt hátában el a makevő kan,</l>
					<l>A kőszáli szökő mint hulla le szökte felében</l>
					<l>Nyíl ütvén derekát, a párduc merre osontott</l>
					<l>És az oroszlánnak fene bőgésére ki réműlt;</l>
					<l>Ilyeneket hallván, zöld halmon látni terülten</l>
					<l>A szél lábu bikát, hűvös források ivóját,</l>
					<l>Ahogy hátravetett szaruval még mintha szaladni</l>
					<l>Vágyna, merő szemeit dőlesztve kinyúlik, eláradt</l>
					<l>Vére halálszerző sebből szívárog azonban</l>
					<l>S a rohanó lábnak nincs többé semmi hatalma.</l>
					<l>Így mulatának ezek s a bérchát zenge utánok!</l>
					<l>Ha pedig a vizes ősz s zivatar-nyargalta mezőkön</l>
					<l>Nem vala dísz többé s a kedv a társas örömmel</l>
					<l>Szűkebb térre szorúlt, teremeikbe vonultanak akkor</l>
					<l>S vagy tündér regeszón függöttek egy éltes ajakról,</l>
					<l>Vagy vigadó dallal hallottak hárfai zengést,</l>
					<l>Hol gyönyörű lányok legszebbike horda piros bort</l>
					<l>S a szomjnak nevető kellemmel tölte kupákat.</l>
					<l>Végig mindezen a szabad úrnak kénye csapongott</l>
					<l>S kezdte hanyatlását. Nem elég volt lennie dúsnak</l>
					<l>S játszi barátságot és látnia szolga szerelmet:</l>
					<l>Szíve rokont keresett s szívet, mely érte dobogjon.</l>
					<l>Tág uradalmaiból egy hely vala kedves előtte,</l>
					<l>A zárt völgy; ott ő kisded halom oldala mellett</l>
					<l>(Vérlobogó volt a halmon, zászlója halottnak)</l>
					<l>Láta ülő lánykát szomorú gondokba merülve.</l>
					<l>A halovány bánat gyászolt szépséges alakján,</l>
					<l>És leomolt hajait szabadon ragadozta futó szél.</l>
					<l>De gyönyörű fiatalság volt minden tagon és a</l>
					<l>Bánat után sanyarú nyomait nem hagyta sötétség:</l>
					<l>Tetszett a gyász és a gyásznak szép viselője.</l>
					<l>S már közelíte, verő szívvel, készítve vigasztó</l>
					<l>Szózatokat; de ijedt őzként fölrebbene a szűz</l>
					<l>S merre borongós utcáit megnyitja az erdő,</l>
					<l>Elvesze a lemenő völgynek végében. Utána</l>
					<l>Hasztalanúl sietett, nyomait sem lelte az ifjú.</l>
					<l>Így sokszor jöve a völgyet s a völgyi leányzót</l>
					<l>Látni, haszontalanúl vágyván az előle futóhoz.</l>
					<l>Honn az egész élet megfordúlt. Vizsga cselédi</l>
					<l>Kedvtelenűl láták megtérni, s ha honn vala, búsan</l>
					<l>Ülni s merőn és szótalanúl távolba kinézni.</l>
					<l>Társai elhagyták a tőlök visszavonúlót,</l>
					<l>S ő, egyedűl a völgy szeretője s a völgyi leányé,</l>
					<l>Nem vágyott rájok s a ház csendes vala és bús:</l>
					<l>Csak maga a háznak rémlelke dobog vala benne</l>
					<l>S hosszu sohajtás volt szívének néma beszéde.</l>
					<l>Majd hogy az oly sokszor látottat bírni reménység</l>
					<l>Nem csalogatta tovább, elhagyta kevély laka táját,</l>
					<l>El gyönyörű rónáival a bérc rengetegét is,</l>
					<l>S túl azokon szomorú düledéken lelte Romistent.</l>
					<l>Fáradtan leborúlt kövein s jött harmadik álma.</l>
					<l>S mit látott, mi kivánt tüneményt, mely ritka szerencsét!</l>
					<l>Állnia gyászdombnál látá a völgyi leánykát</l>
					<l>Búja siralmában, mint rég vala állni szokása,</l>
					<l>Majd hogy sejte tanút, félénk szaladásnak eredni,</l>
					<l>Ő pedig a szaladót mint könnyű felleget a szél,</l>
					<l>Űzte merész lábbal s a sír környében eléré.</l>
					<l>Ott amint epedő ajakát hév csókra kinyitná,</l>
					<l>Ébrede s álmainak nyilt szemmel látta valóját.</l>
					<l>S még kétlé, még féle, hogy álmodik és zavarában</l>
					<l>Szólni tudatlan volt; de örömmel láta leomló</l>
					<l>Fürtöket a pihegő kebelen fodrokba szedődni,</l>
					<l>Láta dicső szemet, s léleknek mennyei tükrét,</l>
					<l>S halla patak zengésü szavat, szerelembe merítőt</l>
					<l>A szív hangjaival. S a szűz, mint aki örömmel</l>
					<l>Futna s marad, ha utóléré szeretője örömmel,</l>
					<l>Két gyönyörű ajakat nyita meg s így szól vala hozzá:</l>
					<l>„Haj! boldogtalan én, mi kegyetlen kéz zavar engem</l>
					<l>Gyászom napjaiban? s te ki vagy, mely föld nevedéke,</l>
					<l>Aki, mikor jövök és mikor elmegyek, anda szemekkel</l>
					<l>Bánatomat lesed és könyeimnek hulladozását,</l>
					<l>És nem hagysz egyedül lennem gyászomban az édes</l>
					<l>Testvérért, nem hagysz siralommal nála mulatnom!</l>
					<l>Őt nekem, a gyönyörűt, egy atyától jó anya szülte</l>
					<l>S ketten az emlőről tehetetlen gyenge leánykák</l>
					<l>Függöttünk csecsemők. Remegő lábakkal egyenlőn</l>
					<l>Kezdtük az életadó földet tapdosni s erőtlen</l>
					<l>Szókat együtt csevegénk (mondják) még gyermek ajakkal.</l>
					<l>Majdan serdűlők, játékon nőve örömnek</l>
					<l>Társaivá, e völgyhöz együtt járánk le virágért,</l>
					<l>Itten együtt fűzénk koszorút a zsenge tavasznak;</l>
					<l>És gyönyörű volt ő, s örömem s öröm én neki, míg élt;</l>
					<l>Most pedig itt hervad megemésztő pornak ölében,</l>
					<l>S árva keservimnek meg nem hallgatja nyögésit.”</l>
					<l>Így szólt a testvér elhúnyt testvére poránál,</l>
					<l>S szép feje megnehezűlt búval kebelére lehajlott.</l>
					<l>Erre varázsoltan vesztegle az ifju kalandor</l>
					<l>S vétke gyanújában csak alig vala szólani képes,</l>
					<l>Szólt pedig így s mentő szavait mondotta rebegve:</l>
					<l>„Engedj meg, te keservim után megadója szivemnek,</l>
					<l>Engedj meg, gyönyörű, ne nekem, sok kellemeidnek;</l>
					<l>Mert csak azok ragadák hozzád tündéri erővel</l>
					<l>Lelkemet, és a lélek után e szolga tagoknak</l>
					<l>Késni lehetlen volt. Jöttem, mert kelle s az észnek</l>
					<l>A szív láz zaja közt nem hallott semmi parancsa.</l>
					<l>De ne legyen gondod, gyászodban senki ezentúl</l>
					<l>Meg nem háborgat: szent az mindennek előtte.</l>
					<l>Csak ha kijősz, ha siralmid után haza térni megindúlsz,</l>
					<l>Engedd a leghőbb szerelemnek járni nyomodban,</l>
					<l>Hogy veszedelmektől ójon, hogy lássa szemednek</l>
					<l>Fényeiben sorsát mosolyogni; s ha bánatod enyhűl</l>
					<l>S képes léssz ön búdon kül hallgatni panaszra,</l>
					<l>Akkoron elmondom, mi nehéz gyötrelmek emésztik</l>
					<l>Ifjú napjaimat, mint nem lehet élnem ezentúl</l>
					<l>Nélküled, és mi halál küszködnöm csalfa reménnyel.”</l>
					<l>S úgy lön, mint mondá. A gyász órái lefolytak</l>
					<l>S enyhűlt bánat után szerelemről halla varázsos</l>
					<l>Szókat az édes lány s ellent nem mondhata szíve;</l>
					<l>Abban az új vendég az örömnek nász-seregével</l>
					<l>Megszállott s az egész házat fölverte zajával:</l>
					<l>Győzve lön és odaadta magát szeretője szivének.</l>
					<l>S a szomorú palotát, az urával búba merűltet,</l>
					<l>Újra robaj tölté; a fény beleszálla ragyogni,</l>
					<l>Mindünnen koszorús lánykák, velök a vigadó nász</l>
					<l>Jöttenek ünneplő dísszel s a völgyi leányka</l>
					<l>Rózsa szemérmében gyönyörűn fellépe közöttök;</l>
					<l>És áthágta rideg küszöbét, még gyenge menyasszony,</l>
					<l>A nőtlen háznak, s örömet vive abba magával:</l>
					<l>Kedv vala künn és benn s a kedvnek tapsa körösleg!</l>
					<l>Mindennél inkább pedig éreze üdvöt az ifju</l>
					<l>S a szerelem karján kipihent sok régi csapástól.</l>
					<l>Kétszer az álom után már láta világi szerencsét:</l>
					<l>De boldog vala most s gyönyöreinek kútfeje háza.</l>
					<l>Évek után fia is serdűlt, szép mása virágzó</l>
					<l>Anyja vonásainak, atyjának mása erőben;</l>
					<l>Új öröm és a boldogság hű záloga köztök.</l>
					<l>Jaj neki! hogy küszöbén túl hagyta csapongani vágyát!</l>
					<l>Várost és falukat ment látni s azokban az élet</l>
					<l>Búját és örömét; s vizsgála, tapasztala mindent.</l>
					<l>Egy népet lele, mely gyéren vala s lelke törötten</l>
					<l>Ősei honnában, melyet megronta örökre</l>
					<l>Harc és visszavonás. Termékeny ugarban ekéjét</l>
					<l>Hasztalanúl vezeté, nem örűlt munkája dijának.</l>
					<l>Átok volt az egész földön. Másnak vete a kéz</l>
					<l>S másnak gyüjte kepét. A tőt más mosta veríték</l>
					<l>Csöpjeivel, más itta borát nyugodalma helyében.</l>
					<l>Még az erős folyam is, mely gáttalan úton aláfoly</l>
					<l>S önként ontja szabad vizeit, idegennek adózott;</l>
					<l>Dús aranyaknáját idegennek nyitta meg a bérc -</l>
					<l>Ily népet látott, a pártus népnek utóját</l>
					<l>Látta; de rajtok persa királyt és persa hatalmat.</l>
					<l>S újra sötét gondok dulakodtak lelke nyugalmán:</l>
					<l>„Ím mi derék nép ez, gondolta törődve, mi méltó</l>
					<l>Istennek képét a nap láttára viselni,</l>
					<l>Mégis mely nyomorú, mint van rabigáig alázva.”</l>
					<l>S már elméle, hogyan gyüjtsön hadat, a had után mint</l>
					<l>Tégye virágzóvá népét s a földet alatta,</l>
					<l>Őseinek földét. Komoran tért vissza s tünődve,</l>
					<l>S a megijedt háznép alig ösmert szótlan urára.</l>
					<l>A szép hölgy kérelmeinek zárt keble ki nem nyílt:</l>
					<l>Régi vidámságát meg nem hozhatta szerelme,</l>
					<l>Gyermeke látásán örömes mulatása rövid volt,</l>
					<l>Honn vala hontalanúl: lelkét nagy gondjai bírták.</l>
					<l>Már had-gyüjteni ment, már társat idéze segédül</l>
					<l>S a nép harcának titkon forralta veszélyeit:</l>
					<l>De legelőbb az öreg Romhoz járúla tanácsért</l>
					<l>S vágyaihoz képest még kére negyedszer is álmot.</l>
					<l>Új kérelme szavát a Rom hallotta haraggal</l>
					<l>S engede, kényén túl adván s fogadatlan az álmot;</l>
					<l>Ah nem vágyaihoz képest, azok ellen adá meg.</l>
					<l>Álma kietlen volt, szomorú és puszta sötétség.</l>
					<l>És nem láta, de borzasztó bús hangokat érte.</l>
					<l>Két roppant hadnak távol hallotta csatáját,</l>
					<l>Hallott szembe vivó sereget ordítva lehullni</l>
					<l>S kardcsengést, megütött paizson nagy dárda törését</l>
					<l>S úrtalanúl szaladó paripáknak bús dobogását,</l>
					<l>Végre halálhörgést s zajt; többé semmit azontúl.</l>
					<l>Majd kiderűlt a táj és látta kietlen Araltót,</l>
					<l>Nagy Siva bús fövenyein a napnak látta lehúnytát,</l>
					<l>S haj mi nem úgy ébredt, mint volt nyugalomra menése!</l>
					<l>Álma való képét látá és látta sötéten</l>
					<l>Fénylő fegyvereit, hű kísérőit utának.</l>
					<l>Így kele fel, s mint jött, tovament a messze világba,</l>
					<l>A hírben ragyogott fejedelmek végivadéka,</l>
					<l>Nőtlen, hontalanúl, fényes birodalma elesve,</l>
					<l>S a rideg országnak szomorún elhagyta homokját.</l>
					<l>Rom pedig ült egyedűl és a sivatagba kinézett.</l>
				</lg>
				<p>1829 második fele - 1830 eleje (?)</p>
			</div>
		</body>
	</text>
</TEI>