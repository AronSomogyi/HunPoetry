<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0483" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">JÓ BOR</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">568</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>JÓ BOR</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>JÓ BOR</head>
				<lg>
					<l>Kit illet e pohár,</l>
					<l>Mely kézről kézre jár?</l>
					<l>A hős Egert,</l>
					<l>Hevesnek fiait.</l>
					<l>Te vagy Heves, kit felköszöntök itt.</l>
					<l>Boldog vidék! egy holló szálla le,</l>
					<l>S nem láttam: földed olyan fekete.</l>
					<l>Te hogy derítsd a költő asztalát,</l>
					<l>Hozzá borodnak fűszerét adád.</l>
					<l>Mégis van egy panasz, mely szívre hat:</l>
					<l>Mért látom vérbe mártott tolladat?</l>
					<l>Tollaidra - bár fehér vagy feketék -</l>
					<l>Ellenség vére jobban illenék.</l>
					<l>Ki a magyar, ha még</l>
					<l>Heves sem az?</l>
					<l>Mégis közöttük gyűlölség hadaz.</l>
					<l>De mit beszélek? itt a bor,</l>
					<l>Csepjeiben hősök vére forr,</l>
					<l>Igyunk: javuljon a beteg!</l>
					<l>Ki ép, az isten tartsa meg!</l>
				</lg>
				<lg>
					<l>S e második pohár</l>
					<l>Kinek nevére vár?</l>
					<l>Egy új világ van</l>
					<l>Méneshegy alatt,</l>
					<l>Mely gyors erővel cél felé halad.</l>
					<l>Hegyen és síkon annyi ott a kincs:</l>
					<l>Azt kérdezhetnéd, hogy még mije nincs?</l>
					<l>Végig fut rajt’ a jövevény Maros,</l>
					<l>S bár nem mind üdvös, mit vad árja hoz,</l>
					<l>De büszke fejjel termő partinál</l>
					<l>Egy ifju város tündérképe áll.</l>
					<l>Tüzpont gyanánt függ e város szeme</l>
					<l>S alatta áll az alföld szelleme.</l>
					<l>Magyar szellem! lobogj e városon:</l>
					<l>Magas reménnyel néz felé a hon.</l>
					<l>Csordultig a pohár, igyunk,</l>
					<l>S az istenekkel álmadunk:</l>
					<l>Éljen! ki hátra nem marad!</l>
					<l>Virulj fel ifju szép Arad!</l>
				</lg>
				<lg>
					<l>Kiért e lángpohár,</l>
					<l>Fényes mint napsugár?</l>
					<l>Nem folyt-e vér az ős</l>
					<l>Tokaj körűl,</l>
					<l>Hogy e bor végkép meg nem feketül?</l>
					<l>Vagy tán arany jövendőt vár hazánk,</l>
					<l>Azért mosolyg Tokajnak nedve ránk?</l>
					<l>Arany borod, tűzlelkűk fiaid:</l>
					<l>Hárítsd el éjszak rémes árnyait.</l>
					<l>S mért itt e tenger?</l>
					<l>Bodrogod, Tiszád</l>
					<l>Törvényt nem ismer, és ez nagy hibád.</l>
					<l>Sok víz ez ennyi borhoz.</l>
					<l>Ébren állj,</l>
					<l>Hogy el ne rontson a víz és viszály.</l>
					<l>De mit beszélek? itt a bor,</l>
					<l>Benn’ a világok kincse forr;</l>
					<l>Nap a jövő, a múlt csak hold:</l>
					<l>Több jó napot, mint mennyi volt!</l>
				</lg>
				<lg>
					<l>Kit illet e pohár,</l>
					<l>Mely hű ajakra vár?</l>
					<l>Szivemnek vére egy pohár borért,</l>
					<l>És e pohár legjobb barátimért!</l>
					<l>Rideg Somló, térföldi remete,</l>
					<l>Reád száll a mezők lélekzete.</l>
					<l>Körűlfoly a nap mint hű szerető,</l>
					<l>Osztatlan hévvel téged ölelő.</l>
					<l>A távol Marcal szellőt küld feléd,</l>
					<l>Hogy illat és fény olvadjon beléd.</l>
					<l>Mégis Somló benned nincs érzelem,</l>
					<l>Tőid levét hiába szeretem:</l>
					<l>Megszégyenítni fösvény kebledet,</l>
					<l>Baráti kéz tölté e serleget.</l>
					<l>De mit beszélek? itt a bor,</l>
					<l>Ahány csepp; éljen annyiszor</l>
					<l>A hű barát s a szeretet,</l>
					<l>Rideg Somló! isten veled!</l>
				</lg>
				<lg>
					<l>Ismét egy új pohár,</l>
					<l>Mely tiszta vágyat zár.</l>
					<l>Egy régi és egy új barát kezén</l>
					<l>Került hozzám e távol szerzemény,</l>
					<l>Érmellék drága nedve. Volna bár</l>
					<l>Tengernyi, értük folyna e pohár.</l>
					<l>Biharnak vére forróbb mint te vagy,</l>
					<l>Szelíd bor! tán azért hogy enyhet adj</l>
					<l>A honfi szívnek annyi baj után,</l>
					<l>Midőn kifárad nyert s vesztett csatán.</l>
					<l>Enyhítsd a jót, égesd az árulót,</l>
					<l>Ki elforgatni kész a férfiszót.</l>
					<l>Légy tiszta forrás tiszta keblünek,</l>
					<l>S zavart, ha korcsok rád tekintenek.</l>
					<l>De mit beszélek? itt a bor,</l>
					<l>A drágagyöngyös bakator,</l>
					<l>Baráti kézzel áldozunk:</l>
					<l>Biharnak jobb időt: igyunk!</l>
				</lg>
				<lg>
					<l>S e végpohár kiért?</l>
					<l>A tiszta szűz borért!</l>
					<l>Amint leszállt fajunknak érdeme,</l>
					<l>A hon borának úgy szállott becse.</l>
					<l>Becsűlet, minden szennytől tiszta kéz,</l>
					<l>Hű szorgalom, munkában éber ész,</l>
					<l>Ész és erény lát víg s bő szüretet:</l>
					<l>Butúlt gazság ad mérget bor helyett.</l>
					<l>Dicső hegyek! hány ronda kéz habar</l>
					<l>Gerezditekből bort, mely visszamar,</l>
					<l>Mint a dühödt eb, vagy kábít s gyötör,</l>
					<l>Hogy kínba fúl a tőle várt gyönyör.</l>
					<l>Istennek büntetése rajtatok:</l>
					<l>Nem issza senki maszlag borotok.</l>
					<l>De mit beszélek? jó bor ez,</l>
					<l>Magyar kezekből csörgedez.</l>
					<l>Kerüljön egyszer már a sor:</l>
					<l>Magyar hon! és a tiszta bor!</l>
				</lg>
				<p>1845. április 15. - július 28. közt</p>
			</div>
		</body>
	</text>
</TEI>