<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0177" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ÉJFÉLI HÁZ</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">576</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ÉJFÉLI HÁZ</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ÉJFÉLI HÁZ</head>
				<lg>
					<l>„Isten hozzád, büszke város,</l>
					<l>Roppant kőhalom!</l>
					<l>Isten hozzád, falaid közt</l>
					<l>Már nem nyughatom.</l>
				</lg>
				<lg>
					<l>Mely után oly hőn sovárgék,</l>
					<l>Láttam fényedet,</l>
					<l>Lepke szárnyon elvigadtam</l>
					<l>Örömeidet.</l>
				</lg>
				<lg>
					<l>Kerted annyi bájvirága,</l>
					<l>Tündér szépeid,</l>
					<l>Már nem vonnak, s rövid napod,</l>
					<l>Rövid éjeid.</l>
				</lg>
				<lg>
					<l>Nincs szememnek mulatása</l>
					<l>Változásidon,</l>
					<l>Nincs szivemnek gerjedelme</l>
					<l>Csillogásidon.</l>
				</lg>
				<lg>
					<l>Távol, halmon és vizen túl</l>
					<l>Róna közepén</l>
					<l>Áll egy kis lak, Emma háza:</l>
					<l>Oda vágyok én.</l>
				</lg>
				<lg>
					<l>Ott busong az elhagyott lány,</l>
					<l>S oly hű kebele;</l>
					<l>A hűség arany betűkkel</l>
					<l>Írva van bele.</l>
				</lg>
				<lg>
					<l>Szép is, jó is, és szeret is</l>
					<l>S rám epedve vár,</l>
					<l>E kemény, e hittelen szív</l>
					<l>Megtagadta bár.”</l>
				</lg>
				<lg>
					<l>Így tünődik Dálnok Endre</l>
					<l>S útat messze vált,</l>
					<l>Elhagy fényt és társaságot</l>
					<l>S zengő palotát.</l>
				</lg>
				<lg>
					<l>Egyedűl megy, és alatta</l>
					<l>Gyors alföldi mén</l>
					<l>Vág csikorgó hosszu pályát</l>
					<l>A tél mezején.</l>
				</lg>
				<lg>
					<l>Víg falúknál, víg lakóknál</l>
					<l>Mégyen úta el;</l>
					<l>Nem mulathat, tova száguld</l>
					<l>Gerjedelmivel.</l>
				</lg>
				<lg>
					<l>Ifjak híják, szép leányzó</l>
					<l>Várja s hő kebel;</l>
					<l>Nem mulathat, tova száguld</l>
					<l>Szép reményivel.</l>
				</lg>
				<lg>
					<l>Mintha hátrahagyni vágyna</l>
					<l>Önnön lételét,</l>
					<l>A világot és a földet</l>
					<l>S minden örömét:</l>
				</lg>
				<lg>
					<l>Oly szilajon, oly elszántan,</l>
					<l>Oly bőszűlve fut</l>
					<l>Hóvilágnál, holdvilágnál,</l>
					<l>Míg egy síkra jut.</l>
				</lg>
				<lg>
					<l>És a síkon pusztaság van,</l>
					<l>Hó és pusztaság,</l>
					<l>Csendes hajlék közepette,</l>
					<l>Benne mécsvilág.</l>
				</lg>
				<lg>
					<l>De sem tőle; sem hozzája</l>
					<l>Nem vezérel nyom:</l>
					<l>El van hagyva, eltemetve</l>
					<l>Mint a fájdalom.</l>
				</lg>
				<lg>
					<l>Sóhajt Endre, és az éjfél</l>
					<l>Tompán visszazeng,</l>
					<l>Félelemtől és reménytől</l>
					<l>Aggó szíve reng.</l>
				</lg>
				<lg>
					<l>Ott van, hallgat, és nem hall szót,</l>
					<l>Néz, és senki sincs;</l>
					<l>S nyílik - máskor annyi kéjre! -</l>
					<l>A megért kilincs.</l>
				</lg>
				<lg>
					<l>Benn merengő nyúgalomban</l>
					<l>Egy leányka űl,</l>
					<l>Könyökére hajlott fejjel,</l>
					<l>Búsan, egyedűl.</l>
				</lg>
				<lg>
					<l>Vállain elomladozva</l>
					<l>Szög hajfodrai,</l>
					<l>Haloványan elpirúlva</l>
					<l>Gyenge arcai.</l>
				</lg>
				<lg>
					<l>S nyugvó tenger van szemében,</l>
					<l>Mely egekre néz,</l>
					<l>Melyet dúlni már nem látszik</l>
					<l>Semmi földi vész,</l>
				</lg>
				<lg>
					<l>Melyben a múlt és jövendő</l>
					<l>Álmát tűkrözi</l>
					<l>S azt öröm, bú harmatgyöngye</l>
					<l>Már nem öntözi.</l>
				</lg>
				<lg>
					<l>S mintha épen most vonná fel</l>
					<l>Álma fátyolát,</l>
					<l>Föltekint, s az ifju benne</l>
					<l>Látja Emmáját.</l>
				</lg>
				<lg>
					<l>S szól: „Ah Emma! csak magad vagy?”</l>
					<l>S a lány nem felel.</l>
					<l>„Emma, Emma, hát nem ösmersz? „</l>
					<l>S a lány nem felel.</l>
				</lg>
				<lg>
					<l>„Emma, Emma! messze útról</l>
					<l>Érted jöttem el,</l>
					<l>Elhagyám a nagy világot</l>
					<l>S érted hagytam el;</l>
				</lg>
				<lg>
					<l>Emma, Emma! megbocsátasz,</l>
					<l>Angyal, úgy-e meg?</l>
					<l>A megtérőt Emma szíve</l>
					<l>Nem tagadja meg?”</l>
				</lg>
				<lg>
					<l>S mint szoká, ölébe voná</l>
					<l>Endre kedvesét,</l>
					<l>Csókjai közt lángajakkal</l>
					<l>Tenné esküjét;</l>
				</lg>
				<lg>
					<l>De szemében a leánynak</l>
					<l>Tiltó tűz ragyog,</l>
					<l>Mondhatatlan, mely velőkön</l>
					<l>S lelken átlobog;</l>
				</lg>
				<lg>
					<l>Mely reményt és bátorságot</l>
					<l>S vágyakat megöl</l>
					<l>S a halált és sírba néző</l>
					<l>Bút támasztja föl.</l>
				</lg>
				<lg>
					<l>„Ah ha el vagy szánva s nálad</l>
					<l>Nem lehet hazám,</l>
					<l>Szólj csak egy szót, és ne nézz ily</l>
					<l>Lélekölve rám!</l>
				</lg>
				<lg>
					<l>Ez nem engem, egy világot</l>
					<l>Tenne semmivé:</l>
					<l>Ah ne vess ily rémszemet rám,</l>
					<l>Ez nem Emmié.”</l>
				</lg>
				<lg>
					<l>„Dálnok” - így szól, a leányka</l>
					<l>Lassan, rémesen</l>
					<l>Fölkel, nagy bú súlyaival</l>
					<l>A szép termeten.</l>
				</lg>
				<lg>
					<l>S mint rózsával temetett sír,</l>
					<l>Nyílnak ajkai,</l>
					<l>Vaskebelt is megrendítők</l>
					<l>Rezgő hangjai:</l>
				</lg>
				<lg>
					<l>„Késő! késő! Dálnok úrfi,</l>
					<l>Elmulók korát;</l>
					<l>Nem hű az, ki várni hagyja</l>
					<l>Hű menyasszonyát.</l>
				</lg>
				<lg>
					<l>Várva láttam a tavasznak</l>
					<l>Nyíló kellemét,</l>
					<l>Várva a nyárt és az ősznek</l>
					<l>Hulló levelét.</l>
				</lg>
				<lg>
					<l>Most lakásom hideg és szűk,</l>
					<l>Szűk és szomorú,</l>
					<l>Benne éj van, és fölötte</l>
					<l>Téli koszorú.</l>
				</lg>
				<lg>
					<l>Van-e kedved ily tanyához?</l>
					<l>Vagy bár lásd magad.”</l>
					<l>S egy koporsót tár ki karja</l>
					<l>Szemfödél alatt.</l>
				</lg>
				<lg>
					<l>És azonban sűlyed a ház,</l>
					<l>Mély sírrá leszen;</l>
					<l>Minden szellem éj felén túl</l>
					<l>Alszik csendesen.</l>
				</lg>
				<lg>
					<l>A kis háznak sűlyedtével</l>
					<l>Elhúny a világ,</l>
					<l>S éj van messze a nagy síkon,</l>
					<l>S hó és pusztaság.</l>
				</lg>
				<lg>
					<l>De középen féltemetve</l>
					<l>Áll egy kis kereszt,</l>
					<l>Rózsaszínű lobogója</l>
					<l>Rajta lengedez.</l>
				</lg>
				<lg>
					<l>Fejcsüggedten a sebes mén</l>
					<l>Kötve tombol ott:</l>
					<l>Dálnok a sír kebelében</l>
					<l>Halva maradott.</l>
				</lg>
				<p>1830</p>
			</div>
		</body>
	</text>
</TEI>