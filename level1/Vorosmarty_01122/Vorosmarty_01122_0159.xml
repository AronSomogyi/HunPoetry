<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0159" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TOLDI</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">697</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TOLDI</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TOLDI</head>
				<lg>
					<l>Sík, puszta, kietlen az őszi határ</l>
					<l>Vad meg nem üvölti, nem szállja madár;</l>
					<l>Csak ketten utaznak: egy ifju vitéz,</l>
					<l>A hír fia Toldi, s az éjszaki vész.</l>
					<l>Három nap utaznak, a harmadikon</l>
					<l>- Nem volt bokor és halom a vad uton -</l>
					<l>Jó Toldi a síkra nyugonni terűlt,</l>
					<l>A vész tova búsan egy ormon elűlt.</l>
					<l>Ott, mintha kesergne az őszi borún</l>
					<l>Suttogva, halálosan és szomorún</l>
					<l>A fergeteg, a rideg ormon ülő</l>
					<l>Igy visszanyögel vala Toldi felé:</l>
					<l>„Oh, hagyd megölelnem</l>
					<l>A sír nyugodalmát;</l>
					<l>Hagyj itt elepednem,</l>
					<l>Hol kém szeme nem lát;</l>
					<l>Szent istenedért!</l>
					<l>Oh hagyj könyüt ontanom ölt hivemért.”</l>
					<l>Majd mintha dühöngene Tátra felett,</l>
					<l>Hol fagyva nyaral meg az új kikelet,</l>
					<l>Bődűlve hatalmasan és hidegen</l>
					<l>Ily szót dörög által az ősz teleken:</l>
					<l>„E kar diadalma</l>
					<l>Tett téged enyémmé,</l>
					<l>A sír birodalma</l>
					<l>Ne vonjon örökké;</l>
					<l>Holtakra ne vágyj,</l>
					<l>Vár élve s örömre menyasszonyi ágy.”</l>
					<l>Így visszasivalkodik és elenyész</l>
					<l>Megtört fuvalommal az éjszaki vész.</l>
					<l>De fölveri Toldit a távoli zaj,</l>
					<l>A gyenge siralmak, a durva moraj;</l>
					<l>Kél s mintha hevűlne haragja után,</l>
					<l>Borzad hadi vállain a kacagány.</l>
					<l>Kis domb van a hősfion, éktelen is,</l>
					<l>Tört kopja takarja be, s barna paizs;</l>
					<l>De mint hideg égen az éjjeli fény,</l>
					<l>Mely búson omol le sötét mezején,</l>
					<l>A sírra borúltan az angyali lány;</l>
					<l>Hollóhaja fürtiben oly halovány.</l>
					<l>Mellette ölője reményeinek,</l>
					<l>Áll marcona-zordonan a cseh Jedek,</l>
					<l>S felrántani gyenge siralmaiból</l>
					<l>Vaskarja csörögve a lányra hajol.</l>
					<l>Felhangzik azonban az útlan avar,</l>
					<l>Megvillan erőben az ifjui kar,</l>
					<l>S mint vérnap a fellegek árnya megett,</l>
					<l>Ég hős szeme Toldinak a cseh felett.</l>
					<l>„Mely sír ez az ősz sivatag közepén,</l>
					<l>S bűn szörnye ki vagy te, s ez angyali lény,</l>
					<l>Mely a vad oromra zokogva borúl,</l>
					<l>Hogy rá az arany nap is elkomorúl?”</l>
					<l>Ily gondokat önt el haragja szivén,</l>
					<l>Rémlánggal irottan ez üt ki szemén,</l>
					<l>S míg bízva feléje a lányka eseng,</l>
					<l>Halványodik a cseh, s erős szive reng.</l>
					<l>Majd mint ha kilobban a tűz s elenyész,</l>
					<l>S a sivatag éje vadabbra tenyész,</l>
					<l>Úgy visszaborúl ijedelme után</l>
					<l>S szól a cseh, haragja ömölve szaván:</l>
					<l>„Sír kéme! ki vagy te,</l>
					<l>Ki zajgva közelgetsz,</l>
					<l>És rám s örömimre</l>
					<l>Oly rémi szemet vetsz?</l>
					<l>Tíz szálla le már:</l>
					<l>Jer, téged is a porok éjjele vár.”</l>
					<l>S harc lenne; de Toldi a lányra tekint</l>
					<l>S így zeng szava bajnoki lelke szerint:</l>
					<l>„Békével, o lányka,</l>
					<l>Töltsd búban az éjet,</l>
					<l>Vagy kelj vigalomra,</l>
					<l>Ha kedves az élet.</l>
					<l>Harctól te ne félj,</l>
					<l>Távol lesz az innen, ha istenem él.”</l>
					<l>Szól, s mint haragos hab a barna hajót,</l>
					<l>Úgy űzi hatalmasan a cseh vivót,</l>
					<l>És űzi lapályokon, ormon elé,</l>
					<l>A régi Csepel szigethonja felé.</l>
					<l>Szép csendben az agg Duna ontja vizét,</l>
					<l>Két sajka röpűlve hasítja közét.</l>
					<l>Sajkán komor arccal az éj ködekint</l>
					<l>Két harcfia ül, s vadan összetekint;</l>
					<l>És habzik a víz evezőik alatt,</l>
					<l>A sajka előbbre s előbbre szalad.</l>
					<l>Parton kiköt a cseh; de rúgja legott</l>
					<l>Víz mélyibe Toldi a lebke hajót;</l>
					<l>S habháton a sajka megy úrtalanúl,</l>
					<l>Míg vissza erővel a révbe nyomúl.</l>
					<l>„A mélybe hajódat</l>
					<l>Mi okra lökéd el?</l>
					<l> Rémíteni vélsz-e</l>
					<l>Órjási erőddel?”</l>
					<l>„Egy csónak elég,</l>
					<l>Hős! halva marad ma egy, halva ma még!”</l>
					<l>Így összebeszélve halálos ügyön,</l>
					<l>Két bajfi szigetben előbbre megyen;</l>
					<l>És minden oly csendes, oly néma körűl;</l>
					<l>Hold szép sugarának az alkony örűl,</l>
					<l>Nem zeng level ágon, az ág tetején,</l>
					<l>Hab nem zajol a Duna sík tükörén;</l>
					<l>A messze világ zaja míg ideszáll,</l>
					<l>Elhallgat a csend urodalmainál.</l>
					<l>Oly csendes hiába vagy, alkony, a hold</l>
					<l>Oly tiszta szelíden hiába mosolyg:</l>
					<l>Ők ketten, az életet ölni menők,</l>
					<l>Nem nyugszanak, harcra szegűl ki kezök.</l>
					<l>S megdobban haraggal a föld, mezején</l>
					<l>Vér harca virágzik, a vad növevény,</l>
					<l>S hallik csataj és csörej és dobogás,</l>
					<l>S rémségesen hallik az ércsuhogás.</l>
					<l>De messze, halálosan és egyedűl</l>
					<l>Egy zuhanat hallik a többi közűl -</l>
					<l>S már ingadoz a cseh, csatája mulik,</l>
					<l>Függ bús feje, lába nem állapodik;</l>
					<l>Mint kőhalom, a fövenyágyra borúl,</l>
					<l>S vasháza utána csörögve lehull.</l>
					<l>Még sokszor, ha vész van, az ősz tereken</l>
					<l>A hír fia Toldi borongva megyen,</l>
					<l>S már nem rideg a sir a puszta uton,</l>
					<l>Hivével a lányka temetve vagyon;</l>
					<l>Hervadt koszorújok a sárga füszál,</l>
					<l>Mely halmukon ing szelek ostrominál.</l>
					<l>És Toldi pihenni ha dombra hajol,</l>
					<l>Itt álmodik a csata napjairól.</l>
					<l>S míg lelke a vad sivatagnak örűl,</l>
					<l>Fel-felriad álmai szörnyeitűl.</l>
				</lg>
				<p>1829</p>
			</div>
		</body>
	</text>
</TEI>