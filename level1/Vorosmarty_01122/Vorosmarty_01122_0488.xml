<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0488" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SORS ÉS A MAGYAR EMBER</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">637</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SORS ÉS A MAGYAR EMBER</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SORS ÉS A MAGYAR EMBER</head>
				<p>Rege</p>
				<lg>
					<l>A sors előtt (ki légyen</l>
					<l>E nagy szeszélyü nő,</l>
					<l>Jól tudja minden jámbor)</l>
					<l>Áll egy esedező.</l>
					<l>Fél vállán ócska mente,</l>
					<l>Rezes kard oldalán,</l>
					<l>Az üstök hátra kötve</l>
					<l>Lóg, mint egy buzogány.</l>
				</lg>
				<lg>
					<l>Lóháton rég nem ült már,</l>
					<l>De vén bokáiról</l>
					<l>Az elpártolt időknek</l>
					<l>Vas sarkantyúja szól.</l>
				</lg>
				<lg>
					<l>Azonban drága kedve</l>
					<l>Már jócskán oda van:</l>
					<l>Sirásra ferdűlt szája,</l>
					<l>Beszéde súlytalan.</l>
				</lg>
				<lg>
					<l>De sors asszonyt (szerencse!)</l>
					<l>Épen vigan lelé,</l>
					<l>Mert egy nagy égő várost</l>
					<l>Pöfékelt felfelé.</l>
				</lg>
				<lg>
					<l>Forgószél-pipaszára</l>
					<l>Füstölt, mint a pokol,</l>
					<l>Mig lenn az árva ember</l>
					<l>Veszettül bőg s dobol.</l>
				</lg>
				<lg>
					<l>„Mi baj, szivem magyarkám?</l>
					<l>Beszéld el szaporán,</l>
					<l>Mi kéne még, ha volna?</l>
					<l>Kell egy pipa dohány?</l>
				</lg>
				<lg>
					<l>Már adtam gazdag földet,</l>
					<l>Csatákat, diadalt,</l>
					<l>Sok őst és cifra köntöst</l>
					<l>És mennyi hivatalt!</l>
				</lg>
				<lg>
					<l>De szólj, mi kell? legyen meg!”</l>
					<l>Szólt sors és úgy pipált,</l>
					<l>Hogy egyre-másra nap hold</l>
					<l>Tüszkölve felbakált.</l>
				</lg>
				<lg>
					<l>De a magyar - mit tudna,</l>
					<l>Ha még pípázni sem? -</l>
					<l>Csak nem is hunyorított;</l>
					<l>(Ez már aztán a szem!)</l>
				</lg>
				<lg>
					<l>Sőt mintha észre jőne</l>
					<l>A füst hullámiban,</l>
					<l>Panasszal elsorolni</l>
					<l>Kezdé, mi baja van.</l>
				</lg>
				<lg>
					<l>Kért hosszu békeséget</l>
					<l>És csendes háborut</l>
					<l>Olyfélét, mint a permet,</l>
					<l>Mely kár nélkül lefut.</l>
					<l>Egy kis reszelt alkotmányt,</l>
				</lg>
				<lg>
					<l>És hű jobbágyokat,</l>
					<l>Lengyelnek pénzt,</l>
					<l>Tokajnak</l>
					<l>Jó bort, pedig sokat.</l>
				</lg>
				<lg>
					<l>Sőt híreért kivánta,</l>
					<l>Hogy tenger is legyen,</l>
					<l>Hallá: mi ritka látvány</l>
					<l>A tenger a hegyen.</l>
				</lg>
				<lg>
					<l>S hogy vesszen a pityóka,</l>
					<l>Teremjen csak buza,</l>
					<l>Juhának gyapja nőjön,</l>
					<l>Melyet már megnyuza.</l>
				</lg>
				<lg>
					<l>S hogy lenne télen, nyáron</l>
					<l>Jó útja (majd ha fagy!)</l>
					<l>Mert hejh, Ráró, nem indít</l>
					<l>Bár buzgósága nagy.</l>
					<l>S kivána sok bolondot</l>
				</lg>
				<lg>
					<l>És jókat is vegyest,</l>
					<l>Míg a beszélgetőket</l>
					<l>Megcserkelé az est.</l>
					<l>Sors istennő megunta</l>
				</lg>
				<lg>
					<l>E hosszu dolgokat,</l>
					<l>Ásít mint egy repedt ég,</l>
					<l>Oly szörnyü nagyokat.</l>
					<l>S már jobbadán igérget,</l>
				</lg>
				<lg>
					<l>Mit ád és mit nem ád,</l>
					<l>Csakhogy lerázza végre</l>
					<l>A rozsdás daliát.</l>
					<l>S borzasztó! miglen alkvék,</l>
				</lg>
				<lg>
					<l>Ásíta, nyöge, fútt,</l>
					<l>Elejté pipaszárát,</l>
					<l>Pipája kialutt.</l>
					<l>A gaznép ott a földön</l>
				</lg>
				<lg>
					<l>Kioltá a tüzet.</l>
					<l>Mondják, egész cseberrel</l>
					<l>Hordták rá a vizet.</l>
					<l>Ez aztán már boszúság!</l>
				</lg>
				<lg>
					<l>Lőn szörnyü végezet:</l>
					<l>„Legyen meg, amit kértél,</l>
					<l>Csakhogy hasznát ne vedd.”</l>
				</lg>
				<p>*</p>
				<lg>
					<l>Az ócska honfi ekkor,</l>
					<l>Nagy búsan haza ment,</l>
					<l>Sok üdvös éven által</l>
					<l>Eszméletlen pihent.</l>
				</lg>
				<lg>
					<l>Meglőn a hosszu béke,</l>
					<l>De ő nem dolgozott:</l>
					<l>A gaztól parrag földe</l>
					<l>Farkasbundát kapott.</l>
				</lg>
				<lg>
					<l>Tanulni nem volt kedve,</l>
					<l>Miből, ha könyve nincs?</l>
					<l>Könyvet csinálni szégyen,</l>
					<l>Hol kutyabőr a kincs.</l>
				</lg>
				<lg>
					<l>És könyvet venni? kölcsön!</l>
					<l>Úgy már megengedem;</l>
					<l>A sógor bőven szolgált</l>
					<l>S lőn újabb gyötrelem.</l>
				</lg>
				<lg>
					<l>A sors-üldözte fajnak</l>
					<l>A tudomány is árt:</l>
					<l>Korccsá lett, mint az öszvér,</l>
					<l>Hazája ellen párt.</l>
				</lg>
				<lg>
					<l>És már tanult, tudott is</l>
					<l>Sok tarkát és keselyt:</l>
					<l>Elméje, szíve, nyelve</l>
					<l>Külföld után delejt.</l>
				</lg>
				<lg>
					<l>Hát még a többi tréfa!</l>
					<l>Ha tán kapált, vetett,</l>
					<l>A szomszéd elseperte</l>
					<l>A gabnát s szüretet.</l>
				</lg>
				<lg>
					<l>S a lengyel a zsidónak</l>
					<l>Fizetne örömest,</l>
					<l>De annyi bal esethez</l>
					<l>Nem óhajt ecetet.</l>
				</lg>
				<lg>
					<l>S az ország visszafordúl</l>
					<l>Úgy, mint Árpád lelé:</l>
					<l>Regényes szép vadonság</l>
					<l>Ásít az ég felé.</l>
				</lg>
				<lg>
					<l>S dágványos út, kidőlt ló,</l>
					<l>Száz tenger egy helyett:</l>
					<l>Rút posvány és morotvák,</l>
					<l>A föld rongyolt sziget.</l>
				</lg>
				<lg>
					<l>Van csendes háború is:</l>
					<l>Saját vérén vitéz,</l>
					<l>Megvásárolt kezekkel</l>
					<l>Egymást kiölni kész.</l>
				</lg>
				<lg>
					<l>Szegény magyar! tulajdon</l>
					<l>Vérébe vert csapot,</l>
					<l>Hogy rajta német és tót</l>
					<l>Két fülre kacagott.</l>
				</lg>
				<p>*</p>
				<lg>
					<l>„Sok ami sok! megálljunk”</l>
					<l>Kiált sors: „halld magyar!</l>
					<l>Ezt mégsem így gondoltam.”</l>
					<l>S új alkuvást akar.</l>
				</lg>
				<lg>
					<l>De a magyar föleszmélt,</l>
					<l>Szégyennel homlokán,</l>
					<l>Szivében mély keservek,</l>
					<l>Haragtól fél pogány.</l>
				</lg>
				<lg>
					<l>Lehányja régi bőrét</l>
					<l>S pusztán, de ifjan áll,</l>
					<l>Bevárni a csalárd sors</l>
					<l>Honának mit ajánl.</l>
				</lg>
				<lg>
					<l>Sors asszony a belépőt</l>
					<l>(Tetszett az új legény)</l>
					<l>Kéjtelve súlyogatta</l>
					<l>Szemének mérlegén.</l>
				</lg>
				<lg>
					<l>És szóla: „Mit kivánnál</l>
					<l>Ifjú, hűségedért?”</l>
					<l>„Semmit!” szólt eltökélten</l>
					<l>A honfi: „semmi bért!</l>
				</lg>
				<lg>
					<l>Asszonyszeszélyre többé</l>
					<l>Hazám nem bizhatom:</l>
					<l>Mit tenni hátra van még,</l>
					<l>Magamra vállalom.</l>
				</lg>
				<lg>
					<l>Kiolvasom szeméből,</l>
					<l>Mi az, mit tenni kell,</l>
					<l>S megváltom őt szivemnek</l>
					<l>Legtisztább vérivel.</l>
				</lg>
				<lg>
					<l>S élek, halok; de többé</l>
					<l>Vak ámításaid</l>
					<l>Nem fogják fátyolozni</l>
					<l>E honnak napjait.”</l>
				</lg>
				<p>*</p>
				<lg>
					<l>Azóta foly a munka</l>
					<l>Jól, rosszúl, mint lehet:</l>
					<l>A sors borongva néz el</l>
					<l>A küzdő hon felett.</l>
				</lg>
				<p>1846. március 7. előtt</p>
			</div>
		</body>
	</text>
</TEI>