<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0489" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSÍK FERKE</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1181</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSÍK FERKE</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSÍK FERKE</head>
				<lg>
					<l>Csík Ferkének elfogyott a telke,</l>
					<l>Annál inkább haza jár a lelke,</l>
					<l>De a lélek bundát visz a hátán:</l>
					<l>Így jár haza éjnek éjszakáján.</l>
					<l>Csík Feri, ha végigmegy az utcán,</l>
					<l>A kuvasz nyí visszahunyászkodván.</l>
					<l>Csík Ferit ha valaki meglátja,</l>
					<l>Keresztet vet; oly sápadt orcája.</l>
				</lg>
				<lg>
					<l>Most jött haza hosszu bujdosásból,</l>
					<l>Híre-hamva eltünt a határból.</l>
					<l>Azt csak ő és a jó isten tudja,</l>
					<l>Mily keserves lehetett az útja.</l>
					<l>Jó fiú! már tíz év óta árva</l>
					<l>És ezért lőn telkéből kizárva.</l>
					<l>De fejét ő addig le nem hajtja,</l>
					<l>Míg az udvart végig nem kutatja.</l>
				</lg>
				<lg>
					<l>Legelőbb benéz az ablakrésen:</l>
					<l>Apja, anyja ott tanyáztak régen.</l>
					<l>Félve néz be, mintha búját lopná,</l>
					<l>Hajh, pedig beh örömest odadná!</l>
					<l>Most leül a lócán a tornácban,</l>
					<l>Itt ült egykor ünnepi ruhában.</l>
					<l>És előtte gyermek-ifjusága</l>
					<l>Áthuzódék, mint a hold világa.</l>
				</lg>
				<lg>
					<l>Majd tovább megy s a Kajlát az ólban</l>
					<l>Ott találja egy almos zugolyban.</l>
					<l>Míg ki nem hült apja örökéből,</l>
					<l>Jóizűket hörpölt a tejéből.</l>
					<l>Csík Feri most a kertet vizsgálja:</l>
					<l>Megvan-e még három szilvafája?</l>
					<l>És a méhek ott a kert mélyében</l>
					<l>Mit beszélnek a komor éjfélben?</l>
				</lg>
				<lg>
					<l>Csík Feri hogy megvizsgála mindent,</l>
					<l>Félre vetve bundáját, körülment,</l>
					<l>És kapált, és seprett, árkot ása,</l>
					<l>Ámbár csak sohaj volt áldomása.</l>
					<l>Gyakran egy kis elhagyott kamrában</l>
					<l>Mécsvilágnál fúr-farag magában,</l>
					<l>S mintha vész-zaj dübörögne távol,</l>
					<l>Szomorú dal hangzik ajakáról.</l>
				</lg>
				<lg>
					<l>Így jön ő nagy későn, mint az éjfél,</l>
					<l>És korán megy, míg a nap fel nem kél,</l>
					<l>S a lakosság sok kísértetet lát,</l>
					<l>Elkerűlik rosz szomszédjok házát.</l>
					<l>De a gazda reggel hogy felébred,</l>
					<l>Szeme háza környékén megtéved,</l>
					<l>Alig ismer görbe boglyájára,</l>
					<l>Tört szekere s betömült árkára.</l>
				</lg>
				<lg>
					<l>Folytonos, bár lassu működéssel</l>
					<l>Ferke végez minden munkát éjjel.</l>
					<l>S hétről hétre szépen van látszatja,</l>
					<l>Hogy magát itt valaki mulatja.</l>
					<l>És a fösvény, kit keresztfiának</l>
					<l>Háza, telke felgazdagítának,</l>
					<l>Félelemmel és gyanúval nézi,</l>
					<l>Dolgait hogy más keze intézi.</l>
				</lg>
				<lg>
					<l>De a háznál még több ember is van.</l>
					<l>Nyugtalan vágy ébred Sárikában;</l>
					<l>Mintha látott kép után epedne,</l>
					<l>Titkon ébred tündéres szerelme.</l>
					<l>„Hátha ő az?” szól a vétkes gazda,</l>
					<l>Kit gondolt, azt mással nem tudatta.</l>
					<l>„Hátha értem jő?” szól szép leánya,</l>
					<l>A vidéknek legszebb Sárikája.</l>
				</lg>
				<lg>
					<l>„S haljon! éljen!” volt a két kivánat,</l>
					<l>Melyet súga rögzött bűn és szánat.</l>
					<l>„Haljon, éljen!” s jórészt úgy van dolga,</l>
					<l>Mintha élne s mégis meghalt volna.</l>
				</lg>
				<lg>
					<l>Így megy egykor félhold éjszakáján,</l>
					<l>Egy törött szántóvas van a vállán,</l>
					<l>És megáll egy künn felejtett háznál,</l>
					<l>Mintha vendég volna önmagánál.</l>
					<l>De utána egymást nem gyanítva,</l>
					<l>Megy a gazda és a gazda lánya.</l>
				</lg>
				<lg>
					<l>És mikor a házhoz lopakoznak,</l>
					<l>Hangját hallják rémséges zajoknak:</l>
					<l>Mély sohajtás hallik, mintha vadkan</l>
					<l>Fúna mérget s vért habzó kinokban;</l>
					<l>Felvilágol a ház és utána</l>
					<l>Csengő s tompa hangok zuhanása.</l>
					<l>Rémülés száll a közelgetőkre,</l>
					<l>Vissza is mennének nyakra főre,</l>
					<l>De erős a jó és rosz kivánság:</l>
					<l>Nem lehet, hogy titkát meg ne lássák.</l>
				</lg>
				<lg>
					<l>Áll a gazda az ajtóval szemben,</l>
					<l>Vad merénytől izzó félelemben.</l>
					<l>Borzadozva, s mint a fal, fehéren,</l>
					<l>A leányka az ablakhoz mégyen.</l>
					<l>Csík Feri meg lángot szít kohában,</l>
					<l>S csüggedetlen pőrölyöz magában.</l>
					<l>Azt reményli jámbor, jó hitében,</l>
					<l>Hogy jót várhat a jótét helyében.</l>
				</lg>
				<lg>
					<l>És látá a gazda, kit talál itt -</l>
					<l>Gyámfiát, kit régen elholtnak hitt.</l>
					<l>Félre állott, mintha tanakodnék:</l>
					<l>Mit tegyen, hogy meg ne károsodjék.</l>
					<l>„Mennyit fáradt s mégis mind hiába!</l>
					<l>E gézenguz üljön birtokába?”</l>
					<l>Gondolá és gyorsan eltökélve</l>
					<l>Monda: innen nem szabadul élve.</l>
				</lg>
				<lg>
					<l>S míg a lányka nézi ábrándozva,</l>
					<l>Csík Feri a pőrölyt mint hordozza,</l>
					<l>Ropog a nád a ház tulsó sarkán,</l>
					<l>Szél és a láng bele harapozván.</l>
					<l>És az ajtó hirtelen csapással</l>
					<l>Elzáródik egy kulcsfordulással.</l>
					<l>Ferke hallgat s gyors lábak futását</l>
					<l>Hallja s lát egy arcot ablakán át.</l>
				</lg>
				<lg>
					<l>Csík Ferkének hűl a vér erében:</l>
					<l>Mi lelé? nem tudja hevenyében.</l>
					<l>Majd az ajtót kémli, s látja végre,</l>
					<l>Hogy bezárták vég veszedelmére.</l>
					<l>„A kovácsot zárni műhelyébe</l>
					<l>Csak bolondnak, juthatott eszébe.</l>
					<l>„Monda Ferke s csapkod pőrölyével,</l>
					<l>Hogy a vas zár darabokra hull el.</l>
				</lg>
				<lg>
					<l>„Hol vagy, gyilkos?” szól most kirohanva,</l>
					<l>A szegény lányt csaknem eltapodva:</l>
					<l>A lány nyitni jött elé az ajtót</l>
					<l>És elájult, hogy kulcs benne nem volt.</l>
					<l>Csík Feri most észre jött egészen,</l>
					<l>A leányt hogy látta szépségében,</l>
					<l>Vagyis inkább úgy megháborodék,</l>
					<l>Elfelejté, hogy fején a ház ég.</l>
				</lg>
				<lg>
					<l>Ők azonban, egymást jól megértvén,</l>
					<l>Nem mulattak a veszély vidékén,</l>
					<l>Ferke a kész vassal ment terhelve,</l>
					<l>Sári Ferke sorsán epekedve;</l>
					<l>Mentek, mendegéltek és nem volt vég</l>
					<l>A panaszban, míg a házat érék:</l>
					<l>Oly sok roszat tőn a fösvény gazda,</l>
					<l>Hogy mind csaknem elvesztek miatta.</l>
				</lg>
				<lg>
					<l>Múlt az éj, és a hajnal közelgett,</l>
					<l>Állt a gazda egy nyilt szekrény mellett,</l>
					<l>Egy nagy kulcsot forgatott kezében</l>
					<l>És sokáig ránézett merően.</l>
					<l>„Ide zárjam vagy a kútba vessem,</l>
					<l>Bajba, vagy gyanúba hogy ne essem?</l>
					<l>Ezzel zártam őt a másvilágra,</l>
					<l>Hogy ne vágyjon többé birtokára.</l>
					<l>Ez felérhet száz koporsószeggel,</l>
					<l>Vissza nem tér, akit ez rekeszt el.</l>
					<l>„S rejti kulcsát a szekrény mélyére,</l>
					<l>Mélyebben még, majd ha reggelt ére.</l>
				</lg>
				<lg>
					<l>És alunnék; de az éj kietlen,</l>
					<l>A hold bujkál úszó fellegekben,</l>
					<l>És az alvó, gyakran felijedve,</l>
					<l>Képeket lát, milyekhez nincs kedve:</l>
					<l>Látja halvány képét az árvának,</l>
					<l>Hajai mint égre borzadának.</l>
					<l>S amint öntanyáján csontig égett,</l>
					<l>Hogy nem látni rajta emberképet.</l>
					<l>Föl-fölkelne, de hová vonúljon?</l>
					<l>Vele jár e kínkép minden úton.</l>
					<l>Nincs menekvés, virraszt álmodozva,</l>
					<l>S alszik egy jó percet sem nyugodva.</l>
				</lg>
				<lg>
					<l>Most felugrik s rohan a kamrába,</l>
					<l>Belemarkol Sárika hajába:</l>
					<l>„Nem láttál egy embert? szólj, ki volt az?</l>
					<l>„Sári felriad s szól: „Ég, irgalmazz!”</l>
					<l>„Nem láttál egy embert, egy halottat,</l>
					<l>Egy elégett - és feltámadottat?</l>
					<l>Halavány volt, mint a hold sugára,</l>
					<l>Mely lesütött rémes orcájára.</l>
					<l>Ő volt, ő volt!” és választ nem várva,</l>
					<l>Vasvillával rohant udvarára.</l>
				</lg>
				<lg>
					<l>És az udvart és kertet bejárván,</l>
					<l>Megbotlott egy feldőlt eke szarván,</l>
					<l>S hogy ráismert új szántóvasára,</l>
					<l>Visszahökkent s köd borúlt agyára.</l>
					<l>„Hát ez a vas, melyet ő kovácsolt,</l>
					<l>Ó, ki régen és most újra megholt?”</l>
				</lg>
				<lg>
					<l>Nem lőn maradása; menni kezdett,</l>
					<l>Elhagyá a házat, udvart, kertet,</l>
					<l>Bujdokolva ment a faluvégig,</l>
					<l>Késő bánat és iszony kisérik.</l>
					<l>„Elmenjen hát, soha meg ne álljon,</l>
					<l>Hátha, amit láta, csak vad álom?</l>
				</lg>
				<lg>
					<l>„Még megfordult egyszer s visszanézett,</l>
					<l>S ím fehéren ott állt a kisértet:</l>
					<l>A rettentő pőröly csontkezében,</l>
					<l>S barna szeme villogott setéten.</l>
					<l>Most már nincs a földnek urodalma,</l>
					<l>Melynek birtokáért megfordulna:</l>
					<l>Megy, mint kóró, melyet fölkergetnek</l>
					<l>Szárnyai a zúgó förgetegnek.</l>
				</lg>
				<p>*</p>
				<lg>
					<l>Évek mulva már, midőn az árva</l>
					<l>Mint nejére nézett Sárikára,</l>
					<l>S gyermekekkel népesült meg a ház:</l>
					<l>És volt rajta minden istenáldás:</l>
					<l>Egy agg ember jött koldulni reggel</l>
					<l>Dúlt hajakkal és őrült szemekkel,</l>
					<l>És kiült az útárok partjára,</l>
					<l>Mintha várna gazdag adományra.</l>
				</lg>
				<lg>
					<l>S íme fürgén és vidám orcával</l>
					<l>Két kis gyermek jött ki nagy lármával,</l>
					<l>És örült és játszott fáradatlan:</l>
					<l>Két boldogság testesült alakban.</l>
				</lg>
				<lg>
					<l>Néz az őrült, mintha most eszmélne,</l>
					<l>Ajka reszket mintha szólni félne,</l>
					<l>S szemein egy régi fájdalomnak</l>
					<l>Jégsziklái könyre olvadoznak.</l>
				</lg>
				<lg>
					<l>Így ül estig és sír, mint a gyermek,</l>
					<l>Valahányszor a fiúk közelgnek;</l>
					<l>Néha suttog s láng fut el orcáin:</l>
					<l>„Jertek hozzám, szép kis unokáim.”</l>
				</lg>
				<lg>
					<l>Félve néznek hozzá a gyerkőcék,</l>
					<l>És vigyáznak, hogy tán meg ne sértsék.</l>
					<l>Végre álmot hoz rájok az estve:</l>
					<l>Elvonulnak, jóizűn lihegve.</l>
				</lg>
				<lg>
					<l>Támaszkodván földbe fúrt botjára</l>
					<l>Az agg koldus vár az éjszakára,</l>
					<l>Éjszakára, mely sötét határt von</l>
					<l>Közted, élet! s félve várt örök hon!</l>
				</lg>
				<lg>
					<l>Arcain az eldühöngött észnek</l>
					<l>Vad redői holtra dermedének,</l>
					<l>És midőn a reggel ismét eljő,</l>
					<l>Némán ül az őrült, mint a sírkő.</l>
				</lg>
				<p>1846. április 4. előtt</p>
			</div>
		</body>
	</text>
</TEI>