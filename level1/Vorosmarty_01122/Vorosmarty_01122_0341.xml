<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0341" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KEMÉNY SIMON</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1665</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KEMÉNY SIMON</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KEMÉNY SIMON</head>
				<p>1</p>
				<p>A kém</p>
				<lg>
					<l>Gyilkos haraggal tört utat,</l>
					<l>S fut lesbe csalt Hunyad;</l>
					<l>De társa vesztett harcmezőn,</l>
					<l>A püspök elmaradt.</l>
				</lg>
				<lg>
					<l>Erdélynek, oh Maros! vized</l>
					<l>Gonosz vendéget hoz:</l>
					<l>Szent-Imre lejtős oldalán</l>
					<l>Mezet bég sátoroz.</l>
				</lg>
				<lg>
					<l>S Mezet bég szörnyü sátorát</l>
					<l>Nem ékesíti hold:</l>
					<l>Ormán a püspök szent feje</l>
					<l>S egy véres dárda volt.</l>
				</lg>
				<lg>
					<l>Körűle tenger zagyva nép,</l>
					<l>Szilaj gyönyör szivén;</l>
					<l>De benn tanács ül, a magyar</l>
					<l>Romlását esküvén.</l>
				</lg>
				<lg>
					<l>Végzésök: „Essék Hunyadi!</l>
					<l>S Erdély utána kél:</l>
					<l>Erdély lesz megdőlt nagy fián</l>
					<l>A vérző szemfedél!</l>
				</lg>
				<lg>
					<l>Ötezren, ismert bajnokok</l>
					<l>Csak rá vadásszanak;</l>
					<l>Mióta harc van, ily nemes</l>
					<l>Vadat nem fogtanak.</l>
				</lg>
				<lg>
					<l>Jutalmok halva török üdv,</l>
					<l>A húri-lakta menny;</l>
					<l>Mig élnek, Erdély kincsei</l>
					<l>S hír minden nyelveken.”</l>
				</lg>
				<lg>
					<l>S idézve szög Hafiz belép,</l>
					<l>Halvány, beteg legény;</l>
					<l>Levert ifjúság bágyadoz</l>
					<l>Meghajlott termetén.</l>
				</lg>
				<lg>
					<l>Fölnéz; de gyorsan elhaló</l>
					<l>Szemlángja tétováz:</l>
					<l>Boldogtalant olyannyira</l>
					<l>Kinozza testi láz.</l>
				</lg>
				<lg>
					<l>Majd szólni kezd s így rebegi</l>
					<l>Fáradtan szózatit:</l>
					<l>„Kivántad, oh kegyelmes úr!</l>
					<l>Leírnom Hunyadit?</l>
				</lg>
				<lg>
					<l>Leírom őt s a gyermek is</l>
					<l>Ráismer szóm után:</l>
					<l>Rab voltam nála évekig,</l>
					<l>Szolgáltam udvarán.”</l>
				</lg>
				<lg>
					<l>S lefesti arcát, termetét,</l>
					<l>És szürke ménlovát,</l>
					<l>Melyen vezérli hadait</l>
					<l>Véren, halálon át;</l>
				</lg>
				<lg>
					<l>A fegyvert, mellyel karja sujt,</l>
					<l>A hollót paizsán,</l>
					<l>S mind, ami rajta feltünik,</l>
					<l>Rettentő a csatán.</l>
				</lg>
				<lg>
					<l>De nemcsak arcát, termetét,</l>
					<l>De nemcsak ménlovát,</l>
					<l>Lángszózatokkal írja le</l>
					<l>A ritka hőst magát;</l>
				</lg>
				<lg>
					<l>Villám gyanánt mint terjed el</l>
					<l>Nagy lelke táborán;</l>
					<l>Mint jár előtte rettenet,</l>
					<l>Pusztúlás nyomdokán;</l>
				</lg>
				<lg>
					<l>Szemének harci őrtüzén</l>
					<l>Mint gyúlnak ezerek;</l>
					<l>Ha szól, szívrázó hangjain</l>
					<l>Mint éled a sereg.</l>
				</lg>
				<lg>
					<l>Majd fővezér, majd közvitéz,</l>
					<l>Rengetve buzogányt,</l>
					<l>Mint öldököl, mint veszti el,</l>
					<l>Kiket halálra szánt;</l>
				</lg>
				<lg>
					<l>A nemzet mint lesz általa</l>
					<l>Egy szívvé, nagy s merész;</l>
					<l>Mely a csatákra feldobog,</l>
					<l>Mely élni, halni kész.</l>
				</lg>
				<lg>
					<l>S megy, mint lerontó zivatar,</l>
					<l>A kis, de bátor had;</l>
					<l>Közöttök a harc istene,</l>
					<l>S ez isten ő, Hunyad!</l>
				</lg>
				<lg>
					<l>S amint Hafiz így közre szól</l>
					<l>S mindinkább lángba jő,</l>
					<l>Feléled elhalt ízein</l>
					<l>A vele szült erő.</l>
				</lg>
				<lg>
					<l>Kinyúlnak izmos tagjai</l>
					<l>A hallgatók felett,</l>
					<l>S betölti szálas termete</l>
					<l>A sátorszegletet.</l>
				</lg>
				<lg>
					<l>Harsogva zeng, mint hadi kürt,</l>
					<l>A szózat ajkirúl;</l>
					<l>Szemében rémvilág lobog,</l>
					<l>És arca felpirúl.</l>
				</lg>
				<lg>
					<l>S Mezet bég sápadt, mint halál,</l>
					<l>Merően néz körűl,</l>
					<l>S egy bátor arcot nem talál</l>
					<l>Oly sok vitéz közűl!</l>
				</lg>
				<lg>
					<l>De mind, ki látta Hunyadit</l>
					<l>Dúló hadrend előtt,</l>
					<l>Döbbenve ismer rá: Hafiz</l>
					<l>Oly hűn rajzolta őt.</l>
				</lg>
				<lg>
					<l>Majd kór Hafiz felé lövel</l>
					<l>Gyanús pillantatot;</l>
					<l>De ő a nagy sereg között</l>
					<l>Többé nem láttatott.</l>
				</lg>
				<lg>
					<l>A hegytetőre vágya fel</l>
					<l>Enyh s tiszta lég után.</l>
					<l>Felment, s fej nélkül ott lelék</l>
					<l>Jövő nap hajnalán.</l>
				</lg>
				<lg>
					<l>Őt vélte mindenik; de ő</l>
					<l>Nem volt a fejtelen;</l>
					<l>Utána csúszván Ali Kurd</l>
					<l>Ráismert egy jelen.</l>
				</lg>
				<lg>
					<l>S dühös csatától zenge fel</l>
					<l>A puszta rengeteg:</l>
					<l>Két ellenséges ismerős</l>
					<l>Halálra küzdtenek.</l>
				</lg>
				<lg>
					<l>És Kurdot ő gyilkolta meg,</l>
					<l>Kurd a vér-fedte holt:</l>
					<l>Az ál Hafiz, magyar fiú,</l>
					<l>Hunyadnak kéme volt.</l>
				</lg>
				<p>2</p>
				<p>Kemény háza</p>
				<lg>
					<l>Mely ritka szerencse,</l>
					<l>Mely isteni kéz</l>
					<l>Áldott meg örömmel,</l>
					<l>Oh ifju vitéz!</l>
					<l>Tisztelve dicsőnek</l>
					<l>Ismére hazád,</l>
					<l>S most ős lakod éden,</l>
					<l>Mely kéjeket ád.</l>
					<l>Tündökletes arccal</l>
					<l>Szép hölgy jön eléd,</l>
					<l>És hoz puha karján</l>
					<l>Egy kis csemetét.</l>
					<l>A nő maga gyöngyház,</l>
					<l>És gyöngy a fiú.</l>
					<l>Boldog szerelemnek</l>
					<l>Mily szép koszorú!</l>
					<l>„Nem hal ki tehát</l>
					<l>A bajnokok ága,</l>
					<l>Bár harc mezején</l>
					<l>Elhulla virága,</l>
					<l>Sok hősi Kemény.</l>
					<l>Irtózatosan</l>
					<l>Fenntartja magát</l>
					<l>Új sarjaiban</l>
					<l>A régi család.”</l>
				</lg>
				<lg>
					<l>Hő érzelem árja fogadja Keményt,</l>
					<l>A harcokon honnit a honn jövevényt,</l>
					<l>S keblére, csatái sebeinek irúl,</l>
					<l>Hölgyével egy ég magas üdve borúl.</l>
					<l>És csendes a ház, az örömteli lak,</l>
					<l>Távolba nem érik a harci nyilak;</l>
					<l>Kőszirtok örök tövü szálainál,</l>
					<l>Elzárva, fedezve, magányosan áll.</l>
					<l>Mormolva köszönti a bérci sió,</l>
					<l>Zúgása szelíd nyugalomra hivó,</l>
					<l>S míg rengetegin zivatar rohan át,</l>
					<l>Rá védve tekint le az agg Retyezát.</l>
					<l>S ő ott a gyönyör teli kútfejinél,</l>
					<l>Mint férj s atya mennyire boldogan él!</l>
				</lg>
				<lg>
					<l>Mért mégis az arcon e néma ború,</l>
					<l>Felhői között mire érik a bú?</l>
					<l>Lelkére mi rémletek árnya vonúl,</l>
					<l>Hogy felriad álmai karjaiból?</l>
					<l>Mért hölgye szelíd ölelése helyett</l>
					<l>Nyujt durva vitéznek orozva kezet,</l>
					<l>S hozzája titokteli éjfeleken</l>
					<l>Véralku felett tanakodni megyen?</l>
					<l>Oh szent haza! érted ez aggodalom,</l>
					<l>Mely nem hagy örűlni a szűz karokon:</l>
					<l>Éretted az égiek asztalitól,</l>
					<l>Hol szüntelen örömek éneke szól,</l>
					<l>Szent isten imádatos arca elől,</l>
					<l>Bár ülne sugárai jobbja felől,</l>
					<l>Fölkelne a honfi s dicső nevedért</l>
					<l>Eljőne csatáidon ontani vért.</l>
					<l>S esküdve az alku az égbe megyen:</l>
					<l>Nagy Hunyadi bajnoki címeiben</l>
					<l>Fog küzdve kiállni a síkra Kemény,</l>
					<l>S vagy győzni vagy esni a hír mezején.</l>
				</lg>
				<p>3</p>
				<p>Az ütközet</p>
				<lg>
					<l>Ompolynak árjai vérben hempelygenek,</l>
					<l>Csatázva partjain huzódik két sereg.</l>
					<l>Egyik hazát hagyott, hogy dúljon idegent,</l>
					<l>Másik belföldi had s csatái tárgya szent.</l>
					<l>Eljöttek oldani rabláncra vert rokont,</l>
					<l>Szivökben a boszút hordván s a drága hont.</l>
					<l>S tovább tovább megyen téren, tetőn a had,</l>
					<l>Holtakkal hintve a virító tájakat.</l>
					<l>Leggyilkolóbb csata az Őrön mennydörög;</l>
					<l>Ott egy zászló körűl küzd számtalan török.</l>
					<l>A hollós pajzsu hős szemközt s székelfiak,</l>
					<l>S vad ellenségeik sok ezren hullanak;</l>
					<l>De új ezer fedi a véres harchelyet,</l>
					<l>S tovább tovább dühöng az ádáz ütközet.</l>
				</lg>
				<lg>
					<l>Most egy merész lovag tajtékzó paripán</l>
					<l>Száguld a hős felé, átkot s dühöt fuván:</l>
					<l>„Így, gyilkos Hunyadi, nyitom meg szívedet;</l>
					<l>Miattad ősz apám a varjak étke lett.”</l>
					<l>S egyszersmind elröpűl a dárda keziből:</l>
					<l>A hős jobban talált s ő szörnyet halva dől.</l>
					<l>Majd jő egy óriás; halálfej címere,</l>
					<l>Jelűl, hogy halni kész, ha nem győz fegyvere.</l>
					<l>Hogy nemcsak nézni jött kitűnik termetén:</l>
					<l>Borzasztó látni őt a vértől feketén.</l>
					<l>S nem szól, de buzogányt forgat halálosan</l>
					<l>S a hollós hős előtt két bajnok ölve van.</l>
					<l>Már fennyen cseng vasa a hollós paizson</l>
					<l>S örömsivalkodás zeng a vad ajkakon;</l>
					<l>De visszavág a hős s a szörnyü fej lehull;</l>
					<l>Rémítve görg alá az Őrhegy ormirúl.</l>
					<l>S ismét egy új vitéz s ismét egy új halál:</l>
					<l>A hollós vértü hős párjára nem talál.</l>
				</lg>
				<lg>
					<l>S amint tovább-tovább zajong az ütközet</l>
					<l>S mindinkább hull a nép az őri hegy felett,</l>
					<l>Im újra sor nyilik, s szép mint a nap fia,</l>
					<l>Előszáguld heven egy ifju dalia.</l>
					<l>Bámúlva néz körűl, a hős előtt megáll</l>
					<l>S kezében meghajol a zászlós kopjaszál.</l>
					<l>„S régóta - így beszél - kereslek, oh Hunyad,</l>
					<l>Jó sorsom engedi meglátnom arcodat.</l>
					<l>S látom véres kezed munkáit: iszonyúk!</l>
					<l>Tanúim, hogy te vagy, s hogy a hír nem hazug.</l>
					<l>De hogy nem rettegem kezedtől a halált:</l>
					<l>Im vedd, s ha úgy lehet, kerűld e kopjaszált.”</l>
					<l>S egyszersmind nekihajt a két hős könnyedén:</l>
					<l>A hollós hős alatt átszúrván dől a mén;</l>
					<l>De Ferhád elesik, szivében kelevész,</l>
					<l>S fölötte áll setét pajzsával a vitéz.</l>
					<l>S szól: „Hős fiú, korán enyészik életed.</l>
					<l>Mondd meg, kinek hagyod átadnom fegyvered?”</l>
					<l>Ferhád nem válaszol, de szól hörögve még:</l>
					<l>„Mezet bég, jó apám! intettél, nem hivék.</l>
					<l>Eljöttem vakmerő meglátni Hunyadit,</l>
					<l>S többé nem látom ah honom határait!”</l>
					<l>S Mezet bég ott leli lélektelen fiát,</l>
					<l>S keblén kétségbesés lángtőre nyilal át.</l>
					<l>De hősileg felejt fájdalmat és halált,</l>
					<l>Buzdítva vág elé s harsogva felkiált:</l>
					<l>„Most, most van alkalom Hunyadra rontanunk.</l>
					<l>Erdély mienk, ma van a legdicsőbb napunk.</l>
					<l>Most, rajta ozmanok! fel zászlót s kardokat.</l>
					<l>Halállal en fiam dicsően tárt utat!”</l>
					<l>Igy szól s félszáz ezer ordít s rohan vele;</l>
					<l>A székel fut; kevés, kit kard nem sujta le,</l>
					<l>S vérében ott a hős a hollós paizs alatt,</l>
					<l>Ajkán s szivén haza a végső gondolat.</l>
					<l>S Mezet bég felkiált:” Mienk a diadal!</l>
					<l>Erdélynek napja húnyt Hunyad csatáival.”</l>
				</lg>
				<lg>
					<l>S már indúl végzeni a meghajolt csatát,</l>
					<l>S száguldva vezeti vérszomjuzó hadát.</l>
					<l>Már szerteszét rabol s pusztít török, tatár,</l>
					<l>S csak egy magyar ha áll, mely még csatára vár;</l>
					<l>De ez bizton halad, nem enged semmi tért,</l>
					<l>S fenn zengi: Hunyadi! s mindnyájan Hunyadért!</l>
					<l>S Hunyadra csakhamar ráismer a török,</l>
					<l>Amerre kardja vág, szózatja mennydörög.</l>
					<l>Mint villám terjed el nagy lelke táborán:</l>
					<l>Előtte rettenet, halál van nyomdokán.</l>
					<l>S dicsően győzni száll a kis, de bátor had,</l>
					<l>Velök harc istene, s ez isten ő, Hunyad!</l>
					<l>Mezet bég véresen borítja a mezőt,</l>
					<l>Fiával itt talál nem díszes temetőt.</l>
					<l>Gyérülten omlanak vert hatvanezrei:</l>
					<l>Őket téren, tetőn magyar had kergeti.</l>
					<l>De ott fekszik Kemény a hollós vért alatt:</l>
					<l>E nagy, dicső napért ő volt az áldozat.</l>
				</lg>
				<p>4</p>
				<p>A sír</p>
				<lg>
					<l>Elmúlt a harc, a hon szabad;</l>
					<l>Sírjában a hős ott szunyad</l>
					<l>Az ádáz nap után.</l>
					<l>Felette ifju hölgye van</l>
					<l>Setét hajának gyásziban;</l>
					<l>Oly szép, oly halovány.</l>
				</lg>
				<lg>
					<l>Fájdalma szókra nem fakad:</l>
					<l>Tőr benne minden gondolat,</l>
					<l>Az érzemény halál.</l>
					<l>Bújával semmi föl nem ér,</l>
					<l>Csak ami nincs, a vesztett férj</l>
					<l>A por lakóinál.</l>
				</lg>
				<lg>
					<l>Elmúlt a harc, a hon szabad:</l>
					<l>Vezéri díszében Hunyad</l>
					<l>És bajnok társai</l>
					<l>A sírhoz jőnek komoran,</l>
					<l>A harc setét ruháiban</l>
					<l>Végbúcsút mondani.</l>
				</lg>
				<lg>
					<l>„Helyettem, óh nemes barát,</l>
					<l>Elestél, s mentve lőn hazád.</l>
					<l>Dicsőn és szabadon,</l>
					<l>Ha él, virágzik nemzeted,</l>
					<l>Az véren váltott érdemed:</l>
					<l>Örök hír hamvadon!</l>
				</lg>
				<lg>
					<l>Vedd ím vezéri díszemet,</l>
					<l>Melyet jelessé tőn kezed,</l>
					<l>Vedd esküm zálogúl,</l>
					<l>Hogy e hon - és e nemzetért</l>
					<l>Ontok pogányban annyi vért,</l>
					<l>Míg holda elborúl.”</l>
				</lg>
				<lg>
					<l>Szólt, s minden szónak hangiban</l>
					<l>Törökjaj s harc dörgése van</l>
					<l>S nem gyáva fájdalom.</l>
					<l>Majd meghajolt a sír fölé,</l>
					<l>A zászlót, pajzsot föltevé</l>
					<l>S kidíszlett a halom.</l>
				</lg>
				<lg>
					<l>Utána mind a bajnokok</l>
					<l>Lerakják sorra paizsok</l>
					<l>S kél zordon ravatal,</l>
					<l>Setét kopjákkal lobogó,</l>
					<l>Tört fegyvereknek villogó</l>
					<l>Rémes pompáival.</l>
				</lg>
				<lg>
					<l>S miként jött, vissza komorúl</l>
					<l>Huzódik a had s elvonúl</l>
					<l>A mélyebb gyász elől:</l>
					<l>A bús hölgy még ott térdepel;</l>
					<l>Őt semmi zaj nem kelti fel</l>
					<l>Nehéz gyötrelmiből.</l>
				</lg>
				<lg>
					<l>„Dicső volt ő hajh! s odavan!</l>
					<l>Oly ifjú még, most szótalan,</l>
					<l>Oly hű volt, most hideg.”</l>
					<l>Ez, amit a hölgy nem feled,</l>
					<l>Ez, amit vissza nem vehet,</l>
					<l>S fájdalma rengeteg.</l>
				</lg>
				<lg>
					<l>Ott csügg a síron egyedűl</l>
					<l>Gyászfűzként, melynek mélyen űl</l>
					<l>A földben gyökere.</l>
					<l>Ott hullnak néma könyei,</l>
					<l>S szivét mindinkább vérezi</l>
					<l>A gyilkoló csere.</l>
				</lg>
				<lg>
					<l>Elmúlt a harc, a hon szabad</l>
					<l>S kiket bilincsre vert a had,</l>
					<l>Veszendő honiak,</l>
					<l>Nő, gyermek, ifjú s agg öreg,</l>
					<l>Egy tízezernyi nagy sereg,</l>
					<l>Most visszaszállanak.</l>
				</lg>
				<lg>
					<l>Kiket barátság, szerelem</l>
					<l>Kötött s ért búcsú-gyötrelem,</l>
					<l>Kétszerte kedvesek,</l>
					<l>Most újra egymást ölelik,</l>
					<l>Egymásnak arcán könyeik</l>
					<l>Ragyogva ömlenek.</l>
				</lg>
				<lg>
					<l>S Erdélynek völgyén, halmain</l>
					<l>A tízezernek ajkain</l>
					<l>Felzeng a háladal.</l>
					<l>Fel a magas mennyekre hat,</l>
					<l>Betölti a mély sírokat</l>
					<l>Megrázó hangival.</l>
				</lg>
				<lg>
					<l>„Igen! mindünkért halt meg ő!”</l>
					<l>Szól illetődve most a nő</l>
					<l>S a sírról felriad:</l>
					<l>„Örűljön, aki mentve lőn,</l>
					<l>Áldás a sírban pihenőn:</l>
					<l>Erdély megint szabad.</l>
				</lg>
				<lg>
					<l>Ne lássa senki gyászomon,</l>
					<l>Midőn derűre vált a hon,</l>
					<l>Hogy még van fájdalom:</l>
					<l>De titkon én e gyászomat,</l>
					<l>Míg fájdalomtól megszakad,</l>
					<l>Szivemben hordozom.”</l>
				</lg>
				<p>1835</p>
			</div>
		</body>
	</text>
</TEI>