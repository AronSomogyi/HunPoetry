<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Vorosmarty_01122_0669" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MAGYARVÁR</title>
				<author>
					<persName>
						<surname>Vörösmarty</surname>
						<forename>Mihály</forename>
					</persName>
					<date from="1800" to="1855">1800-1855</date>
					<idno type="VIAF">59090454</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Sárközi-Lindner</surname>
						<forename>Zsófia</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2899</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MAGYARVÁR</title>
					<author>
						<persName>
							<surname>Vörösmarty</surname>
							<forename>Mihály</forename>
						</persName>
						<idno type="VIAF">59090454</idno>
					</author>
					<relatedItem type="copyText">
						<bibl>
							<title>Vörösmarty Mihály összes költeményei</title>
							<date when="1997-11-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01122"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Opálka</surname>
									<forename>Tamara</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MAGYARVÁR</head>
				<p>Töredék</p>
				<lg>
					<l>Dőlve, magányosan áll, az enyészet képe, Magyarvár,</l>
					<l>Késő romjaiban. Lejön a szép Kúma hegyéről,</l>
					<l>S nem leli nagyságát; elporló néma falaknál</l>
					<l>Hajtja vizét szomorún; árnyék sincs benne azokból,</l>
					<l>Mely magas ormok előbb az eget csillogva keresték.</l>
					<l>Ott piruló hajnal nem, dél sem kelti föl a zajt;</l>
					<l>Csende van: éjenként ordítják csak föl az éhes</l>
					<l>Farkasok álmaiból; kövein, hol hősök alusznak,</l>
					<l>Kósza kigyó sziszeg, és halovány gyom rázza szakállát.</l>
					<l>Nem vala ezred előtt, nem két ezrednek előtte</l>
					<l>Ily letarolt e vár; akkor volt híre javában,</l>
					<l>Harcos Orod nemzettének, Dalmának időtte.</l>
					<l>Ím roppant kőcsarnok alatt ott nyugszik az ifju,</l>
					<l>Nem maga: karjaiban harcok villámi nyugosznak.</l>
					<l>Mély pokol a tenger, s mi riasztóbb fergetegénél?</l>
					<l>Ő nem rettegi azt: dühödéseit győzte hajóján.</l>
					<l>Járt a fényszerető perzsánál, látta hatalmas</l>
					<l>Róma hadát, s viadalmaiból megtérve negyedszer</l>
					<l>Marcona Verrestől, kit elölt, hadi jelt hoza arcán.</l>
					<l>Hogy megtért, vendégi alatt döbögének az ősi</l>
					<l>Csarnokok, és termek; maga is tort jára, vadászott</l>
					<l>Kiskori társaival, s örömeiktől zenge Magyarvár.</l>
					<l>Mind elmúlt ez is, újra magány foglalta be létét.</l>
					<l>Nemzetsége kihalt: kora sírba temetve szüléi,</l>
					<l>Húga Zarándnál él. Maga van, mint éjjel az árnyék,</l>
					<l>Oszlopain paizsok, s aranyos szép fegyveri függnek,</l>
					<l>S elragadott zászlók, Verres zászlója hegyében</l>
					<l>Ül komoran egyedűl a büszke tekintetü sólyom;</l>
					<l>Szárnya nem is lebben, csak néha riad meg az omló</l>
					<l>Kúma zaján, s hegyi szellet után kapkodva vadat les;</l>
					<l>Ő maga messze kinéz: kicsiny a tér, mely van előtte;</l>
					<l>Lelke rideg sasként nagy egész országokat eljár,</l>
					<l>S kérdi, mi van még ott, mellyel mérkezni ne tudna?</l>
					<l>Dobban azonban az út, bajnok közelíti határát</l>
					<l>Büszke Magyarvárnak, s míg tart a rajta tünődés,</l>
					<l>Ím már ő megszálla, madár lova vesztege, hullván</l>
					<l>A tajték, mellyel habzik vala szája körösleg.</l>
					<l>Kék selyeming lobogott a szélben harci ruháján,</l>
					<l>S hímes ezüst szegetét játszatta az égi sugárral:</l>
					<l>Kalpaga barnás volt; de tetőjén inga fehér toll,</l>
					<l>S csid vala jobbjában. Arcán, mint mindig, az épség,</l>
					<l>S ifju vidámság ült. Fegyverneke, s békei társa</l>
					<l>Ez vala Dalmának. Soha ezt búsongani ember</l>
					<l>Nem láthatta: vidáman folyt jó vére ereiben,</l>
					<l>Szinte miként foly az ormi patak délesti lapályba,</l>
					<l>Mely vígan csörög el kis partja virágai közben,</l>
					<l>És csak néha, midőn menetét kőhalmok elállják,</l>
					<l>Váltja zaját, s vizeit harsány suhogással özönné.</l>
					<l>S így vala ő örömest dévaj, s elmésen enyelgő</l>
					<l>A békés napokon; de serény a harc idejében:</l>
					<l>Ott esze járt, itt dárdáit forgatta vitézűl.</l>
					<l>Most hogy elért, megörűlt, s így szóla Orod fia Dalma:</l>
					<l>„Dévaj Igar mi hoz ily későn, s hímzetten előmbe?</l>
					<l>Barna vitézt vártam feketés vaslapba borítva,</l>
					<l>S ím a nap fiaként tündöklő úrfi közelget:</l>
					<l>Nász van-e még Ügödön, vagy tán itt nőszik Igar ma?”</l>
					<l>Így szólván fejedelmi kezét nyujtotta Igarnak,</l>
					<l>Az pedig elfogadá, s ily szózatot ejte viszontag:</l>
					<l>„Nincs még nász Ügödön, sem Igar nem nőszni jön erre;</l>
					<l>Téged jő egyedűl üdvözleni s látni hatalmas</l>
					<l>Engadiból, s Ügöd erdeiből, hol, imez ruha bármily</l>
					<l>Ékesnek lássék, vad fák is termenek ilyent.”</l>
					<l>Ilyeneket szólván, nagy örömmel nézte vezérét,</l>
					<l>S híreit elmondá. Szólt a tarkői Zarándról,</l>
					<l>Szólt Keviről, a száz teremű Koppánynak uráról,</l>
					<l>S hősekről, s deli szűzekről, s országos ügyekről.</l>
					<l>Majd tova megjárá a rég nem látta vidéket,</l>
					<l>Megfordúlt fejedelmeinél a kúmai várnak,</l>
					<l>Ifjúnál, aggnál, hollóhaju hölgyeinél is</l>
					<l>S kedvet adó vala, és örömes mulatása körökben.</l>
					<l>És mikor így hete múlt, nyugatának napja beállván,</l>
					<l>Lön maga Dalmával, nagylelkü fiával Orodnak.</l>
					<l>Éjjeledett. Szomorú rémekkel jött el az árnyék</l>
					<l>S a zaj sírjánál ünnepleni szálla be a csend.</l>
					<l>Még nem tündöklött a menny; de törötten oszoltak</l>
					<l>Fellegi, és a nyilt csarnok közepében ülőknek</l>
					<l>Lassanként kiderűlt kéklő szép sátoros öble.</l>
					<l>Sárga haját rázván most tünt föl egy éjszaki csillag,</l>
					<l>S majd egyedűl ragyogott aranyos lángjával az éjben.</l>
					<l>Tiszta világa elől az egek kis fényei bujtak,</l>
					<l>S a kibukó holdnak haloványság telte be képét;</l>
					<l>Eljött, s visszaijedt odvához az árva sötétség</l>
					<l>Szárnyasa; jókor elült keselyűk szálltak ki helyette,</l>
					<l>S még egyszer napot, és napfényt keresének az égen.</l>
					<l>Látta, s imígy szólott nagylelkű Dalma Igarhoz:</l>
					<l>„Haj! Igar! én heverek, s nevető szép csillagom itt van.</l>
					<l>Ím hogyan önti merész sugarát a fénytelen éjbe,</l>
					<l>Mintha az álomidőt kívánná tenni rövidbbé.</l>
					<l>Vagy csalatom, vagy ez a csillag már ösmeri Dalmát.</l>
					<l>Szinte midőn Sírász gyönyörű ligetébe merültem,</l>
					<l>Így jöve akkoron is, lobogó arany üstöke szegvén</l>
					<l>Éjjeli ösvényét, s haza intett kéjem öléből;</l>
					<l>Itt vagyok! estenként tünetek változnak előttem,</l>
					<l>Kél, szünik a szélvész, a záport űzi verőfény,</l>
					<l>Kúma lefoly, s napokat viszen el folytában, örökre</l>
					<l>Elveszett napokat, hullt gyöngyeit a nagy időnek,</l>
					<l>Kik, föld kincseivel váltsam bár, meg nem adatnak</l>
					<l>Ifjúságomnak, kisded pályámon ez egynek.</l>
					<l>S még én veszteg ülök. - De nem így! legyen ez ma utószor;</l>
					<l>Tettek után török, és munkát ha nem adhat ez a föld,</l>
					<l>A pokol álljon elő, avval lesz harca karomnak;</l>
					<l>Hogy mikor a nyugalom napját közelíteni látom,</l>
					<l>Lelkem üres ne legyen nagy tettek gondolatától.”</l>
					<l>Dalma imígy zárá fellengő lelke beszédét,</l>
					<l>S tisztelvén szavait még hallgata társa; de a hős</l>
					<l>Nem titkolta szivét, így szólt kérdőleg Igarhoz:</l>
					<l>„Bajtárs! hű követője valál mindenha utamnak,</l>
					<l>Most, hogy Etel mellett rokonink szomszédaik által</l>
					<l>Hadba idéztetnek, bizonyos hír hozza; magadtól</l>
					<l>Hallom napnyugaton dölyfében háborog, és az</l>
					<l>Engadiak hírét nem tiszteli, a ravasz örmény.</l>
					<l>Monddsza, ha völgyeiből kürtömmel fölverem a jászt,</l>
					<l>És a büszke magyart dárdák viadalmira hívom,</l>
					<l>Menjek-e föl vagy alá ragadó folyamához Arasznak,</l>
					<l>És ha megyek, kísérsz-e megint bajtársi karoddal?”</l>
					<l>Erre felelt Igar, és komolyabb lőn arca szavával:</l>
					<l>„Fejedelem! hogy atyád volt éltem gyáma, hogy a hab</l>
					<l>Torkából te levél annak mentője, s letarlott</l>
					<l>Hegylakomon, tova harci mezőn jártomban, ovója</l>
					<l>Nemzetségemnek, nem elég elmondanom, érzem,</l>
					<l>S rút feledékenység soha nem lesz bűne Igarnak.</l>
					<l>Menj el azért, valamerre akarsz, valamerre visz a vágy,</l>
					<l>Nincsen az a távol, sem sziklás bérci magasság,</l>
					<l>Nincsen az a mélység, mely megfárasztana, harc, tűz,</l>
					<l>Tátogató örvény, s Ármány örök éje, holottan</l>
					<l>Lélekdöbbentő ugatással hangzik az őreb:</l>
					<l>Mind nem elég szörnyűk elijeszteni engem utadtól;</l>
					<l>És mégis, ha szabad tanakodnom szándokod ellen,</l>
					<l>Jódra hajolt elmém máskép fordítja tanácsát.”</l>
					<l>Megszünt, s csillapodást olvasván Dalma szemeiben</l>
					<l>Már szabadabb lélekkel imígy folytatta beszédét:</l>
					<l>„Amit Etelközről mond a hír, mind igaz, úgy van</l>
					<l>Nyúgaton is, mind elmondottam, azonban Etelnek</l>
					<l>Hős ura csak keljen, szomszédai sírba remegnek</l>
					<l>S Engadi még magas a ravasz örmény kurta vasának.</l>
					<l>Indúljunk egyedűl: okod úgy sincs menni hadastúl.</l>
					<l>A jász völgyeiben, és a térföldi lakók közt</l>
					<l>Még szomorognak anyák, még nem vén özvegyek élnek,</l>
					<l>Kik Baku tengernek szeleit siralommal egyítik:</l>
					<l>Sok deli férfiakat temetett el az éhes ölébe.</l>
					<l>Hadd serdüljön az ifjúság: gyakorolja jövendő</l>
					<l>Harcaihoz kezeit; de ha mégis kelleni fognak,</l>
					<l>Ints, vagy izenj, pillantat alatt nyomaidba suhannak.</l>
					<l>Menjünk hát egyedűl, ím hí szép tája nyugatnak,</l>
					<l>Hí Terek, és az eget lecsaló szép völgyei hínak.</l>
					<l>Erdők és havasok harsány folyamokkal üvöltve</l>
					<l>S nyári hüvös patakú ligetek változnak utunkban,</l>
					<l>És valamerre megyünk, rokonok szive, honna fogad be.</l>
					<l>Vár Keve, s bátyja Zaránd, és a harc ősze Tugorkán,</l>
					<l>Vár magas Engadiban fejrázó Kende, ki ellen</l>
					<l>Nincsen erő, nincs hős, a harcnak nincs veszedelme,</l>
					<l>Aki ha rázza fejét ellenkeztében, akár az</l>
					<l>Ég, föld rázkódjék, és azt harsogja: nem úgy lesz!</l>
					<l>Oly bizonyos jelt ád s akaratját nem szegi szükség.</l>
					<l>Ím rád vár ez is, és ösmerni kivánna, ha jőnél.</l>
					<l>S mit késsem? tele van futamó híreddel az ország:</l>
					<l>Rólad dall a szűz, téged vár titkon epedve</l>
					<l>Jász Iboly a völgyek, s a halmok dísze Homanna;</l>
					<l>Csak maga hallgat még a sárga fodorhajas Elvő,</l>
					<l>Magzata Kendének. Ligetében rejtve virágzik,</l>
					<l>S a közhír nem mer közelíteni tiszta nevéhez. -</l>
					<l>Fejedelem, ha talán csevegésre jutok ma, ne vádolj;</l>
					<l>Nem hallgathatom el, meg kellene tudnod utóbb is:</l>
					<l>Láttam egy országot, hegyi téren fekszik; előtte</l>
					<l>Kék távolban az agg tenger hullámi forognak,</l>
					<l>S fodros rengetegek koszorúzzák pázsitos alját;</l>
					<l>Fenn a hajnali táj, közelebb szépséggel az éghez,</l>
					<l>Mint nyomorú földhöz, meg nem vénhedve virítván,</l>
					<l>A boldogságnak szerelemmel nyitja magányát.</l>
					<l>Ott mulat a deli szűz. Láttam, s a gondolatoknak</l>
					<l>Tengere lelkemben kiapadt szépsége tüzétől;</l>
					<l>Megnéztem, s szemeim lekötötten rajta veszének.</l>
					<l>Szóltam, s nem voltak szavaimnak hangjai, most hogy</l>
					<l>Szólhatok, ezt mondom, s kevesebbet nem lehet immár:</l>
					<l>»Rózsánál rózsább, gyönyörűbb valamennyi gyönyörnél.«</l>
					<l>Ment, én árnyékát, magamat nem tudva, követtem:</l>
					<l>Még az is éj színét nem vette magára: pirongott</l>
					<l>Arcai hajnalaként, és visszamosolygani látszék.</l>
					<l>S e kis tündért egy örmény föld szűlte királyfi,</l>
					<l>Egy nyomorúlt Tigrán, epedezve vadássza szemeivel.</l>
					<l>Külföld fajzatihoz fejrázó Kende nem adja,</l>
					<l>Mégis ez a Tigrán veszedelmes csalfa hitében.</l>
					<l>Fejedelem, nem jősz-e alá a lányka bajához?</l>
					<l>Jőj le, riaszd el ohajtóit, s ha szivedre keríted,</l>
					<l>Mondhatod a napnak: szálljon le alunni! az éjnek,</l>
					<l>Hogy besötétedjék; maga sárga fodorhajas Elvő</l>
					<l>Több neked a napnál, több a szép csillagos éjnél.”</l>
					<l>Erre magas lelkün mosolyogva felel vala Dalma:</l>
					<l>„Bajtárs, mint sokszor, most is szűk földi határon</l>
					<l>Túl járnak szavaid; de nekem, bármennyibe teljék,</l>
					<l>Tetszik ajánlásod; lemegyek, megnézem előszült</l>
					<l>Hősink lakhelyeit, fejrázó Kende hatalmát.</l>
					<l>S nem hunyom el szemeim hódító kellemek ellen,</l>
					<l>Hölgyeket is nézek. Megnézem, szebb-e Magyarvár</l>
					<l>Hattyuinál kebelök. Megnézem Hajnalon Elvőt,</l>
					<l>És ha Tigrán ellen karomat kérendi, halálban</l>
					<l>Ellensége leszek karddal, dárdával, ideggel;</l>
					<l>Többre nem int elmém. Láttam, s tán szebbeket annál</l>
					<l>Nem látnak szemeim; de nekem nem csillagom a lány.</l>
					<l>Gyenge virág, kebelén még reggel ringadoz a gyöngy,</l>
					<l>Színe jön, illata kél, gyűl édessége; de mézét</l>
					<l>Méhek, s a csapodár lepkék ragadozva fogyasztják,</l>
					<l>Illatit ingadozó örvényivel elnyeli a lég;</l>
					<l>A dél jő, s ragyogó gyöngyét lángjával elissza.</l>
					<l>Lankadoz: akkor már többé nem kedvese a méh,</l>
					<l>Pillangók kerülik, s üres a lég árja szagától,</l>
					<l>Perkedt szirmaitól szomorodva bucsúzik el a nap;</l>
					<l>Még csak az egy szellő, mely kórójához ütődik,</l>
					<l>Zeng neki gyászdalt, és az is elhal nyögve tövénél.</l>
					<l>A hírt tiszta sugár, azt nem fárasztja meg ösvény,</l>
					<l>Nem nyeli el mélység, sem alatt nem hagyja magasság;</l>
					<l>Szerte repül szabadon, s ragyogása parancsol az éjnek.</l>
					<l>Én ezután sietek! kelj, kelj tova csillag az égen,</l>
					<l>Dalma fölébredt már, lelkét sugaraiddal ereszti.”</l>
					<l>Így végzé szavait, s nyugalomra betére Igarral,</l>
					<l>De Igar így szólt még szerelemmel víva magában:</l>
					<l>„Fejdelem a lánykát mért mondád gyenge virágnak?</l>
					<l>Szép a gyenge virág; de ha gyöngyét a nap elitta,</l>
					<l>Nincs szeme, mely rajtad csillagként telve forogjon,</l>
					<l>S mely ha tovább fordúlt, eged is beboruljon utána;</l>
					<l>Nincs haja, mely a bérc ragyogó délesti ködénél</l>
					<l>Szebb legyen, és pihegő kebelét őrizze szemedtől;</l>
					<l>Ajaka nincs, melyen csókok szűz hajnala keljen,</l>
					<l>S mely napot, és holdat tudjon megkötni szavával;</l>
					<l>És ha szakasztani mégy, nincsen habi lába virágnak,</l>
					<l>Mellyel az áradozó patakon túl fusson előled;</l>
					<l>És szive, mely, ha rokon lettél hozzája, szeressen,</l>
					<l>Jó szive nincs, melynek dobogása megáldja szerelmed</l>
					<l>Álmait, és az egek dörgésit elűzze füledtől.</l>
					<l>Fejdelem! a lánykát mért mondád gyenge virágnak?</l>
					<l>Szép, hamar is hervad; de dicső is, kedves is a lány.”</l>
					<l>A csillag beborúlt, rémeknek hagyta az éjfélt,</l>
					<l>S nemzetek álmainak. Szenderg a hírre sovárgó,</l>
					<l>Várni az új kedvest szeretője megúnja, s lenyugszik.</l>
					<l>Szúnyadoz a rabló; de nem a boldogtalan, az még</l>
					<l>Fenn van az inséggel, és nem jön ölelni halála.</l>
					<l>Arta ez, a pártus földnek fejedelme, mig a nap</l>
					<l>Fenn vala boldog egén, most bús árnyéka magának,</l>
					<l>Mint zivatar-kergette levél, bujdossa hazátlan</l>
					<l>A neki szűk földet, s nyugodalmát nem leli rajta.</l>
					<l>Fergeteget keres a hegyeken, gyász éltet az elzárt</l>
					<l>Völgyek ölén, hogy az emléket beleölje szivéből,</l>
					<l>Él az azonban még, és halni nem engedi őtet.</l>
					<l>Most is, mint keselyűk, szaggatják őt az ijesztő</l>
					<l>Gondolatok, s ősz fürteivel hajtják ki az éjbe.</l>
					<l>Kúma sötéten foly, közepett csapdosva haboktól</l>
					<l>A nyomorúlt ember kormánytalan űli hajóját.</l>
					<l>Látköre barna homály, szeme, lelke halotti sötétség,</l>
					<l>Keble kiégett hegy, melyből mély tompa morajjal</l>
					<l>Szózat emelkedik, élőknek, holtaknak ijesztő:</l>
					<l>„Hajtsatok el, viharos tengerhez hajtsatok engem,</l>
					<l>Oh ti sötét éjnek habozói, hogy ottan az örvény</l>
					<l>Nyeljen el, és ne csekély habban, hullámban enyésszem,</l>
					<l>Hogy magasan fekügyék a vízbérc lelkemen, annak</l>
					<l>Vad zuhogásaitól siketűljek, hogy, ha fölöttem</l>
					<l>Nemzet pusztúl el, vagy esik rabigába, ne tudjam,</l>
					<l>Ott ha az égő nap föl akarna találni, ne leljen,</l>
					<l>És ha kivánnám én még egyszer látni, ne lássam! -</l>
					<l>Vagy minek is láttam? Te sötétség éje borúlj el,</l>
					<l>Bús alakod ne legyen mint lelkem alakja világosb.</l>
					<l>Mért lelkem gyászhoz nincsen szoktatva? Miért lelt</l>
					<l>Inségnél egyebet, hogy most, mikor abba merűl el,</l>
					<l>Képzete a nagyról, s hogy az elmúlt, búja ne volna?</l>
					<l>Vagy hol van, ki velem tudjon mérkezni panaszban?</l>
					<l>Atyja halálán sír? Az atyát én láttam elesni</l>
					<l>Agg hófürteiben, s bűnöm vala benne, hogy elhullt:</l>
					<l>Átka maradt rajtam. Szép hölgyet veszt vala, s kedvest?</l>
					<l>Kettőt vesztettem, a földnek gondolatánál</l>
					<l>Szebbeket, és jókat. Szivemen hervadtak el, és most</l>
					<l>Csendes Araltónál nyomorúltan porlik alakjok.</l>
					<l>Gyermekit ölték el? Szépen, mint déli pagonynak</l>
					<l>Szálai serdűltek fiaim; gyász hajnalom eljött,</l>
					<l>S lábam elé gördűle fejök. Iszonyodva elölték</l>
					<l>E karok a gyilkost, de fiam nem támada többé:</l>
					<l>Mind eltépetten tavazó vérökben aluttak,</l>
					<l>S őket nem siratám. Egy nemzet lelke vesződék</l>
					<l>Végső napjaival. Szemlélnem kelle veszését,</l>
					<l>S csak siratám: többé nem voltam menteni képes.</l>
					<l>Itt vagyok, a vas sors kerekétől törve, futólag</l>
					<l>Bujdosom a földet, s még halnom nem szabad: árván</l>
					<l>Egy gyönyörű lánykám, ifjúkori gyenge sugára</l>
					<l>Boldogságomnak, kísér szakadatlan utamban.</l>
					<l>Mint sanyarú árnyék, megyek én mellette: szememnek</l>
					<l>Fénye csak ő, s csak szemeiben nézelhetem a rám</l>
					<l>Nem haragos mennyet. Keze törli le arcomon a bút,</l>
					<l>S ajka nyugalmat zeng. Éhemben is ő etet, és ha</l>
					<l>Szomjuzom, ő hoz italt kisded tenyerében az érből.</l>
					<l>Színem előtt szúnyad, s még egyszer látom az elmult</l>
					<l>Örömet álmaitól viduló arcára kifestve. -</l>
					<l>Ébred, s ágyamat ő veti meg puha parti füvekből,</l>
					<l>S csendes az én álmom, mint aki örökre alunni,</l>
					<l>Mélyen alunni fogok. S ím ekkor kél föl az átok.</l>
					<l>Lányomat a rablók álmomtól messze ragadják;</l>
					<l>Vég szava borzasztó siketen, mikor ébredek, akkor</l>
					<l>Hangzik el a sivatagnak ölén. Ordítva, tapodva</l>
					<l>Kérdezem a földet, s zivatarral válaszol, átkom</l>
					<l>Fölveri a vas eget: villámát küldi, s nem öl meg! -</l>
					<l>Haljatok el ti, kik élők még hallgattatok engem,</l>
					<l>De ti kik a sírban lakozátok, keljetek alvó</l>
					<l>Színtelen árnyékok, velem itt töltsétek az éjet,</l>
					<l>Míg az utált napnak nem hat kebelébe világa.”</l>
					<l>Szólt, s a szellemapák iszonyodva huzódtak utána,</l>
					<l>Fenn sanyarú rémek szilajon röpdösve suhogtak</l>
					<l>A komor éjfélnek s hangzó kínoknak örülvén.</l>
					<l>Dal kel az erdőkön, és a deli hajnal előjő:</l>
					<l>Mennyei gyöngyeiben múlódad földi virágok</l>
					<l>Mosdanak, és csillog, s életre vidámodik a lomb.</l>
					<l>Hol zuhogó Terek a hegyet, és szép völgye határát</l>
					<l>Fölveri álmaiból, ott egymást nézve sötéten</l>
					<l>Két idegen lép föl, Csimor, és az ölő szemü Bendeg.</l>
					<l>Titkos barlangok lakozói Koros vize mellett,</l>
					<l>Kik mint tévedező turulok járnak ki rabolni,</l>
					<l>S a puszták ijedelme nevök, s éj színe ruhájok.</l>
					<l>Ékes az, és szilaj ifjúság mosolyog ki szemeiből,</l>
					<l>Ez haragos lelkét arcán hordozza sötéten,</l>
					<l>S szörnyű tetteivel túl áll java élte határán.</l>
					<l>Köztök az elragadott Szűbál, szép árva leánya,</l>
					<l>Hontalan Artának, bárányként lépdegel, és néz,</l>
					<l>S minden meglebbent árnyéktól várja halálát.</l>
					<l>Szólítják, de szavát a félelem árja megölte:</l>
					<l>Nem felel, a felelet búsan vagyon írva halálszín</l>
					<l>Arcain, és remegő tagjának mindenik ízén.</l>
					<l>Mégis mintha Csimort látván jobb volna reménye,</l>
					<l>Ahhoz jár közelebb, s kérőleg függ szeme rajta,</l>
					<l>És Csimor is hozzá örömest mosolyog le; de Bendeg</l>
					<l>Nem türi e látványt. Mint tengeri szörny az özönből,</l>
					<l>Úgy üti föl vad mérge magát egyszerre, s szemében</l>
					<l>Űl az ölő szándék, lángos karikái forogván.</l>
					<l>Érti Csimor, s keze a boton áll, s most hirtelenebbűl</l>
					<l>Mint a gondolatok, hatalommal előre rohannak</l>
					<l>Sombuzogányokkal döngetve halálosan egymást.</l>
					<l>A kis lány, mikor e viadalt szemlélte, szabaddá</l>
					<l>Lön, s futa bérceken, a félelmek nyomtalan útain.</l>
					<l>Minden másra vakon, csak nem viadalmok ügyére,</l>
					<l>Küzdenek a rablók lobogó dühödéssel azonban,</l>
					<l>S fegyverök, és fejök, és mellök kopog a sok ütésben.</l>
					<l>Bendeg ütötte Csimort legutószor mellben, utána</l>
					<l>Bendeget agyban emez, s mint föld indúltakor egy bérc,</l>
					<l>Úgy rendűlt meg ütésétől a rettenetes fő.</l>
					<l>Felkacag erre Csimor Szűbált nem látva közelben,</l>
					<l>S mond szilajon: „No ugyan volt mit koptatnod erődet.</l>
					<l>Hol van az édes lány, a harmat, az égi virágszál?</l>
					<l>Nézd, föld nyelte felét, fele mennybe repűlt el, azonban</l>
					<l>Itt van szép nyomain sanyarú árnyékod, öleld meg.”</l>
					<l>Így szólt, s még vadan elhangzott hahotája tovább is;</l>
					<l>Nem felel erre amaz, de dühűlten fúva haragját</l>
					<l>Lóra kap, és minden bokrot földúlna tövestűl,</l>
					<l>Csakhogy az elveszett Szűbált még visszakerítse.</l>
					<l>Asszonyalak lebegett a távol déli hegyekben.</l>
					<l>Sok keresése után ez tűnt föl előtte, legottan</l>
					<l>Arra csavarta lovát; de csalólag el-elvesze a kép</l>
					<l>Lombok alá jutván, s foszolékony ködnek alája;</l>
					<l>Bendeg előszáguld: országokat adna egy áldott</l>
					<l>Szép egyenes földért, de hegyet kell másznia, s keskeny</l>
					<l>Úton irígy ágak rángatják tüske karokkal.</l>
					<l>Ballag, üget Bendeg, s ezer arcú tarka jövendő</l>
					<l>Háborog elméjén; vágtatna, röpűlne; de késik,</l>
					<l>S a futamó árvát kegyelem felhője takarja.</l>
					<l>Ballag, üget, mint vad morgó bika az aldai réten,</l>
					<l>S megleli végre, kit űz; de szilaj paripája megugrik</l>
					<l>Hogy közel ér, s maga elborzad, látvája boszúsan</l>
					<l>Nem gyönyörű Szűbált, - az aszott rideg elbori jósnőt;</l>
					<l>Most nyilik ajka sötét sírként, s így dörgi ki átkát:</l>
					<l>„Oh hogy epednél meg! hát téged szürke boszorkány,</l>
					<l>Téged, aszott féreg, te hegyek sárkánya, ki hítt le</l>
					<l>Tégedet Elborról, hogy most förtelmesen itt állj?</l>
					<l>Aki mohos sziklákat eszel, s felhőket iszol rá,</l>
					<l>Ferde sivány bocskor, ki magas fészkedben üvöltve</l>
					<l>Nőszöl az ördöggel, ki megett sántítva döcög s már</l>
					<l>Elfáradt az idő: hogy mersz te megállni, holottan</l>
					<l>Gyenge futó lánykát keresek tusakodva? dögölj meg,</l>
					<l>S fald be jövendődet, buzogányom mondja: bünös vagy!”</l>
					<l>Szólt, s fölemelte botát; de az asszony, egy éktelen óság,</l>
					<l>Elleneállt, haja borzadván, s szeme lángba merűlvén,</l>
					<l>S tarta varázsvesszőt, melyen bemetélve jövendők</l>
					<l>Képei tűntek elő, jó, rosz egymásba zavartan,</l>
					<l>Mint föveny, és az arany, mint felhő, s tiszta verőfény.</l>
					<l>Ezt suhogatta felé, s ím a vész terhe alázúg,</l>
					<l>A viharok szárnyát zápor nehezíti: zuhogva</l>
					<l>Hordanak egy tengert, az egeknek régi haragját;</l>
					<l>A hegyek is, kik alatt felhők tolakodva morogtak,</l>
					<l>S ködtelenűl láták a mindig tiszta verőfényt,</l>
					<l>Felleg alatt nyögnek, s szikláikon omlik az árvíz.</l>
				</lg>
				<p>1827 első fele (?)</p>
			</div>
		</body>
	</text>
</TEI>