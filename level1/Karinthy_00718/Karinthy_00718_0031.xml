<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0031" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Érdi erdő</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1060</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Érdi erdő</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Érdi erdő</head>
				<p>Novella, gyerekkori emlék</p>
				<lg>
					<l>Tizennégyéves voltam ezerkilencszázkettőben</l>
					<l>Sovány kisfiú mint most Ferenc Gedeon a fiam</l>
					<l>Zöldszemű és tűzbenégő szétálló fülekkel</l>
					<l>Amik úgy hegyeződtek mint epekő szárnyak</l>
					<l>Nyaralni Helén nénivel Érdre kerültem</l>
					<l>Fiatal kis erdő volt ott mindjárt a ház tövében</l>
					<l>Katlan mélyén akkoriban öblén egy Duna-kanyarnak</l>
					<l>Régi török torony állt közelben a mezőn</l>
					<l>Valamikor Hamzsabég volt a falucska neve</l>
					<l>Mindez olyan regényes volt és furcsa egészben</l>
					<l>Hallgató régi mező és az elhagyott erdő</l>
					<l>Melyben heteken át nem láttam eleven embert</l>
					<l>Enyém volt az egész s napjaim úgy teltek akkor</l>
					<l>Könyvekkel és vajas zsömlével reggel lefutottam</l>
					<l>Világoszöld és zsenge volt az egész ifjú liget</l>
					<l>Mint azokon a szép halvány angol pasztelleken</l>
					<l>Olyan nemesen szűzi és tejes és vajas és csendes</l>
					<l>Járkáltam a fák közt mint valami dómban</l>
					<l>Hónom alatt Heine szerelmi dalaival</l>
					<l>Amikhez képek voltak Loreley és Kitty szerelme</l>
					<l>S a kevlaari búcsú “gelobt sei’st du, Marie”</l>
					<l>S a fák koronái közt repdeső zöld bogarával</l>
					<l>Szórakozott macskaszememnek ringtam előre</l>
					<l>S motyogtam szép magyar szavakat és rímeket</l>
					<l>Negyven Heine-verset fordítottam így le magyarra</l>
					<l>S ha megvolt egy félhangosan elmondtam a fiúknak</l>
					<l>Csodálatos ünnep volt az hallani szóval</l>
					<l>Hogy magyarul is muzsikál szavak örvénye mögött</l>
					<l>Az a mély és idegen és félelmes messze varázs</l>
					<l>...Keresztúton temetik</l>
					<l>Ki megölte magát</l>
					<l>Egy kék virág virul ott</l>
					<l>A Golgotavirág...</l>
				</lg>
				<lg>
					<l>Mondogattam magamban és haraptam a zsemlét</l>
					<l>Aztán a tisztáson leheveredtem a jószagú fűbe</l>
					<l>Érdes és reszelős levelén a fűnek suszterbogár tornászott</l>
					<l>Zizegett a lomb fölöttem elfogyott a zsemle</l>
					<l>Beírtam a verset keményfedelű barna füzetembe</l>
					<l>S mentem a morzsákkal etetni fiókáimat</l>
					<l>Ugyanis napokkal előbb egy törpe bokorban</l>
					<l>Rigófészket fedeztem fel hat kicsi rigóval</l>
					<l>Csillag alakban befelé összedugott buksi fejek</l>
					<l>Mint kerek tollseprő aludt és pihegett az egész</l>
					<l>S hogy elámultam mikor a neszre ahogy</l>
					<l>Félretoltam az ágat mint valami gép</l>
					<l>Drótonrángó szerkezet mind a hat pici fej</l>
					<l>Hirtelen kinyílt és csipogott és tátogva úgy meredt</l>
					<l>Becsukott vaksi szemek bársonybélésű torok</l>
					<l>Rájöttem azt hitték rigómama az</l>
					<l>Nagyon meghatott ez a naiv bizalom</l>
					<l>A várakozó torkocskákat nem hagytam várni tehát</l>
					<l>Két körmömből rigócsőrt formálva benyomtam</l>
					<l>Mindegyik torkocskába egy pici morzsát</l>
					<l>Slukkolták vígan s tátogtak újra utánna</l>
					<l>Ez a merész trükköm nagyszerűen sikerült</l>
					<l>Attólfogva ez volt rendes napi szokásom</l>
					<l>Etetni a félrevezetett rigófiakat</l>
					<l>Egészen a napig amit el akarok mesélni</l>
					<l>Mint egyébként is érdekes és különös esetet</l>
					<l>Reggel mint rendesen szaladtam le ligetembe</l>
					<l>Magányos volt mint máskor mégis megálltam</l>
					<l>Hökkenve mert olyan különös hangulat fogadott</l>
					<l>Szinte félős volt és én nem értettem mi történt</l>
					<l>Sétáltam s néha hátra fordultam szorongva</l>
					<l>Mintha a fák közül leskelődne rám valaki</l>
					<l>Most eszméltem rá hogy túlnagy a csönd</l>
					<l>Az nyugtalanít nem hallani semmi zörejt</l>
					<l>Semmi madárfütty dongó darázs a levegőben</l>
					<l>Ébren van s mégis áll és fülel és dermed az erdő</l>
					<l>Mint akit fenyegetnek vagy maga is fenyeget</l>
					<l>Fülledt a légben egy néma várakozás</l>
					<l>Talán csak a fülem káprázik biztattam magam</l>
					<l>Mentem a fűben s nyomomban semmi se rezdült</l>
					<l>Surranva nem röppent cipőm orráról a szöcske</l>
					<l>Sütött a nap és mégis mintha éccaka volna</l>
					<l>Úgy rejtegetett és titkolt valamit ez a völgy</l>
					<l>“Erlkönig!” jutott eszembe hirtelen akkor</l>
					<l>S kalapálni kezdett rendetlenül a szívem</l>
					<l>S fordultam volna vissza - hopp! a fiókák</l>
					<l>Villant át rajtam s mentem a bokor felé</l>
					<l>Ám nyitva az ágakat ott csaknem felkiabáltam</l>
					<l>Üresen és odvasan feketéllett a fészek</l>
					<l>Üszkös romjaiként pici tűzhelynek a fában</l>
					<l>Mind a hatot kiszedte tegnap este óta valami</l>
					<l>Valaki nem lehetett csak én tudtam a bokrot</l>
					<l>A fiókákat bizony elhordták az öregek</l>
					<l>Csőrükbentartva egyenként szálltak halkan az éjben</l>
					<l>Nem tudni hová nem tudni miért-miokból</l>
					<l>Rejtették el jobb helyen pelyhes pereputtyuk</l>
					<l>Álltam a bokor előtt elszontyolodottan</l>
					<l>Mint kitől alattomosan visszaloptak valamit</l>
					<l>Amit egyszer biztos rejtekhelyre helyezett</l>
					<l>Talán az öregek megneszelték protektorságom</l>
					<l>Kolduskölykök ostoba és gyanakvó szülei</l>
					<l>Kik elrántják az éhes és mohószemű gyereket</l>
					<l>Kinek csokoládét kínál a bársonyzekéjű úrifiú</l>
					<l>Irigyen csakhogy egyiknek se legyen öröme</l>
					<l>Sírni tudtam volna szégyenemben és haragomban</l>
					<l>Leültem a bokor előtt átkulcsoltam a térdem</l>
					<l>S néztem bánatosan a fűben magam elé</l>
					<l>S ekkor kezdődött a rémes és furcsa kaland</l>
					<l>Először azt hittem valami fényeshátú gyík</l>
					<l>Villan a fű közt... aztán még egy... és onnan is egy...</l>
					<l>És most már zizegett is... és messziről valami zúgott</l>
					<l>Hosszan és tompán... és egyre több csillogó sikló</l>
					<l>Csúszott a fűben villódzva csillogva felém...</l>
					<l>Most közben riadtan s hátrálva felemelkedtem</l>
					<l>S az út felől tompa dübörgés fogadott</l>
					<l>S a villogó kis fejek szétterültek és összeszaladtak</l>
					<l>És sziszegett és szörcsögött és halkan vihogott az egész</l>
					<l>És zengett az erdő mélyéből idegen orgonahang</l>
					<l>Jobbról és balról s előttem és mögöttem az erdő</l>
					<l>Jajgatni kezdett és csuklani mint aki fullad</l>
					<l>Reccsentek és pattantak gyökerükben a fák</l>
					<l>Árvíz! kiáltottam ocsudva s már jutott eszembe</l>
					<l>Este amit beszélt a paraszt aki hozta a csirkét</l>
					<l>Hogy kilépett medréből a Duna fent áll a mezőn</l>
					<l>S ha áttöri a hajóhíd felől azt a töltést</l>
					<l>Félóra alatt elönti ám az egész ligetet</l>
					<l>Usgye rohanni kezdtem ki az útra mögöttem a siklók</l>
					<l>A tisztás felé akkor már nem lehetett</l>
					<l>Sárga kavargó víztükör örvénylett a helyén</l>
					<l>S az útra keresztbe amerre kifelé igyekeztem</l>
					<l>Dörögve zuhant fák közül kétoldalt a vízesés</l>
					<l>Fele se tréfa gyorsan le a cipőt meg a harisnyát</l>
					<l>Fel kell jutni a dombra mielőtt nyakamig ér</l>
					<l>Neki a csurgónak... két perc mulva derékig</l>
					<l>Zihálva és zörögve gázolok és rohanok</l>
					<l>Próbálok úszni kapaszkodni gyökerekbe</l>
					<l>Sodor az ár magával mint ürgeporontyot</l>
					<l>Nyelem a ronda sarat most odavág az örvény</l>
					<l>Egy zsombékhoz kimászom csuromvizesen</l>
					<l>Az erdőszélről hallom már kiabálnak</l>
					<l>Néném magas hangon jajgatva a nevemet</l>
					<l>Lejtőt érek végre fölfelé s kapaszkodva lihegve</l>
					<l>Tíz perc mulva felbukkan mocskosan a fejem</l>
					<l>Erdő szélén közel a házhoz ahol már keresnek</l>
					<l>Visznek a konyhába tűz mellé be a teknőbe</l>
					<l>Szárazbatenni s míg dideregve dicsekszem</l>
					<l>Kalandommal egyszerre ámulva kiáltok</l>
					<l>A rigók! a rigók! no mi az csavargó kölyke</l>
					<l>Nénikém mit szólsz most értem a dolgot</l>
					<l>Az öregek tudták amit ember nem tudott íme,</l>
					<l>Te se tudtad hagytál erdőbe szaladni</l>
					<l>Elvitték kölykeiket az árvíz elől!</l>
					<l>Aznap este víz alatt állt a völgy fel a partig</l>
					<l>Valaki ladikot szerzett telihold volt az égen</l>
					<l>Csónakáztunk kanyarogva a fák közt</l>
					<l>Soha ily rejtelmes különös este azóta</l>
					<l>Velence volt nekem az erdő és bagdadi álom</l>
					<l>És Atlantis amiről olvastam valahol</l>
					<l>Az életre gondoltam ájult mámorban ami jön</l>
					<l>Ezerkilencszázkettőben a század elején</l>
					<l>Azt hittem így kezdődik most nékem az élet</l>
					<l>Csodája sohanemsejtett esélye - most tudom</l>
					<l>Így végződött számomra ezen a csodálatos estén</l>
					<l>Számomra ki egy elmult század végére születtem</l>
					<l>S meg nem értem már kánaánt a beteljesedést.</l>
				</lg>
			</div>
		</body>
	</text>
</TEI>