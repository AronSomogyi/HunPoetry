<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0041" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A lapda</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">871</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A lapda</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A lapda</head>
				<p>A palackbazárt szellem testvéreihez</p>
				<lg>
					<l>Lelkem testvére te nehány elszórva a messze világon</l>
					<l>Kapd el a lapdát íme itt dobom és messze hajítsd el</l>
					<l>Harmadik testvérünknek adja tovább és dobja keresztbe</l>
					<l>Szép tüzes lapdáját gondolatomnak amit a szavak szárnya röpít el</l>
					<l>(Még így is a szó a nyelvek bábeli zűrzavarában</l>
					<l>Messze repül messzebb min az ostoba ágyúgolyó</l>
					<l>Play-ready s már pattan is koponyámról a derék lapdaverőről</l>
					<l>Odasüss ott szeli már fütyörészve aranyos levegőjét</l>
					<l>Ennek az édes és fanyarul üde április végnek</l>
					<l>Most szállt el éppen a parlament kupolája fölött</l>
					<l>Most a Balatont hagyta el s a Vág völgyén átkelt a határon</l>
					<l>Osztrák havasok dermedten és gőgösen merednek utána</l>
					<l>Már az Alpok fölött nyilal át alatta teuton erdők</l>
					<l>Emitt csillog a genfi tükör az ott Potsdam a berlini uccák</l>
					<l>Nagy tömeg feketéll élteti Hitlert és szidja az istent</l>
					<l>Amiért valamikor akkorára tervezte a földi vidéket</l>
					<l>Hogy elfér rajta és megterem más is mint a bolondok</l>
					<l>Boltok palotája üvegből hol rendes rekeszekben</l>
					<l>Mint a darázsfészek kockái között ül egy furcsa bogárfej</l>
					<l>És sző valamit valami Rögeszmét makacsul és elkeseredve</l>
					<l>Amit százszor széttépett már és szertefújt az a Világos</l>
					<l>Értelem ami árad a Napból és Életnek tudja magát</l>
					<l>Csak tovább lapda csak magasabbra innen már lát közeledni</l>
					<l>Testvérem szép okos szeme ismerős hunyorítással</l>
					<l>S jelzi hogy tudja jól mit gondolok erről szólni se kell</l>
					<l>Csak dobni a szó lapdáját s már pattan vissza a válasz</l>
					<l>Hogy így van ez ám Odaát is tengereken túl</l>
					<l>Minden nemzet és minden nemzedék kezdi a táncot előlről</l>
					<l>Ezt a kállai kettőst mint akit tarantella csípett meg</l>
					<l>Aztán szédülve megáll s hallgatja szájtátva a hordón</l>
					<l>Ordítozó felcsert aki majd ellátja a baját</l>
					<l>Ördögöt űz és ráolvas békaepét és cinegemájat</l>
					<l>Szavak hüvelyét amiknek értelmét már senki se tudja</l>
					<l>Csak mi nehányan de minket senki se kérdez</l>
					<l>S mi nem felelünk mi ráérünk mi tízezer éve</l>
					<l>Őrizzük a Szó Velejét azt az ősi Jelentést</l>
					<l>Ezt a Grál-madarat ezt a szárnyas igét ami szálldos</l>
					<l>Ezt a lapdát amit Tér és Idő nagymessze ködéből</l>
					<l>Egymásnak hajítunk csak a Lélek hadseregében</l>
					<l>Szolgáló tízezeréves párezer régi lovag</l>
					<l>Jaj nekem jaj neked testvér mondd már te se bírod</l>
					<l>Mostanába’ megint börtönöd sima falát</l>
					<l>Ezt a palackot amibe belégyömöszölt a gonoszság</l>
					<l>Mint ama szellemet ott ezeregyéji regében</l>
					<l>Aki a végén már fogytán lévén türelme s reménye</l>
					<l>Átokkal verte azt is aki egyszer majd kiszabadítja</l>
					<l>Pajtás állj meg egy percre ereszd el a lapdaverőt</l>
					<l>Nem kellene mégis odavágni egyszer kellősközepébe</l>
					<l>Csak így puszta marokból ahol legsűrűbb a rajzás</l>
					<l>Ezt a lapdát ezt a kimondott Szót ezt a kézigránátot</l>
					<l>Ahelyett hogy kecsesen egymás kezibül kapkodjuk ügyelve</l>
					<l>Mint a bűvész nehogy kárt tegyen valakiben</l>
					<l>Odavágni bizony a nézőtér sarkába ahonnan</l>
					<l>Úgyse figyelnek ránk nem érdekli őket a játék</l>
					<l>Odavágni hadd robbanjon hadd legyen nagy riadalom</l>
					<l>Hadd kapják fel a fejük riadtan égremeredve</l>
					<l>Talán észreveszik amit mi rég látunk innen a hegyről</l>
					<l>Hogy mialatt ők a kuruzsló rekedt torkába figyeltek</l>
					<l>S játszottak urat és szolgát és hősi lovagi tornán</l>
					<l>Sisakosdit és jelvényes cifra maskarajelmezt</l>
					<l>Kötve karóhoz ebet “szentséges nemzeti önzést”</l>
					<l>Ázsia pusztáin szörcsögve dagad fel</l>
					<l>Valami sárga habarcs a Jangcekjang medreiből</l>
					<l>Szennyes buborék huppan a nyikorgó deszkafalon</l>
					<l>S bütykös és vézna lába alatt a páriadögnek</l>
					<l>Süpped a rizstelevény kérges fekete földje</l>
					<l>Árad az ár és jajgató falvakat hurcol a hátán</l>
					<l>S a Nagy Fal repedéseiből buggyan a sárga leves</l>
					<l>Mint kelevényből a genny (mert beleszúrt a fulánk</l>
					<l>Kis japán katonák kardhüvelyéből)</l>
					<l>Hömpölyög és csapkod és sírokat szaggat a földből</l>
					<l>Ferde szemek nézik ámulva Dzsingisz-kán nyilait</l>
					<l>S Tamerlán országa alatt rengeni kezd a talaj</l>
					<l>Hátha ez az egész habarék egyszer már (fordul a szél is)</l>
					<l>Nem a Csendes tenger partjainak lódul nagy tömegével</l>
					<l>Visszazúdul és hátratekint s ámulva megérti</l>
					<l>Hogy a Kaukázus szorosain s a Kaspi tenger partjai mellett</l>
					<l>Szabad az út ismét mint a tatárok napjaiban</l>
					<l>Jaj nekem és jaj neked testvér hadd el kár a beszédért</l>
					<l>Jobb lenne magunkra gondolni Mont Salvatra és Araratra</l>
					<l>Majd ha leszáll a vízözön s ormuk kibukkan az árból</l>
					<l>Jó lenne nekünk valami bárkasziget</l>
					<l>Hogy legyen ahonnan újra bocsáthassuk ki azt a galambot</l>
					<l>Építsünk gyorsan egy rettenetes nagy Zeppelint</l>
					<l>Melynek utasa meztelen puszta Lélek lehet csak</l>
					<l>Meztelen lelkek a motornál meztelen lelkek a kabinokban</l>
					<l>S a burok tompaezüst selymén meztelen lelkek dideregnek</l>
					<l>Mint ama szürkén sejlő vizén az alvilági folyónak</l>
					<l>Jöjjön mindenki velünk kinek nincs veszteni többé</l>
					<l>Úgyse egyéb vagyona mint puszta lelke e Földön</l>
					<l>Városok uccáin hurcolva megalázott tetemét</l>
					<l>Teste megunt terhét korbácsolt idegeit</l>
					<l>Agyvelejét a Lélek drága edényét rázva dühödten</l>
					<l>Hogy megszülje számára a kor nagy Gondolatát</l>
					<l>A Megváltást és a Megoldást hogy holnap mit ebédelsz</l>
					<l>Miközben házak és boltok maradnak el háta mögött</l>
					<l>“Ezen üzlet feloszlik” és “Megszűnik” felírással</l>
					<l>Én magam is testvér gondolok már néha ilyenre</l>
					<l>Homlokomon kiragasztom a kék papírszalagot</l>
					<l>“Ezen üzlet feloszlik” mást nem tudok én se</l>
					<l>Mondani ennek a kornak tán erre megáll a vevő</l>
					<l>Olcsó kiárusítás jóízű dögszagát szimatolva</l>
					<l>Meghal az én testem testvér elpusztulok s nincs más</l>
					<l>Végszavam és végrendeletem megmaradt vagyonomról</l>
					<l>Mint amire egykor iskolakönyvem tanított</l>
					<l>Mérjétek ki húsom csontjaimból főzzetek enyvet</l>
					<l>Másra úgyse tudott használni ez a világ</l>
					<l>Kapd el a lapdát testvér és hajítsd ki az űrbe</l>
					<l>Én már nem kapom el ez volt utolsó ütésem</l>
					<l>Szép tüzes emberi szó új bolygója a Napnak</l>
					<l>Kezdjen valahol valami új pályafutást</l>
				</lg>
			</div>
		</body>
	</text>
</TEI>