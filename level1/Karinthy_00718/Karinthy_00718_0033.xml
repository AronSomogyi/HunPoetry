<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0033" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tomi</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1747</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tomi</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tomi</head>
				<p>Együgyű monológ a kutyaszívről</p>
				<lg>
					<l>Nehezen szánom rá magam hogy a lelkemen könnyítsek</l>
					<l>S meggyónjam önmagamnak dadogó szavakkal a bűnt</l>
					<l>Mert bűnnek számít e kemény és harcoló korban a részvét</l>
					<l>Ha nem arra való s elismerten szomorú tárgyra pazarlod</l>
					<l>Mint amilyen az emberi balsors és munkanélküliség</l>
					<l>Láttam meghalni kórházban és harcban és vesztőhelyen is</l>
					<l>Embertársaimat és megesett hogy meg se sirattam őket</l>
					<l>Szórakozottságból vagy mert túlságosan figyeltem rájuk</l>
					<l>Önmagamat képzelve helyükbe s önmagát nem siratja az ember</l>
					<l>Még a haldokló körül is csak a rokonok sírnak ő maga nem</l>
					<l>Erre hivatkozva kérek feloldást a gyenge és ostoba tettért</l>
					<l>Amit azzal követtem el hogy én aki sírni nem szeretek</l>
					<l>S nem is sírtam már régen most mégis elpityeredtem</l>
					<l>Kimulni látván borzas kis pincsimet bizonyos Tomi nevűt</l>
					<l>Hogy történhetett ez szeretném valahogy elmagyarázni a dolgot</l>
					<l>Úgy tessék venni hogy negyedik éve tartozott Tomi hozzánk</l>
					<l>Afféle családtag aki jól érzi magát s éli világát</l>
					<l>Néha rámordul az ember nem mész a fenébe Tomi</l>
					<l>Mindig itt csetlesz-botlasz lábam alatt egyszer orromraesem</l>
					<l>Vagy nem hallgatsz kuss te komisz kutya éccaka van mit ugatsz</l>
					<l>Amitől Tomi mordul még kettőt aztán elhallgat érti a szót</l>
					<l>Tudja jól nem komoly ez csendesítve rezgeti farkát</l>
					<l>Azt csóválja jó-jó értem önnek se kell úgy kiabálni</l>
					<l>Tisztelt gazdám mit vár magamfajta kis pincsi kutyától</l>
					<l>Emberlétére mint magasabb értelem tudhatná már igazán</l>
					<l>Ösztön ez nálam hogy felriasztva éccaka így ugatok</l>
					<l>Aggódó ösztön hogy bemászik valaki s megtámadja önöket</l>
					<l>Már látom úgyis nincs baj most megyek vissza magamtól</l>
					<l>Vackomra álmodni kolbászt és szájkosarat és simogatást</l>
					<l>Rajongást és eszméletlen áhitatos szerelmet és gyűlöletet</l>
					<l>Így csóvált és lihegett és morgott Tomi ha rákiabáltam</l>
					<l>Vagy néha elszántan s végképp elkeseredve vissza is feleselt</l>
					<l>Hogyha rosszkedvemben elkergettem mikor nekemugrott örömében</l>
					<l>Vagy jókedvemben csúfolva én is ugattam vau-vau mint a kutya</l>
					<l>Visszacsaholt bizony ilyenkor elképedve s felháborodottan</l>
					<l>Hökkenve hátrált nekem ugrott füle reszketett mint a levél</l>
					<l>S az volt írva tincsek alól kifeketéllő izgatott két szembogarába</l>
					<l>Hogy ez már mégis csak példátlanul esztelen és gonosz ügy</l>
					<l>Mért ugat ön hiszen ön nem kutya miért alázza meg így</l>
					<l>Önmagában az embert s a kutyát bennem és azt hogy én ugatok</l>
					<l>Hiszen ön jól tudja különben hogy nálam ugatás és verdeső farkam</l>
					<l>Ugyanaz ugyanaz mint mikor ön kedvesen azt mondja szeeervusz Tomikám</l>
					<l>Na gyere ide buta kutyám na gyere na azért ne egyél meg</l>
					<l>Ugyanaz ugyanaz verdeső farkam és ájult lihegésem</l>
					<l>Ugyanaz a szeretet csak felfokozva százezermilliószor</l>
					<l>Mert nekem nincs egyebem én csak lihegéssel és csaholással</l>
					<l>És kilógó nyelvvel és összeugrálva és vinnyogva és körbepörögve</l>
					<l>Mint a tébolyodott én csak úgy tudom azt kifejezni</l>
					<l>Azt a minden földi gyönyörnél mámorítóbb örömet</l>
					<l>A szeretetnek és szerelemnek minden más ösztönt elsöprő viharát</l>
					<l>Amit én érzek válaszul ami bennem válaszol a szeretetnek</l>
					<l>Pirinyó kis derengésére mikor ön azt mondja nekem na jól van Tomi kutyám</l>
					<l>Hogy túl éhségen s életvágyamon túl ujjongjak és ugatozzam</l>
					<l>Itt vagyok itt vagyok itt vagyok halleluja ember-gazdám én uramisten</l>
					<l>Itt vagyok itt vagyok engedd hogy meghaljak a szeretettől</l>
					<l>Hát csak azért mondom nem szép játék csúfolni a csaholást</l>
					<l>Ez reszketett és dobogott abban a bundapamacsban</l>
					<l>Ami Tomi volt olyankor mikor én ugratva megugattam</l>
					<l>(Csak még fenti szavaknál is zűrösebben és ködösebben)</l>
					<l>Persze utána rögtön elfeledte ezt az egész haragkitörést</l>
					<l>S hajlandó volt összenyálazni s szájábavenni egészen</l>
					<l>Minden emberi lényt aki méltatta észrevenni személyét</l>
					<l>Áradozó boldogságában nem azért hogy vérét igya mint a vadnak</l>
					<l>Hanemhogy nyálával és testmelegével óvja s szeresse mint anya a kölykét</l>
					<l>Aztán futott is már fontoskodva szaglászni a sarokköveket</l>
					<l>Mintegy jelezve bocsánat azért én mégis csak kutya vagyok</l>
					<l>Pálya és foglalkozás szerint és hivatalból és hivatásból</l>
					<l>Más a kötelesség fajtámmal szemben és más megint a passzió</l>
					<l>Szenvedély és szerelem egy magasabb eszme szimatja</l>
					<l>Olyasféle mint önök számára a művészet meg a vallás</l>
					<l>S mégis s mindezeken túl az volt állandó benyomásom</l>
					<l>Hogy Tomi csöppetse elfogult az emberi fajta javára</l>
					<l>Gyöngéinket jól ismerte s jellemünk furcsa hibáit</l>
					<l>S külön-külön úgy bánt velünk ahogy jellemünk követelte</l>
					<l>Tudta ha Gabi szól rá Tomi takarodj le az ágyról</l>
					<l>Attól nem kell ugrani mindjárt elég ha úgy tesz mintha akarna</l>
					<l>Gabi szórakozott nem is figyel egy verssor jár az eszében</l>
					<l>Perc mulva majd odamegy és megsimogatja az ágyon</l>
					<l>Ám ha Julis mondja na Tomi készülj most jön a fürdés</l>
					<l>Már az ef betűnél ugorjon s bujjon a pamlag alá</l>
					<l>Nem mintha ezzel el lehetne kerülni azt ami végzet</l>
					<l>A gyűlölt szappant s az egész keserves csutakolást</l>
					<l>(Amit egyébként férfiasan tűrt mint orvost az úri beteg</l>
					<l>Akkor is ha különben nem nagyon hisz a tudományban)</l>
					<l>De késleltetni lehet “csak idő miért az ember küzd s haladék”</l>
					<l>(Ezt Shakespeare Brutusa mondta s egyebek közt Tomi is)</l>
					<l>Pontosan tudta Tomi ki a jó ember nem büntetőjogi</l>
					<l>Szempontból de igazán s ki a példásviseletű rosszember</l>
					<l>Egyszer órákig várt a lift mellett egy bizonyos hölgyre</l>
					<l>Akiről tudta hogy nagy kutyabarát s szereti felvinni a liftben</l>
					<l>Nem lustaságból mert pillanat volt neki hat emelet</l>
					<l>Gavalléros ravaszságból hogy az illetőnek örömet okozzon</l>
					<l>Volt Tominak mindezen kívül sok bonyolult magánügye is</l>
					<l>Főként nyáron mikor nyaraltunk Verőcén és a Balatonnál</l>
					<l>Kettőre jól emlékezem az egyik egy Szuszi nevű</l>
					<l>Ronda kis fekete szutykos és ostoba szuka volt ez volt a nagy szerelem</l>
					<l>Emiatt állt ki harminc hímmel s szerzett véres sebeket</l>
					<l>Másik egy nyafka és hisztérikus kis fehér úri dögöcske</l>
					<l>Reménytelen ábránd mégis miatta hagyta el kétszer a házat</l>
					<l>Reggel jött haza nem mert éccaka szólni hogy beeresszék</l>
					<l>Sunyin és behúzott farkkal bűntudattal bujt el előlem</l>
					<l>Jól emlékezett rá mit mondtam neki este Tomi ha elmész</l>
					<l>Azzal a pincsivel zárva találsz mindent csavaroghatsz az éjjel</l>
					<l>Ám ez is elmult Tomi fölött nem hagyott mélyebb nyomokat</l>
					<l>Járt és kelt és futkosott s délben ha hozták a terítőt</l>
					<l>Odaült a falhoz símulva mindig egy bizonyos ponton</l>
					<l>Rezgetve farkát várt és figyelt minden mozdulatot</l>
					<l>S csak akkor hagyta ott őrhelyét mikor már mindenki leült</l>
					<l>Akkor jött közelebb megállt a székek előtt és nézett várakozón</l>
					<l>S csak ha túlsoká nem vették észre vakkantott rosszaló hangon</l>
					<l>A Verpeléti úton Tomit mindenki szólongatta szerette</l>
					<l>Ő csak a farkával jelezte jó-jó tudom hogy ön kicsoda</l>
					<l>Meg se fordult most dolgom van de ismerem és kedvelem önt</l>
					<l>Bohémhírű kutya volt Tomi alapjában csakugyan az is volt</l>
					<l>Néha hazulról a kávéházba szaladt el utánam</l>
					<l>Ha kergettem visszafutott de a sarkon megállt és várt gyanakodva</l>
					<l>Hátha meggondolom behívom egy feketére vagy csevegni kicsit</l>
					<l>Bohém jóhiszemű szaglászó mindig kíváncsi bizalma okozta</l>
					<l>Élete döntő és megrázó eseményét is tíz nappal halála előtt</l>
					<l>Hogy elfogta a sintér s négy napot ült kutyabörtönben</l>
					<l>Amire itt most bővebben kitérni egyrészt nem akarok</l>
					<l>Másrészt mult héten őmaga referált erről a szombati lapban</l>
					<l>Ami aztán történt én csak arról számolok itt be</l>
					<l>Hazatérte után mindenki rögtön mondta s beszélte a házban</l>
					<l>Hogy Tomi kedélyét döntően feldúlta a drámai lecke</l>
					<l>Csendes lett és udvarias otthonülő nem szökdösött el</l>
					<l>Ha közeledtem nem feküdt rögtön hátára szokás szerint</l>
					<l>Hogy csiklandozzam amitől ínyét mutogatva röhögni szokott</l>
					<l>Ülve maradt komolyan rámnézett aztán nehezen indult</l>
					<l>Kétszer még ott volt lent az uccán a szép őszi derüben</l>
					<l>Szaglászott is keveset de már nem kellett lármázni és könyörögni</l>
					<l>Hogy tessék hazamenni ment bizony szó nélkül és szótfogadón</l>
					<l>Harmadnapra reggel szólogatom valahogy hiányzott a hangja</l>
					<l>Harmadszorra felelt a szekrény alól rekedt köhögéssel</l>
					<l>Csalom elő nagynehezen jön vánszorog ül a sarokba</l>
					<l>Hisz ez a kutya beteg vigyék át Farkas doktorhoz azonnal</l>
					<l>Magam nem érek rá sietek rengeteg restancia aznap</l>
					<l>Délelőtt tárgyalás ebéd Pesten este meghívás hajnalba lefekszem</l>
					<l>Másnap újból a harc süket vagyok semmiről nem veszek tudomást</l>
					<l>Harmadnapra (megint) kábultan ébredek tíz óra zúg a fejem</l>
					<l>Hirtelen átnyilal agyamon ülök fel hé mi van Tomival</l>
					<l>Jaj nagyságos ur mintha végét járná már csak szuszog az a drága</l>
					<l>Azt mondja az orvos szopornyica vagy a tüdővel valami</l>
					<l>Kapott injekciót én is borogatom ott fekszik a zugban</l>
					<l>S már hozzák is be Tomit gyolcsbatakarva s mint egy törött cserepet</l>
					<l>Letették ágyam elé s a pillanatban mikor fölébehajoltam</l>
					<l>Mintha nem is véletlen volna a szomszéd lakás vékony falain át</l>
					<l>Csend lett elhallgatott a rádió nyekergő reggeli muzsikája</l>
					<l>Csend lett de nagyon csend mert a nedves rongyok hevederében</l>
					<l>Tomi már alig pihegett hasa és álla kushadva elernyedt</l>
					<l>Csak tompora rándult még kínosan mint egy eltaposott fejü</l>
					<l>Nagy hernyó selyemhernyó ami már nem fog begubózni soha</l>
					<l>Fekete hű szemeit is betakarta már valami vöröses lepedék</l>
					<l>S a csendben perc mulva szóltam rá Tomi s magam is összeriadtam</l>
					<l>Hogy milyen magasan s vékonyan s kámpicsorodva jött ki torkomból a hang</l>
					<l>Tomin kis remegés futott át de a farkát már nem tudta felemelni</l>
					<l>Füle mellé fektettem a tenyerem s ekkor elomló erőfeszítéssel</l>
					<l>Utoljára még tenyerem öblébe belehajtotta néma fejét</l>
					<l>Picit mozgott benne elhelyezkedett mint aki most végleg igy marad ott</l>
					<l>S még éreztem amint átküldte ereimbe testének utolsó melegét</l>
					<l>Tomikám súgtam mégegyszer s tulajdon hangomnak idegen</l>
					<l>És távoli távoli és régfeledett muzsikájától most már kiszivárgott</l>
					<l>Szememből a könny egyetlen csepp amitől egyszerre minden</l>
					<l>Egyszerü lett és meleg és otthonos és érthető mint maga az élet</l>
					<l>Most már értettem mit jelentett Tomi vad és haragos ugatása</l>
					<l>Mikor azt magyarázta vele szavakon túl hogy nem az étel</l>
					<l>S nemcsak az ösztöni érdek köti hozzánk hanem valami más</l>
					<l>Tenyerembehajtott haldokló feje melyben már nem volt semmi kívánság</l>
					<l>S szememben az a kis nedvesség egyszeriben összefolyott</l>
					<l>S most én még e könny fanyar utóízével tünődő szemeimben</l>
					<l>Mondom el önöknek bizony mondom nektek mit tudtam meg Tomiról</l>
					<l>Mindazokon kívül amit ugyis tudni lehet egy pincsikutyáról</l>
					<l>Bizony mondom semmi több ez az eltűnő semmi kis élet tenyeremben</l>
					<l>Semmi több maga a tiszta szeretet és mégkevésbé kevesebb</l>
					<l>Ugybizony az a bizonyos szeretet amit áhitatos önkívületben</l>
					<l>S marcangoló harcokban szomjaz és áhit és keres az emberi lélek</l>
					<l>Hogy égessen mint a csipkebokor s tátogjon mint Ferenc halai</l>
					<l>Ime itt fekszik ilyen egyszerü és picike és tisztán ragyogó</l>
					<l>Mint százezer mázsa szurokércből kilugozott rádiumaktivitás</l>
					<l>Semmije sincs neki nincs esze és lelke sincs csak szeretet</l>
					<l>Nincsenek gondolatok s már ösztönök se csak szeretet van</l>
					<l>Élete sincs már nem is akar már élni csak szeretni akar</l>
					<l>Ész nélkül lélek nélkül ösztön nélkül élet nélkül való szeretet</l>
					<l>Bizony mondom magunknak is emberek ugye milyen jó volna</l>
					<l>Szeretni tudom én szeretni akarunk egymást szeretni nem mimagunkat</l>
					<l>Egymást és nem azt az unalmas én-valakit akihez láncol az élet</l>
					<l>Jó volna szeretni ugye jó volna szeretni másvalakit nem sírni magunkért</l>
					<l>Tudom jók vagytok gyerekek jók a gonoszságtól eltorzult lárva mögött</l>
					<l>Várod már ugye várod gyilkosom várod már a halálom</l>
					<l>Jó volna szeretni ugye jó volna szeretni de hogy sirsz, amig élek</l>
					<l>Ugye várjátok már mind velem együtt hogy tudjatok végre szeretni</l>
					<l>Meghalni ugye meghalni hogy szeressetek és sírjatok értem.</l>
				</lg>
			</div>
		</body>
	</text>
</TEI>