<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0038" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Karácsonyi elégia</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">875</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Karácsonyi elégia</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Karácsonyi elégia</head>
				<lg>
					<l>Mit tettél ártatlan szívemmel, gyalázatos kor, felelj meg</l>
					<l>Karácsony van, de nekem nem kellenek olcsó fenyőgallyaid</l>
					<l>Hazug viaszkönnyet ne sírjon a karácsonyi gyertya</l>
					<l>Meg nem vesztegetsz cifra csecsebecséddel</l>
					<l>Rántsátok le az asztal vacsorázó fehér terítőjét</l>
					<l>Fekete posztó van alatta, két gyertya ide és feszület</l>
					<l>Krisztus törvényszéke elé rángatlak, hívlak tetemére</l>
					<l>Ennek a gúzsbakötött és megtört valaha isteni szívnek</l>
					<l>Milyen boldog voltam én ennek a századnak elején</l>
					<l>Nem magam miatt szegény voltam és magamrahagyott</l>
					<l>De volt valami példátlan izgalom és remény a levegőben</l>
					<l>Készültünk valamire és vártunk valami Meglepetést</l>
					<l>Aminőt soha még hinni se mert a világ</l>
					<l>Egy nemzedék se, mióta Cromagnon s a neanderi völgy</l>
					<l>Ködös reggeleit elhagyta ez a földre lepottyant</l>
					<l>Valami idegen bolygóról idekerült különös féreg, az ember</l>
					<l>Hasonló s mégis egészen más mint az ittlakó többi barom</l>
					<l>Remegett minden ebben az ünnepi várakozásban</l>
					<l>Mint a gyerekek, mielőtt megszólal odabent a csengő</l>
					<l>Én magam sejteni véltem azt is, mi lesz az ajándék</l>
					<l>Homályos célzással régen ígérte már sok kusza jel</l>
					<l>Idelent a Földön és fönt a csillagos Égen</l>
					<l>Ezt a csákót és kardot, ezt az isteni kinevezést</l>
					<l>Hogy mostohatestvéreink fák és krokodilok</l>
					<l>Közt a legifjabb s nem is a legjobb és legügyesebb</l>
					<l>Az a fajta, amelyhez tartozom véletlenül én is</l>
					<l>Hogy éppen ez kapja kezébe amire mindnek foga vásik</l>
					<l>Kényre-kedvre örökbe a Nagy Mennyei kirakatnak</l>
					<l>Legszebb játékát, ezt a nagy Lapdát, aminek Föld a neve</l>
					<l>S amivel játszani már nem akar többé aki csinálta</l>
					<l>Gyönyörű lapda, éppen nekünk való embergyerekeknek</l>
					<l>Nem olyan nagy mint a Nap például, de nem is oly forró</l>
					<l>Ujjunk meg nem égeti s tele van gyönyörű rajzzal</l>
					<l>Erdők és tengerek és hegyláncok csupa színes ábra</l>
					<l>Hókristály és vízirózsa és északi fény gyönyörű</l>
					<l>S miénk lesz az egész, tehetünk vele ami tetszik</l>
					<l>Belebujhatunk vagy kihajíthatjuk nagy ívben a térbe</l>
					<l>El is ronthatjuk, megnézhetjük a szerkezetét</l>
					<l>Mindenki lázasan készült ennek a századnak elején</l>
					<l>Erre az ünnepi napra, mikor az ember lesz úr a világon</l>
					<l>Kezdtük szemügyre venni alaposan ami majd miénk lesz</l>
					<l>Hogy tudjunk bánni vele, ne legyen fennakadás</l>
					<l>Élvezni, élni, csinálni minden pazar örömét</l>
					<l>Egyikünk a hal siklását figyelte a vízben</l>
					<l>S eltanulta, hogyan szed ki a vízből levegőt</l>
					<l>Másik a madarat röptiben nézte ravaszdin</l>
					<l>S másnap maga is harsogva felröppent mint a madár</l>
					<l>Harmadik tettenérte a Láthatatlan Sugarat</l>
					<l>S déli időben fényes nappal megjelent a kísértet</l>
					<l>Félelmes csontváz eleven testünk lágy kérge alatt</l>
					<l>A negyedik és ötödik közellé tette a távolt</l>
					<l>Megfogta az időt, eleven lett mozgó vásznon a mult</l>
					<l>Aladin csodalámpája hangot varázsolt a füledbe</l>
					<l>S tudtad Szaharában most sírni a sárga sakált</l>
					<l>Tündérmese csizma hétmérföldes hipp-hopp ahol akarok</l>
					<l>Így kavargott négy évszak négy díszlete közt a Darab</l>
					<l>Mennyei Színjáték és csupa emberi drága szerep</l>
					<l>Énnekem is volt szerepem húsz évesen ilyen fiatalon</l>
					<l>Készültem rá még mielőtt látni tanult a szemem</l>
					<l>Hogy a prológust majd én mondom el, ha kezdődik a játék</l>
					<l>Egy reggel, jól emlékszem, a Halley üstökös éppen</l>
					<l>Fönt libegett halványan hajnali égi mezőn</l>
					<l>Jöttem a réteken át gyalogost Rákos felől fútt a szél</l>
					<l>S komponáltam az Ódát nyurga nagyszájú kamasz</l>
					<l>Mint akinek nincs, nem is lehet más dolga csak ez</l>
					<l>Ódát harsogni, ódát a Századhoz, mámoros ditirambust</l>
					<l>“Én múzsák ifjú papja” vagy Rotterdamus Erasmus</l>
					<l>Ennél is szebbet, ujjongóbbat és szabadabbat</l>
					<l>Eldicsekedni fennszóval, hogy necsak az élők</l>
					<l>Hallják, hallják a holtak is régi temetői rögökben</l>
					<l>Da Vinci Lionardó és Daedalus és Shakespeare és Verulami Bacon</l>
					<l>Pár semmi évezred iskolatársa és tanulója</l>
					<l>Hogy szárnyas szavaik zúgó szárnyakká átalakultak</l>
					<l>S nem kép és hasonlat immár a büszke beszéd: repülés!</l>
					<l>Mert félórával előbb láttam két földi szememmel</l>
					<l>Dagadni és dudorodni a földet s horpadni a mennybolt</l>
					<l>Kupoláját ferdén libegve s futni alattam a felhőt</l>
					<l>S nem rímek és szavak és muzsika részegített meg</l>
					<l>Nem szédített látni káprázatot olcsó borával a Szépség</l>
					<l>Ez a Valóság volt, ez a vászonból tákolt monoplán</l>
					<l>Minden szépnél szebb, minden Igézetnél igazibb Igézet</l>
					<l>Hogy győzni fogunk diadal diadal diadal minékünk</l>
					<l>S ha a mennyeknek országa nem száll le a földre</l>
					<l>Majd érte megyünk mimagunk s “lészen éj és nap</l>
					<l>Hat nap és hat éjjel s a hetediken megpihenünk”</l>
					<l>Így volt ez s még aznap délután szép kedvesemmel</l>
					<l>Ültünk a budai cukrászda hűvös terraszán</l>
					<l>S álmodtunk kisdedet aki majd megéri ezt a napot</l>
					<l>Gyalázatos század, mit tettél mire a kisded megszületett</l>
					<l>December közepetájt karácsony előtt tizenhetedikén</l>
					<l>Százezer ember hörgött Mazurnál a jeges pocsolyában</l>
					<l>S kedvesemet elvitte mint meg vagyon írva</l>
					<l>“Gyűlölet és téboly mocskos magzatja a dögvész”</l>
					<l>Országok tépték s marcangolták egymás húsát mint az ebek</l>
					<l>Aztán csönd lett, a megtépett föld sebeit nyalogatta</l>
					<l>Sok-sok év mulva tértem magamhoz egy árokban valahol</l>
					<l>Ahová dobott a földrengés s elindultam keresni helyem</l>
					<l>Kábultan még roggyanó térddel és betörött fejjel</l>
					<l>Keresni a kedvem és hitem és hetyke bizalmam</l>
					<l>Hová tettétek mi ez miféle világ lett</l>
					<l>Hol a kerek asztal aminek gazdáját dícsérni akartam</l>
					<l>Köszönteni dallal miféle arcok ezek a régi helyén</l>
					<l>Ostoba gúnnyal hallgatnak ha szólok nem értik a nyelvet</l>
					<l>Köszönök és nem is felelnek torkomon akad a szó</l>
					<l>Ég felé nyujtom tenyerem hogy eszükbejussak</l>
					<l>Összenéznek s alamizsnát tesznek belé azt hiszik koldulni jöttem</l>
					<l>Mennék már innen repülnék fönt berreg valami</l>
					<l>Aranyat csempész a gépen a bankár át a határon</l>
					<l>Vagy valami bombát a háborúra spekuláló iparos</l>
					<l>Messze suhan már nem érem utól összeesem az ucca kövén</l>
					<l>S már nem tudom eldadogni vádoló végrendeletem</l>
				</lg>
			</div>
		</body>
	</text>
</TEI>