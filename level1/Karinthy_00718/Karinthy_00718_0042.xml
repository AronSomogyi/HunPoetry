<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0042" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Egy reggel dátum nélkül</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1904</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Egy reggel dátum nélkül</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Egy reggel dátum nélkül</head>
				<p>Látomás</p>
				<lg>
					<l>Nem segít ezen se filozófia se vallás még a költészet se használ</l>
					<l>Részeg hasonlatok és János Jelenései és rajongó hallucinációk</l>
					<l>És nincs tudományos rendszer és nincs hindu szelídség és Buddha-mosoly,</l>
					<l>És agyafurt magyarázatok amiket külső mintákra kieszeltem</l>
					<l>Mindez nem segít mindezt hiába hívom mindez szerteszalad</l>
					<l>Nincs múzsa akinek gyámolítását hívhatnám mint a régi poéták</l>
					<l>Nincs Herceg akinek kegyes tetszését remélve ajánlani merném</l>
					<l>Mielőtt belefognék elgondolni most azt a Dátumnélküli Reggelt</l>
					<l>S még képzeletem is akivel íme ily furcsán magamramaradtam</l>
					<l>Vakaródzik és vonakodik nem akar tudni erről a képtelen ügyről</l>
					<l>Oldalt pislog menekülni szeretne itthagyni magamra egészen</l>
					<l>De én torkon ragadom én kényszerítem és nem engedem őt el</l>
					<l>És visszafordítom arcát s a nyakát is hogy szembekerüljünk</l>
					<l>Hogy merőn belenézzek rebbenő két rémült szembogarába</l>
					<l>Hogy vacogó szájából töredezve bár és kusza de töredelmes igékkel</l>
					<l>Kicsaljam a szót a vallomást hogy elmondja mit lát ha elhangzik a kérdés</l>
					<l>Látod-e a Dátumnélküli Reggelt én képzeletem s ha látod láttasd velem is</l>
					<l>Hogy sebtiben ahogy vallasz rögzítsem és lejegyezzem a képet</l>
					<l>Pár perccel vagy pár órával előbb még világos volt ez a kép</l>
					<l>Ami azért különös mert pár órával előbb még éjszaka volt</l>
					<l>Most kezd pirkadni éppen de milyen furcsa pirkadat ez</l>
					<l>Amihez képest ragyogó fény és hő és értelem volt az előbbeni éj</l>
					<l>(Vedd úgy mint negatív filmszalagot amin fehérek az árnyak</l>
					<l>S a hajnalodó horizont s a lámpák s fönt a hunyorgó csillagok feketék</l>
					<l>Hirdetve közeledését egy vakító mély luknak az égen a fekete Napnak)</l>
					<l>Igy indul e reggel egyébként pedig nincs rajt semmi rendkívüli</l>
					<l>A külvárosi széles úton dübörögve és nyikorogva egy tejeskocsi megy</l>
					<l>Még csukva a kapuk s a redőnyök alszik a fáradt Budapest</l>
					<l>Aztán lassan siseregni kezdenek sarkok körül a viciseprők</l>
					<l>S a pálinkamérések felső ablakán betegen kiszüremlik a lámpa</l>
					<l>Kutya vakkan valahol már kinyílt a kapu utána álmosan ásitozón</l>
					<l>Tárja a többi is egyenkint kikukkan egy borzas fej támasztja a szárnyát</l>
					<l>A pék is kinyit nagy recsegéssel zajjal szalad fel a vaslap</l>
					<l>Ládákból gyüjti kupolás kocsijába hajnali kincsét a szemetes</l>
					<l>Megy minden mintha térben volna s időben okkal és okozattal</l>
					<l>A kávéház üres asztalsora végén leül az első hajnali vendég</l>
					<l>Most hozzák épp a lapot a pincér lerakja és rámába feszíti</l>
					<l>A kenyereslány mellecskéi himbálva inganak ahogy viszi a kosarat</l>
					<l>Túl a járdán aktatáskával egy hivatalszolga s az ablakból csecsemősírás</l>
					<l>Az órás is nyit mindjárt s a piperebolt s a hentes a benyílósarkon</l>
					<l>Mindenki úgy tesz mintha ébredni élni akarna folytatni a táncot</l>
					<l>De furcsa bolond reggel nem tudja senki mi történt és mi akadt el</l>
					<l>Lendület nélkül még darabig zajtalanul rohan tovább a kerék</l>
					<l>Egy mámoros züllött tanár sejt csak valamit egész éjjel ivott</l>
					<l>Ordít most különös szavakat dülöngve zokog nekidőlve a falnak</l>
					<l>Testvérek segítség mi van itt hiszen kiesett a világ feneke</l>
					<l>Nem vagyok én beteg biztos úr tessék hagyni bár az volnék igazán</l>
					<l>Élnék betegen és boldogan hogy élek és félek a szörnyű haláltól</l>
					<l>De tessék felgondolni hogy én soha nem éltem hogy nem is vagyok én</l>
					<l>Engem csak álmodott valami úgy jöttem ide úgy tengődtem darabig</l>
					<l>Most pedig vége ennek is már nem akar engem álmodni tovább</l>
					<l>Karját fogja a rendőr nehány kíváncsi lódul utánuk elmarad ismét</l>
					<l>Iskolatáskával nézi a bolond menetet egy nyurga kamasz</l>
					<l>Bánat fogja szíven vajaskenyérbe harap tünődve ballag az úton</l>
					<l>Mit is gondolt ezzel az álommal és élettel ez a züllött alak</l>
					<l>Mégse volna igaz amit algebrából tanít és fizikából</l>
					<l>Medveczky s amiből készült valahogy épp most memorizálta</l>
					<l>S földrajzot pedig sokszor érezte földrajz és történelemórán</l>
					<l>Hogy hátha ebből az egész sok mindenféle dologból egy szó se valóság</l>
					<l>Hogy nincs is Afrika sohasem volt s nem létezett Julius Caesar</l>
					<l>Mert mindezt csak úgy kitalálták hogy legyen miről beszélni vitázni</l>
					<l>Hogy legyen iskola és műveltség és érettségi-vizsga és tananyag</l>
					<l>Igaz hogy mammuth-csontot is mutattak a szertárból és régi követ</l>
					<l>S a nagybátyja járt Amerikában s a nagybátyja nem hazudik</l>
					<l>De lámcsak másrészt arról is szó volt a lélektan - propedeutikában</l>
					<l>Hogy régi és nagyon okos és vén szinte szentnek számító bölcsek</l>
					<l>Hirdették komolyan hogy nincs is valóság csak emberi lélek az ám</l>
					<l>Cogito ergo sum ez így van de viszont ezenkívül semmi se biztos</l>
					<l>Most jut eszébe éppen ezen kínlódott tegnap este az ágyban</l>
					<l>Elalvás előtt (miután átesett a megszokott kéjes rémületen</l>
					<l>S a mámoron amit asszonyi testrészek és arcok gomolygása kiváltott</l>
					<l>S amiről ő tud csak senki más amit ő fedezett fel) a paplan alatt</l>
					<l>Hogy ezek is mint minden csak az ő képzeletében született</l>
					<l>Kóválygó álmok s a térben nincsenek de hát igazán mi is az a tér</l>
					<l>Rém messze csillagok ezt látni lehet de viszont azokon túl</l>
					<l>Valahol végének kellene lenni de hiszen nem lehet mert mi van ott</l>
					<l>Ahol végre van fal vagy nincs fal s ha van milyen vastag a fal</l>
					<l>Ha meg nincs fal hol van a vége hiszen ez iszonyú és rettenetes</l>
					<l>Hiszen mindjárt megőrül s a feje szétrobban vagy elájul az ablakon át</l>
					<l>(Szerencsére mindez nem történt hanem dobogó szívvel elaludt)</l>
					<l>Elaludt s most megint ébren van megy a suliba reggel</l>
					<l>Ámde ő-e az csakugyan ő-e az aki este aludni feküdt</l>
					<l>Nem bomlott-e fel valami éjjel miközben figyelni nem ért rá</l>
					<l>Nem bomlott ki a férc valahol hogy most szétfeseljen az ürbe</l>
					<l>Ahogy ez a részeg kiabálta világgá mikor elvitte a rendőr</l>
					<l>Igy évődik hórihorgas gondolatok közt ez a nyakigláb diák</l>
					<l>Életet nem látott még s a szerelmet is csak feltalálta fel nem fedezte</l>
					<l>Megy még pár lépést hirtelen halványodni kezd tűnő körvonala</l>
					<l>Teste áttetsző lesz mint a köd látni rajta keresztül halványan a járdát</l>
					<l>Egyszerre csak eltűnik mintha mintha keresztülment volna valami rajta</l>
					<l>Talán ez volt az utolsó rögzített pont ebben a reggeli képben</l>
					<l>Ez a pár gondolatfoszlány egy kósza diák agyvelejében</l>
					<l>A többit nem tudja látni már összefüggően kínlódó képzeletem</l>
					<l>S hogy hajszolom és űzöm és korbácsolom csak makacsabb lesz</l>
					<l>Visszatorpan behúnyja a szemét mint ki meredély szélére jutott</l>
					<l>Most még egy végső erőfeszítésre unszolom nézzen le a szakadékba</l>
					<l>Ott forog valami ott villan valami örvénylik és szerteszalad</l>
					<l>Néhány részletét talán el lehetne még kapni sietve belőle</l>
					<l>Mintha a látcső fordított felével látnám kicsinyítve az előbbi körutat</l>
					<l>Apró pontok az emberek az ónszínű fémes ködfátyolon át</l>
					<l>Valaki szól mellettem az a furcsa hogy egészen közel van a hangja</l>
					<l>Mégsincs senki közelben csak távoli távoli nagyon távoli tájak</l>
					<l>A hang valakit kér hogy nyujtsa kezét s fektesse a takaróra</l>
					<l>De nincs takaró sehol s ha van a kinyujtott kéz átfut szövetén</l>
					<l>Ámde forogni kezd egy számlap s a számlap minden mutatója</l>
					<l>Egy másik vidéket jelent nem tudni a Messziben vagy a Régben</l>
					<l>Egy kedves olasz lány arca egy langyos dunaparti este</l>
					<l>Egy dallam mint az arany olvadt arany a gordonka szívéből</l>
					<l>Osztriga tengervize hűvös szél hatéves kislány mohó két szembogara</l>
					<l>Szöcske kúszik a fűszálon s Napoleon áll a gúla tövében</l>
					<l>Mind csupa más dolog mégis mind hasonlít valamiben</l>
					<l>Állj meg Számlap hallgass Hang erőlködj képzelet fejtsd meg a titkot</l>
					<l>Mi az amiben egy mi az amitől összefügg mi az amitől kép ez a sok mozaik</l>
					<l>S ahogy a zakatoló motor pillanatra megáll szikra pattan ki belőle</l>
					<l>S már tudom is fényében elolvasom kép keretén a címet: fájdalom</l>
					<l>Ez fáj ez mind fáj ez mind a fájásnak más alakja előttem</l>
					<l>Jelmezbe öltözött más-más szerepet domborító egyetlen drámai hős</l>
					<l>Gyötrelem-Fregoli ugyanaz mind egy színpadon ötven alakban</l>
					<l>Futkos és mókázik ő a pincér és ő a vendég és ő a tányér és ő az asztal</l>
					<l>És ő az olasz lány s az alkony s a dallam s a szöcske s a császár</l>
					<l>Ötven darabba tört éles kínzó fájdalom mint az üvegcserepek</l>
					<l>Ez a császár egy fájó borda ez a szikla egy fájó nyakszirt</l>
					<l>Ez a Pán-síp egy fájó sípcsont és ez az örvény egy görcsbeszorult szív</l>
					<l>Ez a mennydörgés a langyos tavaszi délben egy zakatoló halánték</l>
					<l>És ez a szférák zenéje se más mint egy hörgő tüdő robaja</l>
					<l>És ezek a hegyszakadékokon át tajtékzó messzi zuhatagok</l>
					<l>És ez se más csak a homlokról lassan a szemekre folyó hideg veríték</l>
					<l>Itt valami szenved és gyötrődik itt él valami ami már nem akar élni</l>
					<l>De fél nem lenni mert nem tudja marad-e utána valami</l>
					<l>Lesz-e hely lesz-e tér újszülöttje számára odakinn és odalent</l>
					<l>Ez a görcsbefutó szív ez a hörgő tüdő ez a rémült agy ugyanis</l>
					<l>Ez az én ami már nem lesz ez most azért hörög és lüktet mert vajudik</l>
					<l>Ez most akarja megszülni önnönhelyébe azt amit soha nem ismert</l>
					<l>Azt amit borzongva sejtett csak a külső valóságot amelyben</l>
					<l>Nem lesz és nem volt ami születését megelőzte s követi most a halálát</l>
					<l>Ami számára nincsen mintahogy nem volt ő a világ számára valaha</l>
					<l>Most szüli meg most nyomul ki lelkéből most születik a világ</l>
					<l>Az a teljesség ami eltűnt nem tudott lenni mióta ő megszületett</l>
					<l>Az üres semmibe és káoszba most fordul ki lihegve és nyöszörögve</l>
					<l>Egy ember egy isten egy emberlélek méhéből az Abszolutum</l>
					<l>(Ding an Sichnek nevezte Kant) amit sötétben rejtegetett</l>
					<l>E dátumnélküli reggelig méhében emberivé átalakítva</l>
					<l>Ezt az újszülöttet akit fájdalom szült de ő már nem fog fájni magának</l>
					<l>Mert ő Valódi Világ ő a Nemén ő az Éntelen Élet</l>
					<l>Íme ily szavakat dadog és hörög szorongató ujjaim közt fuldokló képzeletem</l>
					<l>Még egy kérdésem van még erre felelj ó képzelet mielőtt elájulsz</l>
					<l>Látod-e a jelent a mostanihoz hasonló pillanatot</l>
					<l>Abban a reggelben mikor az az Én semmibe torzul</l>
					<l>S ha látod mondd el de csak egy furcsa folyó kanyarog</l>
					<l>Kanyargó folyó amiben vergődve próbál úszni egy emberalak</l>
					<l>Úszik s nem jut előre mert mögötte jéggédermed a hullám</l>
					<l>Előtte pedig köddépárlik a víz a lába befagy keze semmibe kapkod</l>
					<l>Ez a dermedt jég a Múlt ez a megfoghatatlan köd a Jövendő</l>
					<l>Ebben úsztál ezért álltál egy helyben ezért nem tudtál jutni előre</l>
					<l>Látsz-e még valamit látok pattanni szines buborékot</l>
					<l>Előbb csak egy picikét akkorát mint mikor egy atom belseje pattan</l>
					<l>Ami egyre terjed robban a többi atom körülötte robban a test</l>
					<l>Börtönét az anyag szétveti formáját és keretét robbantja a kristály</l>
					<l>Már szétrobbant a Város az ország amiben éltél amihez</l>
					<l>Emlékeid kapaszkodtak most pedig szétrobban a földrész</l>
					<l>Utána - hangtalanul - bolygód s a Naprendszer s terjed a láng</l>
					<l>Robban már a Tejút robbannak távoli ködfoltok robban a kozmosz</l>
					<l>Egyre távolabb odáig ahova már úgyse küldtél engem soha el</l>
					<l>Odáig ahonnan már csak egyetlen Hang kiabál süketülő füleidbe</l>
					<l>Ezt kiabálta nos akarsz-e még kell-e még s ha akarsz még</l>
					<l>Mondd meg mit akarsz és meglesz én megteszem ints a fejeddel</l>
					<l>De te már nem intesz mert már nem tudod mit akartál</l>
					<l>S aki nem tudja mit akar annak már semmise kell</l>
					<l>S még mintha rezegne valahol egy ámuló távoli kérdés</l>
					<l>S még mintha mozogna valamerre egy pont a híg levegőben</l>
					<l>S még mintha keresne valamit valahonnan egy tétova szem</l>
					<l>S még mintha felelne valamiért szavára ha tudna felelni</l>
					<l>Ám ez a semmi már nem is fekete annyira nincsen</l>
					<l>Ez már semminek is olyannyira semmi hogy már csaknem valami</l>
					<l>Ott ahol semmi sincs ez a semmi nagyon hasonlít valamihez</l>
					<l>Egy ágyon az emeleten nemlétező tárgy fekszik nemlétező párna fölött</l>
					<l>S egy nemlétező arc hajlik az arca fölé s nemlétező ujjaival</l>
					<l>Lefog egy nemlétező szemhéjat s egy nemlétező cselédlány</l>
					<l>Fut le az emeleten s a házmester felé valamit lihegve kiabál</l>
					<l>Nemlétező portás hoz éppen egy nemlétező levelet</l>
					<l>Torpanva megáll fejét csóválja mert a nemlétező házmester</l>
					<l>Rászól portás úr álljon meg nem kell már szegénynek az a levél</l>
					<l>A jó író úr nincs többé nem létezik most halt meg épp az előbb</l>
				</lg>
			</div>
		</body>
	</text>
</TEI>