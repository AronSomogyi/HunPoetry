<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0037" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A reformnemzedékhez</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1579</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A reformnemzedékhez</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A reformnemzedékhez</head>
				<p>Hevenyészett elszámolás a költőre bízott talentomról</p>
				<p>”Vidám fiuk, kik bornál egyesültök Közétek bűvöl engem dalotok ----------------- Fogadjatok be én is dalolok... ----------------- A mult időkről újakat beszélek A vén Panard-dal én együtt ivám...”</p>
				<lg>
					<l>(Béranger-Petőfi.)</l>
				</lg>
				<lg>
					<l>Nem nagyon hívtatok gyerekek hogy dörmögő basszussal kontrázzak nektek</l>
					<l>Mikor ujkort éltetvén rágyujtottatok a reformnóta szép szövegére</l>
					<l>Harag nélkül mondom a hiúság ballasztját régen lebocsájtottam</l>
					<l>Csak nehezék az higgyétek el vagy fityegő zászló árboc tetején</l>
					<l>Nem is szólnék ha nem motoszkálna bennem valami derűs gyanakvás</l>
					<l>Hogy le akartatok tagadni általában mintha nem is volnék</l>
					<l>Vagy mintha elástam volna a rámbízott talentomot senki se látta</l>
					<l>Pedig tudjátok titokban hogy dehogy ástam el csináltam belőle</l>
					<l>Százannyit és ezerannyit mintahogy a Gazda kívánja figyelő szemmel</l>
					<l>Csakhát nem vertem rá képmásomat mindegyikre külön s az évszámot</l>
					<l>A szabadalmi jogvédelem és a copyright sose volt erős oldalam</l>
					<l>Még a “scripta manens” se volt szent néha a “verba volans”-t többre becsültem</l>
					<l>Elmulasztottam ügyelni hogy a megtalált szó nevemhez fűzve maradjon</l>
					<l>Többet mondok számomra ez a tulajdon név se volt oly szörnyű jelentős</l>
					<l>(Emlékeztek még a gyerekkori fogócskára “nem ér a nevem?”)</l>
					<l>Hiszen önmagamat úgyis csak azzal a minden névnél ritkább örökebb</l>
					<l>Senki másra nem illő soha visszanemtérő egyetlen jelöléssel és</l>
					<l>Császári rangnál és névnél gőgösebb szólítással e földi téreken: én</l>
					<l>Vagy egyetlen nagy “I” betűvel mint az angyali angol önérzet</l>
					<l>Igy hát előfordulhat sokszor bizony hogy nem is tudom igazolni magam</l>
					<l>S ó mily rettenetes megeshet hogy a kor történelmiből szépen kimaradok</l>
					<l>S eljövendő évszázadok késő unokáinak unokája a reményteli ifjú</l>
					<l>Szipogva nem szurkol a vizsgán miattam mert elfeledte első szeretőmet</l>
					<l>Se azért voltam bíz én és leszek is lexikonon s anyakönyvi kivonaton túl</l>
					<l>Attól a perctől hogy hunyorogva először nyilt ki barbár szemem a csudára</l>
					<l>Hogy e művelt régi világnak ezúttal úgy tetszett éppen velem megreformálni magát</l>
					<l>Onnan kezdve vagyok én s leszek is s ott leszek köztetek bármi csekélymód</l>
					<l>Bármily kicsiny mértékben név nélkül és névtelenül akár tudtok róla akár nem</l>
					<l>Ott leszek valahol a szavában és a szívében annak is ki rólam sose hallott</l>
					<l>Nem is sejtve talán hogy engem idézvén szép régi igéket</l>
					<l>Vagy kevély-szelesen holmi spanyolviasz-gondolatot amiről elhiszi szentül</l>
					<l>Most lelte meg éppen holott régporlódó koponyámból indult el koponyája felé</l>
					<l>Hogy eljusson s egy szikrát villantson benne valami titokzatos úton</l>
					<l>Itt vagyok én köztetek máris hiába nem láttok vagy látni nem is akartok</l>
					<l>Itt vagyok mint az a furcsa ifjú álmomból akiről szólt a legenda</l>
					<l>Va-Kong polgára ki először látta közöttük a Napot egy percre először és utoljára</l>
					<l>Egzotikus bolygó Napját mely egyszer kél s egyszer nyugszik egy emberöltő folyamán</l>
					<l>S szólni akart róla vergődő és csetlő-botló szavakkal hírt adni társainak</l>
					<l>De azok hallgattak csak gúnyosan s már kezdte hinni kaján mosolyukból</l>
					<l>Hogy káprázat volt az egész s hogy “nem tudhatni arról mit meg nem tapogattál”</l>
					<l>Míg egyszer ráeszmélt hogy ott áll köztük s látja őket s ők nem veszik észre</l>
					<l>Hogy köztük van nem látják s ilyenformán mégis csak neki volt igaza</l>
					<l>Így állok én így ülök én így borozgatok mellettetek a deszkapadon</l>
					<l>Hivatlan vendég ezzel az átkozott megneláss-süveggel kócos fejemen</l>
					<l>Mert idehúzott dalotok s most itt feszengek szégyenkezve és sóvár-irígyen</l>
					<l>Senki se szól hozzám s felemelt poharamhoz senki se koccintja poharát</l>
					<l>Legfeljebb elbámul a szembenülő pillanatra hogy magától táncol a kancsó</l>
					<l>Legyint mérgesen részeg vagyok gondolja csak arra nem gondol hogy ez én lehetek</l>
					<l>Rossz dolog ez gyerekek kísértetnek lenni ezt kopogja nektek apátok</l>
					<l>Ülni idegenül tulajdon családunk vacsorára terített víg asztala mellett</l>
					<l>Rángatom hát a terítőt szátokba nézek jobb híján s magamba így mulatok</l>
					<l>Vagy pedig lappangó mozdulatom furcsa hatását rajtatok figyelem</l>
					<l>Egyik odébbhúzódik (a mellettem ülő) önkéntelen mikor előrehajolok</l>
					<l>Másik meredten néz a szemembe s azt hiszi üres levegőbe tűnődik</l>
					<l>Ez itt nem úgy fejezi be a dalt ahogy gondolta vagy ahogy kedve szerint volt</l>
					<l>Az ott máshova tesz egy szót egy vesszőt mint ahová tenni akarta</l>
					<l>Vagy tette volna ha én történetesen e világra meg nem születek</l>
					<l>Az a párocska másképp enyeleg az a csókocska másképp csattan a szájon</l>
					<l>Ez az álmocska másként végződik ez a gondolatocska másként kunkorodik</l>
					<l>Ebből a simogatásból nyakleves lett volna és e pofonból símogatás</l>
					<l>Ha holt kezem meg nem fogja vagy meg nem lódítja az élő könyököt</l>
					<l>S minden eféle apró mozdulatból felém valami béke sugárzik</l>
					<l>Vidám gyönyörű Törvény hogy éltem s hogy kellettem valakinek</l>
					<l>Holt kezeket hiába nem szorongatott görcsösen gyermekkezem egykor</l>
					<l>Utolsót rándult a kéz s átadta az áramot jelezve add tovább s adtam is én</l>
					<l>Teljes a lánc még nem akadt meg van remény feltámadás ujjászületés</l>
					<l>Mert ez a Reform gyerekek nem a program és nem a becsvágy</l>
					<l>Az a reform hogy résen légy “figyelj és jól érezd magadat”</l>
					<l>Az a reform hogy sejtelmem se volt soha bizony semmi reformról</l>
					<l>Csak azt éreztem mint a diák hogy nekem majd vizsgázni kell ebből</l>
					<l>Ebből az életvalamiből amivel megbíztak s amit én is akartam</l>
					<l>És csak utóbb derült ki hogy nem az én kedvemért találta ki hajdan</l>
					<l>Valami őrjítően érthetetlen óriás akarat és bátorság és erőfeszítés</l>
					<l>Valami ordítás egy rettenetes hang nem tudni fájdalomtól vagy örömtől</l>
					<l>Ordított ekkorát de még most is remeg és gyűrűzik és torlódik tőle minden atom</l>
					<l>Ez az ordítás harsogott kezdettől fogva végig borzongó füleimben</l>
					<l>Ezt verte vissza bennem minden idegszál minden könny és kacagás</l>
					<l>Ez a kaland ez a hang volt az amitől tennem kellett mindég valamit</l>
					<l>Tennem vagy mondanom vagy gondolnom vagy közölni vagy kifejezni</l>
					<l>Mindegy milyen formában vagy reformában a műfajon semmi se múlik</l>
					<l>(Az én fejemet nem a dajka formálta belülről nyomta kifelé ez a hang)</l>
					<l>Ettől volt minden ezért kellett próbálnom mindég valami újat</l>
					<l>Ettől változott alak és anyag sőt halmazállapot ettől</l>
					<l>Voltam kicsi voltam nagy voltam rézből és gumiból és fából vaskarika</l>
					<l>Láng és hamu gáz és szén betölteni mindent elférni gombostű fejében</l>
					<l>Mert nekem tudni kellett gyerekek mit érez a ló álló kocsirúdnál</l>
					<l>Mikor lógatja fejét és néz és néha oknélkül dobbant a lábaival</l>
					<l>Mit érez a nő mikor vállát csókolják és aki nő sose voltam</l>
					<l>S mit érzek én magam mikor félek mikor hencegek mikor kétségbeesem</l>
					<l>Vajjon ezt érezte Platon és Buddha s ezt fogja gondolni X Y és Z</l>
					<l>Majd valamikor ha bekövetkezik amit megsejteni mertem</l>
					<l>Ettől erőlködtem ettől szerettem élni s várni a ritka pillanatot</l>
					<l>Melyben zakatolva megáll a nekilódult élet véremben és képzeletemben</l>
					<l>(Vér és képzetek és indulatok és gondolatok mind akadály csak)</l>
					<l>S egy pillanatra túl ezeken kitárul életem forrása a tiszta Valóság</l>
					<l>Ritka pillanat látnoki perc dolgok veleje boldog hangos nevetés</l>
					<l>Odaátról ahol létezem igazán túl e haláltól szorongó álmodozáson</l>
					<l>Egy pillanatra üveggé válik múlt és jövő kék és szürke sok rétege bennem</l>
					<l>E ritka pillanatok közt ami volt erről kell csak vallanom itten</l>
					<l>Hogy folyton változtam mint a felhők s állandó voltam mint a makacsság</l>
					<l>Ragaszkodva valamihez amire engem senki se kényszerített</l>
					<l>Amit senki nem kért amit senki se kérdezett amit senki nem követelt</l>
					<l>Se érdek se családi kapocs se fajta se szempont se lelki se testi közösség</l>
					<l>Mintahogy senki se kényszerít senki se kér nem kérdezi ezt a néhány sort</l>
					<l>Amit elmondok nektek igazolásul csak azért hogy végire járjak</l>
					<l>Mintahogy senki se kényszerít rá hogy reggel a kádban s míg járom a lépcsőt</l>
					<l>Miközben másnak üzleten és szórakozáson s főnökei kedvén jár az esze</l>
					<l>Töprengjetek emberi végzeten s hogy mi a jó mi a rossz és mi igaz és mi a hazugság</l>
					<l>Vagy senki se kényszerít hogy megálljak és meghalljam az uccán</l>
					<l>Két szembejövő töredék szavait s igyekezzem megtudni belőle</l>
					<l>Sorsukat és életüket megállván nagynehezen hogy közbe ne szóljak</l>
					<l>Így eshetett hogy ma már mérlegemet bármely percben átvizsgálhatja bárki fia</l>
					<l>Boltomban is ha böngész mindenki talál valami magánakvalót</l>
					<l>Gyermek és asszony és víg cimbora és költő és kutató és katona</l>
					<l>Mert sok mindent kínlódtam és éltem s mindenből maradt valami</l>
					<l>Sok hitvány könnyből nehány gramm tiszta só sok lőréből pár icce párlat</l>
					<l>Sokmillió végigszámolt kabátgombból nehány biztos “igen” és “nem”</l>
					<l>Nehány biztos “szeret” és “nem szeret” sokezer akácfa leveléből</l>
					<l>Sok bolond füstjéből és kormából sok szónak pár egyszerű kristály</l>
					<l>Ami már az enyim s mindenkié akkor is ha százszor ellopják és eltemetik</l>
					<l>Tessék besétálni aki nem hiszi vagy azt gondolja hogy puszta dicsekvés</l>
					<l>Hogy lim-lomot mutatok vagy hamisítványt vagy elavultat ami reformra szorul</l>
					<l>Ez nem csalás gyerekek nem ámítás nem pythia-gőz nem bengáli vörös</l>
					<l>Akvárium-kék vagy kínai sárga vedd a kezedbe pajtás nem törik össze</l>
					<l>Egyik csak afféle játék a másik már szerszám amivel fúrni és ásni lehet</l>
					<l>Lux Úr Szabadalma Faremido egy új világkép és kiszera méra bávatag</l>
					<l>Egy pici tükör amiben élesen látod az arcod álszent gonosz Barabbás</l>
					<l>Egy szál virág halott kezeidbe örökszép Hanna Reménytelen Szerelem</l>
					<l>Dallam amit te is el fogsz énekelni a létra tetején törtető ifjú barátom</l>
					<l>És végre emitt ez a tőr az én haragom s a dac fente élesre neked</l>
					<l>Az én fegyverem vedd a kezedbe markolatát próbáld csak ki ne félj</l>
					<l>Szegezd a szívemnek toppants egyet és döfd előre ha mered</l>
					<l>Ez az egyetlen tőr amitől elesem a magamé a tiéd még tompa fiacskám</l>
					<l>Így döfsz te és így döfök én de viszont így élsz te és így halok én meg</l>
					<l>Mert bár én álmodtam őt de önmagam nem vagyok Telma Titusz</l>
					<l>S mert nem vagyok az talán jobb is hogy nem szóltatok nekem gyerekek</l>
					<l>Lám a harci dalt amit írtam magam már nem szívesen dalolom</l>
					<l>Csak az hős aki pőre a páncéllovag fél hogy Achilles-sarkát hátrakötik</l>
					<l>Van mit vesztenie hetyke tivornyán és hirtelen jelszavakon</l>
					<l>Béke és harc veletek formáljátok és gyúrjátok át ezt a világot</l>
					<l>Amit magam már megpróbáltam formálni és gyúrni egy keveset</l>
				</lg>
			</div>
		</body>
	</text>
</TEI>