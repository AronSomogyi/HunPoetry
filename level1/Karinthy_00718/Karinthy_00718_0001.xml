<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0001" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Vérmező, 795. május</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">795</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Vérmező, 795. május</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Vérmező, 795. május</head>
				<p>I</p>
				<lg>
					<l>Ó, csudacsöndes májusi éj!</l>
				</lg>
				<lg>
					<l>Alszik remegőn a hűs Duna tükre -</l>
					<l>Lent fekszik a hold a víz fenekén.</l>
					<l>Távol a Gellért. - Messze az éjben</l>
					<l>Nyulnak a sávok, zöld-feketén.</l>
				</lg>
				<lg>
					<l>A Várhegy fekete tömbje</l>
					<l>Omlik az éjbe vakon -</l>
					<l>Tompa rezes fény, lágy ütemekben</l>
					<l>Visszaverődik az ablakokon.</l>
				</lg>
				<lg>
					<l>Májusban az ifjú, nagy élet</l>
					<l>Kéjtől zokogott, kéjétől a nyárnak -:</l>
				</lg>
				<lg>
					<l>Éjfélben a hajóhíd alatt</l>
					<l>Suhanni kezdtek az árnyak.</l>
				</lg>
				<p>II</p>
				<lg>
					<l>Éjfélben halk, hideg ujjak</l>
					<l>Kopogtak a kőfalon át -</l>
					<l>Éjfélben horkanva riadt fel,</l>
					<l>Martinovics, ferences apát.</l>
					<l>Két ájult, kimeredt szem</l>
					<l>Meglátta a néma falat:</l>
					<l>Zöld sugarak táncoltak</l>
					<l>Boltozott öble alatt.</l>
				</lg>
				<lg>
					<l>(Most felfutott a falon,</l>
					<l>Most viszolyogva lenéz,</l>
					<l>Most koppan: hosszú köröm</l>
					<l>Nedves, zöldszinű kéz.)</l>
				</lg>
				<lg>
					<l>Két lépcső, kockakövekből,</l>
					<l>Sikátor, hosszú torok -</l>
					<l>- Ablaktól le a földig,</l>
					<l>Vonalat húz a nyirok.</l>
				</lg>
				<lg>
					<l>(Ablakból visszamered rá,</l>
					<l>Tele van minden kicsi zug, -</l>
					<l>Krétafehér az arca:</l>
					<l>Szája fekete luk.)</l>
				</lg>
				<p>III</p>
				<lg>
					<l>A hűs, magos terembe hogy’ kopogtak a szavak:</l>
					<l>Lobogtak gyertyalángok sötét tetők alatt.</l>
					<l>Ólmos, kifáradt arcok, fehérlő árkusok,</l>
					<l>Vibráltak, összefolytak. - A jegyző olvasott.</l>
				</lg>
				<lg>
					<l>Ó, hogy feküdt a posztón a szürke napvilág.</l>
					<l>Hosszú, setét sorokban hallgattak a bírák.</l>
					<l>A Hétszemélyes-Tábla. - Mögöttük a falon,</l>
					<l>Kőarcú Krisztus-isten, meredten és vakon</l>
				</lg>
				<lg>
					<l>Hétszázkilencvenötben... Martinovics apát.</l>
					<l>Királysértés... A császár... Röpiratok, ruhák...</l>
					<l>... Az instituciót birálták... ellenezték...</l>
					<l>Gyűlések... föld alatt... Respublikánus eszmék...</l>
				</lg>
				<lg>
					<l>Ez itt... ez konspirált... Titokban, föld alatt</l>
					<l>Forralva lázasan rettentő dolgokat -</l>
					<l>Császárt... Meg államot..., igy sorba szól a vád.</l>
					<l>- S lefordította titkon a Marseillaise dalát.</l>
				</lg>
				<lg>
					<l>A Marseillaise dalát!... A vén szivek felett.</l>
					<l>Ó hogy riadt keresztül a nyirkos rémület!</l>
					<l>Ó hogy vált hamuszínre megrebbenő szemök!</l>
					<l>... Párizs!... A Marseillaise!... Hétszázkilencvenöt!</l>
				</lg>
				<p>IV</p>
				<lg>
					<l>Párizs! A Grève-piacon</l>
					<l>Peregve perdül a dob</l>
					<l>Szinte szikrázik a nap:</l>
					<l>Tarka tömeg kavarog.</l>
				</lg>
				<lg>
					<l>Hahó, be vígan</l>
					<l>Gurigáznak le a fők!</l>
					<l>Tréfásan szökken a vér.</l>
					<l>Pörögnek a dobverők.</l>
				</lg>
				<lg>
					<l>Hahó! Mi gurigázunk!</l>
					<l>Hahó! Van elég!</l>
					<l>Kinek mi köze hozzá?</l>
					<l>Adhatjuk, a miénk!</l>
				</lg>
				<lg>
					<l>Hahó! Ki morog?</l>
					<l>Európa? a kutya vonit?</l>
					<l>Hahó! Gurítunk</l>
					<l>Néki is valamit.</l>
				</lg>
				<lg>
					<l>Puderes szőrpamatokban,</l>
					<l>Két kövérke golyócska, fehér -</l>
					<l>- Hogy szuszogott Louis Capet!</l>
					<l>Hogy dűlt ki nyakából a vér!</l>
				</lg>
				<lg>
					<l>Felkeltek a királyok ellenünk -:</l>
					<l>Mi odalöktük a miénk fejét!</l>
					<l>- Danton, polgártárs, elvetve a kocka,</l>
					<l>Künt a határon Dumouriez!</l>
				</lg>
				<lg>
					<l>Egyetlen ordítás,</l>
					<l>Hogy reng a föld belé:</l>
					<l>“Aux armes Citoyens! Aux Armes...!</l>
				</lg>
				<lg>
					<l>Le jour de gloire est arrivé...!</l>
				</lg>
				<p>V</p>
				<lg>
					<l>Hallgassatok meg! Megtört szívemben</l>
					<l>Nincs szenvedély már, - megbékélt, kiholt.</l>
					<l>Ó, úgy borul a bűnbánat szívemre,</l>
					<l>Mint börtönöm, e szörnyű, szürke bolt.</l>
					<l>Bűnös vagyok... Igen..., beismerem...</l>
					<l>Megtört a borzalom s a börtön -</l>
					<l>- Bíráim, gyónni akarok -</l>
					<l>Ó jaj!</l>
					<l>Remegve, gyáván, összetörten.</l>
				</lg>
				<lg>
					<l>Beismerem már... Káték és beszédek</l>
					<l>Voltak valóban... Könyvek és írók -</l>
					<l>Szabadságról... meg eszmékről... beszéltünk -</l>
					<l>S bíráltuk is az instituciót -</l>
					<l>A Marseillaiset lefordítottuk</l>
					<l>S amint tehát kitetszett:</l>
					<l>Megsértettük - igen, beismerem -</l>
					<l>Ó jaj!</l>
					<l>Őfelségét, Ferencet!</l>
				</lg>
				<lg>
					<l>De ifjú voltam, és setét agyamba</l>
					<l>Ködös riasztó víziók lobogtak -</l>
					<l>Egyetlen szívnek láttam a világot,</l>
					<l>Melyben nehéz, sötét eszmék dobognak.</l>
					<l>Ezreknek jajgatása jött</l>
					<l>Vén könyvek, szóözön -</l>
					<l>- S belémmarkolt a köd.</l>
					<l>Ó jaj!</l>
					<l>Nyirok, hideg közöny.</l>
				</lg>
				<lg>
					<l>Egyszerre jöttek... Tompa, halk morajjal</l>
					<l>Az alkonyatból... jöttek a szelek.</l>
					<l>Párisban tűz... Párisban reng a járda...</l>
					<l>Párisban vén vasajtók döngenek...!</l>
					<l>Párisban fortyog a csatorna; -</l>
					<l>Párisban háborog!...</l>
					<l>- S Versailles alatt a kéjkerteken át</l>
					<l>Hahó!</l>
					<l>Bőg bűzös, éhes százezer torok...!</l>
				</lg>
				<lg>
					<l>Zavart szemekkel és fehér ajakkal</l>
					<l>A hatalom dadogva némul el:</l>
					<l>Egyetlen hosszú, véres ordításban</l>
					<l>A nép, a nép győzelmet ünnepel!</l>
					<l>Halványuló kisértetárnyak</l>
					<l>Lidércláng, kósza fantom: -</l>
					<l>Halljátok? Desmoulins kiált!</l>
					<l>Hahó!</l>
					<l>S dobog riogva Danton!</l>
				</lg>
				<lg>
					<l>Ó, ily idők! Ó ily napok! S mi látjuk!</l>
					<l>Ez az erő, mely büszke és kemény: -</l>
					<l>Ó, hogy riadt meg döbbenő agyamban</l>
					<l>A látomás - csak én értettem, én!</l>
					<l>Egy éjjel sírtam: - a hideg falakhoz</l>
					<l>Ütöttem homlokom -</l>
					<l>Kongottak a falak</l>
					<l>Ó jaj!</l>
					<l>Kietlen, furcsa hangokon</l>
				</lg>
				<lg>
					<l>Egy éjjel sírtam - elszorult torokkal</l>
					<l>Zokogva vertem a hideg falat -</l>
					<l>- Párisban akkor ünnepelt a konvent:</l>
					<l>Jourdan sereggel állt Jemappes alatt.</l>
					<l>Itthon halálos némaságban</l>
					<l>Feküdtek a mezők, letarolt messzeség -</l>
					<l>Ó jaj!</l>
					<l>Halk eső, könnyező.</l>
				</lg>
				<lg>
					<l>Hogyan? Hiába? Nálunk ezt nem értik?</l>
					<l>Ezt meg nem értik nálunk, ezt a hangot?</l>
					<l>Kilógó nyelvű, földporába süllyedt,</l>
					<l>Süket baromnép, eltiport bitangok!</l>
					<l>Kiknek fején pompázva ül</l>
					<l>A Butaság bíborpalástban!</l>
					<l>Ó jaj!</l>
					<l>S én, hogy figyeljem, látva lássam:</l>
				</lg>
				<lg>
					<l>Igen... pincékbe... rejtekezve... én, én</l>
					<l>Vezettem őket!... Összeesküvés?</l>
					<l>Didergő szájjal, táncoló fogakkal</l>
					<l>Zöldüljetek... ó mind kevés, kevés!</l>
					<l>Csikorduljon az ujjszoritó,</l>
					<l>Csavarjátok ki a csuklóimat -</l>
					<l>Dögöljetek meg...! ...többet is tudok még...</l>
					<l>Ó jaj!</l>
					<l>Zuhogjatok, fojtogató falak!</l>
				</lg>
				<lg>
					<l>Egy kardcsapással ujjongó szabaddá</l>
					<l>A mély erőket... s engem... látva lássák...!</l>
					<l>Egy kardcsapással elsöpörni innét</l>
					<l>Szívek nehéz, nehéz lidércnyomását...</l>
					<l>Viharzó bércek büszke harca -</l>
					<l>Szabad mezőkön zengő háboruk - !!...</l>
					<l>Ó jaj!...</l>
					<l>...Krétafehér az arca -</l>
					<l>Szája fekete luk...</l>
				</lg>
				<p>VI</p>
				<lg>
					<l>Először Sigrayt vezették köztük el:</l>
					<l>Szolárcsik felbukott a lépcsőhöz közel.</l>
					<l>Szentmarjay vadul ellökte a papot -</l>
					<l>Hajnóczy sírva ment, Őz Pál viaskodott.</l>
				</lg>
				<lg>
					<l>Martinovics - így szólnak a régi krónikák -</l>
					<l>Ájult volt, amikor a padra hurcolák.</l>
					<l>Nyitott, tajtékos ajkán sápadt mosoly, fakó -</l>
					<l>Két hóna alá nyúlva cipelte a bakó.</l>
				</lg>
				<lg>
					<l>Kuszált, vizes haja, sovány gyermekfeje</l>
					<l>Ráhajlott csendesen a hóhér keblire.</l>
					<l>S melyet nyirkos pirossal az alvadt vér elöntött:</l>
					<l>Két karja átölelte szelíden a fatönköt.</l>
				</lg>
			</div>
		</body>
	</text>
</TEI>