<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0040" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ezerhatszázharminchárom június 22</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1094</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ezerhatszázharminchárom június 22</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Ezerhatszázharminchárom június 22</head>
				<p>Levél a colosseum egyik köve alatt</p>
				<lg>
					<l>Ezt a pár sort röptiben vetem erre az enyves vászondarabra</l>
					<l>Amit itt találtam a Colosseum vén kövei között</l>
					<l>Írószerszám sincs nálam megteszi az ólomdarab is</l>
					<l>Kijöttem kicsit sétálni magamban a szabad levegőre</l>
					<l>Sok hónap után először egyedül milyen jólesik a csönd</l>
					<l>Most nem akarok fogalmazni ravasz mondatokat</l>
					<l>Öreg ember vagyok fáraszt a szórend és szillogisztikai szabály</l>
					<l>S mennyit kellett gyötörnöm agyam hónapokon át</l>
					<l>Helyes válaszokon hogy ki ne bujjon belőlük a szög</l>
					<l>Amikben megakad Messer Gaspari di Santa Croce</l>
					<l>Okos ember ez a Santa Croce de milyen vékony az ajka</l>
					<l>És még most sem tudom a szeme színét homályos az a terem</l>
					<l>Milyen gyötrelem volt sokáig másra gondolni mint amire szeretek</l>
					<l>Talán jobb lett volna mégis inkább a kínpad amire céloztak finoman</l>
					<l>És igazán gyengéd és tapintatos szavakkal meg kell adni</l>
					<l>Mellőzve a részleteket de azért én élénken láttam a pincét</l>
					<l>A bokacsavarót s a spanyol csikót nem való az már nekem</l>
					<l>Ó de azért talán épp oly boldog lettem volna utána</l>
					<l>Mint most hogy firkálhatok fejtörés nélkül és szabadon</l>
					<l>De kinek is firkálom most döbbenek rá hiszen ez nem tudomány</l>
					<l>S nem tudok senkit akinek küldeném mint levelet</l>
					<l>Kepler úrral hallom bajok vannak Tübingában ezek a</l>
					<l>Protestánsok csillagi dolgokban szintén nem kedvelik a tréfát</l>
					<l>S a Dialoguson kívül is égettek még néhány füzetet</l>
					<l>Sir Verulami Bacont Londonban senki se bántja</l>
					<l>Mégis önszorgalomból legutóbb lelkesen csatlakozott</l>
					<l>Gúnyos szavak villámaival sujtva le Copernicusra</l>
					<l>Ostoba szájhős Bacon pocsék-rossz a fizikában</l>
					<l>De filozófiát halandzsázni tud elég szépen és ügyesen</l>
					<l>Bezzeg nem tetszett neki már akkor a pisai kísérlet</l>
					<l>Amitől ma is forog sírjában a vén szoknyabolond Aristoteles</l>
					<l>Forog mint... de talán hagyjuk egyelőre a forgást</l>
					<l>Ebből is az jön ki hogy még gondolatba’ se tudnék</l>
					<l>Társalogni vidoran senkivel most a messze világon</l>
					<l>Ha csak Livia lányom... nem meg se látogatott</l>
					<l>Vagy talán Vincenzio örök bánatom semmiházi kölök</l>
					<l>Nem igazán hová címezzem vén szívem dobogását</l>
					<l>Még se motyoghatok magamban mint a bolond</l>
					<l>Gyónni sem voltam azóta meg kell szabulnom</l>
					<l>Ettől az undokságtól itt valahol a lelkem alatt</l>
					<l>Ami összefutott benne mikor odaírtam a kézjegyemet</l>
					<l>“Róma ezerhatszázharminchárom június huszonkettedikén</l>
					<l>Esküszöm és fogadom eme szent könyvön tartva kezem</l>
					<l>Hogy megbántam... és gyűlölöm... és átkozom... és visszavonom...</l>
					<l>S eretnekségnek... és tévedésnek... s hibásnak ismerem el...</l>
					<l>S alávetem magamat... amit rendelt a Szent Hivatal</l>
					<l>Isten is úgy segéljen... Szóról szóra... fentnevezett Galileo Galilei”</l>
					<l>Nem nem hagyjuk ezt homlokom hiába rázom és gyömöszölöm</l>
					<l>Ebben a hangnemben senki nem érti beszédem</l>
					<l>Aki él és élt valaha és megszokta a szónoki formát</l>
					<l>A tiszta vita bölcs és hagyományos keretét</l>
					<l>Jaj nincs senki társam ehez immár akihez jajszóval jajongjak</l>
					<l>Nem is szó csak dadogás és vén szememből a könny</l>
					<l>Oh jaj csak te vagy már énnekem süket és néma Megnemszületett</l>
					<l>Ki nem is sejted még önmagad távoli szép unokám</l>
					<l>Messze századok multán aki rothadt csontjaimon</l>
					<l>Illansz tova fürgén könnyű gépparipán</l>
					<l>Hát ide hallgass mert teneked szól e kusza pár sor.</l>
					<l>Ha leírtam elrejtem itt számodra a kövek alá</l>
					<l>Vedd kézhez majd mikor eltakarítod ezt a romot</l>
					<l>Hogy ide építsd a szép Embersas isteni fészkét</l>
					<l>Unokám te édes testvérem pajtás víg cimbora drága barát</l>
					<l>Ismerős nekem már egyedül csak te itt e világon</l>
					<l>Ugye ismersz ugye látod ugye tudod mi fáj nekem itt</l>
					<l>Miért nem tudom én megmagyarázni ezeknek</l>
					<l>Hogy miként vág össze amit tettem a Tett és amit szóltam a Szó</l>
					<l>Ugye érted ugye hangod e hang ugye nem kell ez írást</l>
					<l>Villámló szikrakövét lelkemnek szőni szonettbe</l>
					<l>Zegzugosan ahogy pattan úgy kapja el könnyű szíved</l>
					<l>Ugye így lesz nálatok is ugye nem lesz ennyi teher</l>
					<l>Be jó társalogni veled máris könnyebb a lelkem</l>
					<l>Be nem szól vissza szavad s ha szól majd már nem hallja fülem</l>
					<l>Visszhang aki vagy időben a sápadt Neptunuszon</l>
					<l>(Jobb már nekem szólni süket falhoz mint fülhöz mely érti de rosszul)</l>
					<l>Ó miért nem nyujthatod át az Időn testvéri kezed</l>
					<l>Miért nem rántsz át ezen az árkon odaát jobb lenne nekem</l>
					<l>Otthonosabb igazibb egyszerűbb és helyesebb</l>
					<l>Én képzeletemben úgyis gyakran járok már tifelétek</l>
					<l>Nyelveteket tanulom s megszokom uccáitokat</l>
					<l>Lassú már nekem a hintó ami vár rám a Tiberisznél</l>
					<l>Hogy villájába vigyen Toscana jó hercege innen</l>
					<l>Öreg vagyok én nincs időm türelmetlenül topogok</l>
					<l>Iszákom üres oda becsületem nem kellek a kornak</l>
					<l>Küldjetek át értem egy olyan gépmadarat</l>
					<l>Ami van nektek vagy üzenjetek sok tengeren át</l>
					<l>Azzal a kürttel amit mindenütt hallani mindig</l>
					<l>Bolond és bölcs egyszerre hallja nem tudom mi a neve</l>
					<l>Vigyetek el innen rosszul érzem magam itthon</l>
					<l>Szidnak engem és fenyegetnek és figyelnek az öregek</l>
					<l>S a fiatalok azt mondják hogy rühes és gyáva vagyok</l>
					<l>Ott kellett volna gebednem szerintük tömlöc fenekén</l>
					<l>Vagy száraz bőrömet máglya felett pörköltetni ropogva</l>
					<l>Egyik a Szent Téboly másik a Józan Egészség</l>
					<l>Kifordult szem és alattomos és ostoba szürke mosoly</l>
					<l>Könnyű nekik mit bánják ők mit hoz a holnap</l>
					<l>Csak ma legyen friss tyúk cifra zsoldos szajha szerető</l>
					<l>S könnyű Neked is tudós unokáim ott a jövőn túl</l>
					<l>Te már tudod amit én nyugtalanul állítok csak</l>
					<l>Hogy mindegy úgyis most egyelőre pár századon át</l>
					<l>Nem fontos ki forog mi forog s mitől dagad és száll le a tenger</l>
					<l>Hasztalan és szép színpadára a csillagos égnek</l>
					<l>Dübörögve húzzák le a kárpitot és a redőnyt</l>
					<l>Kezdődik a régi és mindig új hajcihő idelenn</l>
					<l>Lám csak a burkus egy fuvolát fú tegnap óta a frankkal</l>
					<l>Henrik markába röhög tudja hogy hamis a hang</l>
					<l>Mit bánja ki bánja e hős és nagyszerű tornán</l>
					<l>Mely e világnak új Sándort és Cézárt adott kegyesen</l>
					<l>Távoli napok és bolygók dolgában mi igaz mi nem igaz</l>
					<l>Fáradt vagyok én pajtás jó lenne pihenni nekem</l>
					<l>No adj nekem kis helyet ott ahol ülsz hadd ülök le</l>
					<l>Tartsd ide a füled nézz körül senkise hallja</l>
					<l>Gyorsan megsúgom az igazat hisz tudod úgyis</l>
					<l>Szükséged nincs rá de én hadd könnyítek magamon</l>
					<l>Hát persze hogy úgy van hát persze hogy mozog a Föld</l>
					<l>Hát persze hogy szent eskümből egy szó sem igaz</l>
					<l>Hát persze hogy nem nekik hogy nekem volt igazam</l>
					<l>S csak kezem írta alá azt a gonosz kutyabőrt</l>
					<l>De most hajolj még közelebb és tudd meg a titkot</l>
					<l>Nem is a kínpad s nem is a máglya ijesztett</l>
					<l>Hajladozva mélyen bűnbánón és becstelenül</l>
					<l>Ó volna bár máglya lángolva elégni fölötte</l>
					<l>Láng magam is Élő Szellem Ifjúság és Jövő és Szerelem</l>
					<l>E pörgő rohanó Földön ha volna érdemes élni</l>
					<l>Érdemes élni lángolni a lángnak a Szépnek a Jónak</l>
					<l>De érdemes-é?</l>
					<l>Pajtás hát persze mozog a Föld</l>
					<l>De nem nekem ám s teneked se csak a kapzsi pimasznak</l>
					<l>A tökfejőnek aki vígan száguld vele s el se hiszi</l>
					<l>Bár állna meg és dőlne dugába és omlana össze...</l>
				</lg>
			</div>
		</body>
	</text>
</TEI>