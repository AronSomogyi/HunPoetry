<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0036" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Karácsonyi karének</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1064</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Karácsonyi karének</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Karácsonyi karének</head>
				<p>Évtársaim emlékkönyvébe</p>
				<lg>
					<l>Nem tudok én igazi ajándékot osztogatni</l>
					<l>Mint a tehetősek aranytollat és cigarettatárcát</l>
					<l>Én mindenféle szép szavakat gyüjtögettem</l>
					<l>Adogattam olcsón, még nekem is maradt,</l>
					<l>Gondoltam ezekből csinálok most valamit</l>
					<l>Komponálok egy szép karácsonyi korált</l>
					<l>Amit aztán majd együtt fogunk énekelni</l>
					<l>Kétszer húszévesek a régi világból</l>
					<l>De vendégek jöttek valaki zongorázott</l>
					<l>S olyan furcsa valami volt amilyen még soha</l>
					<l>Körülnéztem s az ismerős arcok és alakok</l>
					<l>Még tulajdon házamnépe is hozzám hasonló</l>
					<l>Visszaszaladt a képen és olyan idegen lett</l>
					<l>Mintha csak véletlenül emlékeznék az egészre</l>
					<l>Erőltetni kell hogy eszembejusson</l>
					<l>Nagyon régen volt az egész és nagyon messze</l>
					<l>Hogy ezek itt örömet és fájdalmat okoztak</l>
					<l>Kicsit félős érzés és mégis olyan könnyű</l>
					<l>Hogy íme nincs bosszú és hála se többé</l>
					<l>Mert valahová utazni kell nem tudom hová</l>
					<l>Ahol minderre úgyse lesz többé alkalom</l>
					<l>Csak egyvalami fájt tompán ostoba kínnal</l>
					<l>(Mint a gyereknek akitől pörgőcsigát vettek el</l>
					<l>S már húzzák is ki a boltból üres a tenyere</l>
					<l>S néz vissza a tarka üvegre és üres tenyerére)</l>
					<l>Hogy úgy hagyom itt az egészet ahogy találtam</l>
					<l>Szenvedélyes szavaimtól senki se változott</l>
					<l>S már nem volt kedvem rakosgatni szavakat</l>
					<l>Szólván egyszerre mindannyiunkhoz fennszóval</l>
					<l>Inkább csak úgy külön-külön búcsúzom el</l>
					<l>Ajándék-kézszorítás sebtiben pongyola módon</l>
					<l>Mint kivel zakatolva-mérgesen indul a mozdony</l>
					<l>S néhányan lézengenek füstös alkonyi ködben</l>
					<l>Induló és érkező vonatok közt, ha kikisértek,</l>
					<l>Emlékszel Turcsi erre a pályaudvarra</l>
					<l>Összeboruló kormos boltozatával</l>
					<l>Amitől síró vakot álmodik a kicsi koldus</l>
					<l>Látod a kerek égbolt is ennyi lett számunkra fiacskám</l>
					<l>Hasztalan keserű becsvágyad Milán, és gyanakodásod</l>
					<l>Kutass ki, nem én loptam el vajaskenyered</l>
					<l>Valaki más lehetett mindkettőnk tolvaja pajtás</l>
					<l>Szervusz neked is Desiré hát mit csináljak</l>
					<l>Nem tudtam eljátszani a nagy komoly szerepet</l>
					<l>Ahogy tulajdon halálunk mímeltük nagy röhögéssel</l>
					<l>Laci nem jöttél ki, neked azt izenem</l>
					<l>Egyszerű borom szőllőből volt ne igyuk mindig</l>
					<l>Azt a pántlikás pálinkás kurjongatós úri pancsot</l>
					<l>Zoltán ne bánts ne szidj nem tudtam mást cselekedni</l>
					<l>Jól tudom én hogy nem ér semmit a jóság</l>
					<l>S rossznak lenni dicsőbb mégse ment a dolog</l>
					<l>Könnyű eset volt Bandi másnak lenni a szürke</l>
					<l>Mindennapi népnél - de lenni olyannak</l>
					<l>Én mondom neked ez már kicsit nehezebb</l>
					<l>Haragudtál rá aki rúgdosott Imre köszönöm</l>
					<l>Egyszer Menyus rámkiabáltál úgy-e megbántad</l>
					<l>Zsiga bátyám jól esett gyermeknevetésed</l>
					<l>S hogy megríkattalak Géza hálás vagyok érte</l>
					<l>Együttvéve sajnáltatok ha bajbakerültem</l>
					<l>S kedvesek voltatok nincsen semmi panaszom</l>
					<l>De mindez csak szó gyerekek valamit kellene tenni</l>
					<l>Mi lesz velünk ocsudjunk magunkra eszméljetek</l>
					<l>Nem pályaudvar ez fiúk hagyjuk e mókát</l>
					<l>Nem látjátok vagy úgy tesztek mintha senki se látná</l>
					<l>Indultunk hajóval fellobogózva részeg örömben</l>
					<l>S fittyet hánytunk ama tengerrengésnek zivatarnak</l>
					<l>Mikor százezer csónak merült a hínárba</l>
					<l>És sétáltunk nyakkendősen és cigarettáztunk</l>
					<l>S intettünk egymásnak finoman és elegánsan</l>
					<l>Összeütődve a korlátnál a fedélzet terraszán</l>
					<l>S míg most is így lótunk-futunk és heverészünk</l>
					<l>A ponyva alatt helyeselve a szép alkonyatot</l>
					<l>Cápák és delfinek siklanak s mi füttyentünk nekik</l>
					<l>Mintha csak látványosság volna ez a tenger</l>
					<l>De én az imént jártam a hajófenéken</l>
					<l>Miklós gyere félre mondani akarok valamit</l>
					<l>Te mondd csak tudsz te róla vagy a többiek is</l>
					<l>Hogy az éccaka... (én rossz alvó hallottam is a zörejt)</l>
					<l>A tenger sima volt és mégis történt valami</l>
					<l>Talán valami alattomos jéghegy lehetett</l>
					<l>Az alattság régen víz alatt... nézz le a falnál</l>
					<l>Három sor ablak eltűnt már a felszín alatt</l>
					<l>Oszkár az isten irgalmára nézz körül egyszer</l>
					<l>Nem látod közeledni a csattogó hideg habokat?</l>
					<l>Oly közel van már látni külön sok kicsi fodrot</l>
					<l>Mindegyik fodrocska nézd csak egy friss pici arc</l>
					<l>Most született habcsecsemők és vizilegények</l>
					<l>Nem sok jóakarat ami itt kavarog</l>
					<l>Üvegszemünk nyitva és néznek ránk mereven</l>
					<l>S nem hallod alant azt a fojtott nevetést</l>
					<l>Ami ott sustorog és zajlik tajtékos ajkaikon</l>
					<l>Hátadon nem fut végig nedvesen a nyirok</l>
					<l>Ettől a nevetéstől? - Hisz ezek azt nevetik</l>
					<l>Hogy itt táncolnak majd ahol most áll a hajó</l>
					<l>Jaj istenem és mi csak ülünk fent a szalónban</l>
					<l>Verni félre harangot senkiben nincsen erő?</l>
					<l>Mihály a mélybe mered elködlő béna szemekkel</l>
					<l>Valami Atlantis tornya felé hunyorog</l>
					<l>Hagyd azt a vizet pajtás rángatva könyörgök</l>
					<l>Csak föveny és kagyló és roncsok és férgek azok</l>
					<l>Algák kósza lidérce nem szikraparázs</l>
					<l>Üllőjén csodacsattot nem kalapál Hefaisztosz</l>
					<l>S az a felhő ott fönt az alkonyi égen</l>
					<l>Amiről azt hiszed Ernő, hogy majd csak elindul</l>
					<l>Jó kis vitorla ha gyeplőt hajítsz a nyakába</l>
					<l>Az a felhő nem mireánk néz az rokona ennek a víznek</l>
					<l>És ez a víz jön és szétnyílik és elereszt</l>
					<l>Kihúzza magát kajánul alólunk és hangtalanul</l>
					<l>Mint Sóhajok Hídja szennyes csatorna fölött</l>
					<l>Zuhantat alá hanyatt-homlok bűzös feketeségbe...</l>
					<l>Jaj gyerekek végünk van fáklyát ide hol a szivattyú?</l>
					<l>Kortársaim bajtársaim vesztünkre hova kerültünk,</l>
					<l>Azt hittük hosszú az út és messze a part még</l>
					<l>És majd elérünk valami új Ámerikát</l>
					<l>Most sehol semmi világ és semmi csillag az égen</l>
					<l>És semmi fárosz a parton és semmi föld és semmi öböl</l>
					<l>Hömpölygő vízgolyó lett a mi tarka világunk</l>
					<l>S rozzant Noé-bárka cifra hajópalotánk</l>
					<l>Kormos tükreiben mit nézed Béla táguló szembogarad</l>
					<l>Igy mult el sok nemzedék és most mi vagyunk a soron</l>
					<l>Értitek értitek értitek végre ez nem afféle hasonlat</l>
					<l>Mi csak élet voltunk semmi egyéb csak erdei fák</l>
					<l>És a fák nem nőnek az égig mint a kegyetlen szörnyű hegyek</l>
					<l>Alattunk fekete kút ólomtestünk rest kitalálni</l>
					<l>Kopoltyút és uszonyokat inkább leszáll a fenékre</l>
					<l>Halljátok?!... itt veri már... a víz... az ablak peremét...</l>
					<l>Még pár vonal az egész... már nincs időm befejezni</l>
					<l>Egyet böffen a tenger s egy óriás buborék</l>
					<l>Pattan el... azután... azután semmi se lesz</l>
					<l>Most még ez a perc testvérek ez a perc... bujjatok össze</l>
					<l>El az arcunkról ezt a megfagyott lárva mosolyt</l>
					<l>Most ordítsunk legalább együtt egy rettenetest</l>
					<l>Legalább az éjszaka hallja ez az elfeketülő</l>
					<l>Nyúlós és hideg és gonosz éj hogy verje az átok</l>
					<l>Legalább ez siketülne belé égrevonító panaszunkba</l>
					<l>Amit csak a bugyborékoló hörgés fejez be mi már nem...</l>
					<l>Vagy szebb lenne talán... talán mégis az a karének</l>
					<l>Testvérek társaim nagyszerű ünnepi dal</l>
					<l>Szörnyűséges miatyánk győzelmes és diadalmas</l>
					<l>Csengő tiszta torokból büszkeerős bariton</l>
					<l>Ez a perc még a miénk s nem féltjük a többit</l>
					<l>Lángoló kévékkel keljen fel holnap a Nap</l>
					<l>Hallani fogják mások tenger alól messze dalunkat</l>
					<l>És minden karok zengjenek és mindenik oltár</l>
					<l>És mindegyik vallás ki hisz téged egyisten a földön</l>
					<l>Orgonaszóval és sófárral és trombitahangon</l>
					<l>El illah il Allah és Löchó Daudi és Kirie Eleison</l>
					<l>És mindegyiken túl véknyan csilingelő karácsonyi csengő</l>
					<l>Amivel kisfiamat hívják holnap a fenyőfa tövébe</l>
					<l>Circumdederunt me gemitus mortis</l>
					<l>Gloria in excelsis Deo Krisztus megszületik.</l>
				</lg>
			</div>
		</body>
	</text>
</TEI>