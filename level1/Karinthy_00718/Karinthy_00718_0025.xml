<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0025" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Számadás a tálentomról</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1502</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Számadás a tálentomról</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Számadás a tálentomról</head>
				<p>”Vedd vissza a talentomot, uram, az enyémet A kalmár be nem váltotta, el nem vette...”</p>
				<lg>
					<l>(Paul Claudel - Szép Ernő)</l>
				</lg>
				<lg>
					<l>Gazda aki (mintahogy meg vagyon írva) három szolgádnak</l>
					<l>Három tálentomot adtál aztán elmentél messzi vidékre</l>
					<l>S szerzett az első hozzá ezeret és százat a második abból</l>
					<l>A harmadik pedig elásta őrizve híven a kezérebízottat</l>
					<l>Jól tudom én hogy ettől a harmadiktól visszaveszed majd</l>
					<l>S adod annak aki ezeret és százat szerzett “ő pedig</l>
					<l>Vettetik a Külső Sötétségbe ahol vagyon sírás és fogaknak</l>
					<l>Tsikorgatása” jól ismerem én e mennyei kapitalizmust</l>
					<l>Éppen azért látod mielőtt még jönnél kérdő szemeiddel</l>
					<l>Rossz lelkiismeretem máris szűköl mentegetőzve</l>
					<l>Mit tudom mi lesz itt meddig bírom az ostoba harcot</l>
					<l>Melyben még azt a nyomorult obulust is kiirígylik a számból</l>
					<l>Nem félem a halált de gyűlölöm a gyilkos emberevést</l>
					<l>Egyszer lerágja a húst csontjaimról és lelkemről a csontot</l>
					<l>S egy handabandázó szónok nokautol hiába kapkodom kobakom</l>
					<l>A többit elvégzi a tömeg eltapossa még az emlékemet is</l>
					<l>Halljad hát harc közben ezt a hevenyészett számotadást</l>
					<l>Reggel dolgom volt délután is veszkődöm este álomtalanul</l>
					<l>Roskadok ágyba s ha ezt elhebegem futok verekedni tovább</l>
					<l>Itt minden reggel újra kell szülni magam újra perelni</l>
					<l>Kézzel és lábbal esküdözni hogy élek s hogy van jogom élni</l>
					<l>Mert minden reggel elfelejtik mindig meg kell magyarázni</l>
					<l>De azért tudom még tompán ott sajog lelkem fenekén</l>
					<l>S minden sejtemben s fájó inaimban s minden pillanatában</l>
					<l>Ennek az órákra méretezett életnek hogy mire való az egész</l>
					<l>Mire kaptam mire szerződtünk mit kell még befejeznem</l>
					<l>Az úgy volt azzal a fényes tallérral még gyermeki korban</l>
					<l>Rögtön felhajítottam szikrázni mert akkor sütött a nap</l>
					<l>S mindjárt vettem is rajta Aladintól balzsamot egy csodaszert</l>
					<l>Amivel ha bőröm bekentem az lettem ami akartam</l>
					<l>(Mások számára nem magamért mert egy vágy hevitett csak</l>
					<l>Abból élni amiért élek szétosztani és kimérni magam)</l>
					<l>S voltam először szép kis barna gyermekhegedű mélyviola</l>
					<l>Fáját régi mesterek kezerezgése edzette csengő új muzsikára</l>
					<l>Hogy majd kijárom a cirkuszt s egyszer a “székekből összerakott</l>
					<l>Emelvény ingó csúcsán trikómból kihúzom s elmuzsikálom a dalt</l>
					<l>Mit régen hallottam egyszer zengeni és zokogni szívemben”</l>
					<l>De nem jutottam odáig s úgytetszik most már nem is jutok el</l>
					<l>Furcsa kalandos utakra kallódott el kézen-közön ez a hegedű</l>
					<l>Valami vad nép ügynöke potomért megvette egy óriás Teleki-téren</l>
					<l>Kamerunba került vagy hová az isten háta mögé ahol senki se tudta</l>
					<l>Miféle szerszám legyen ez gondolták talán fegyver vagy mifene</l>
					<l>Hogy bunkós a feje viszont hitványka nagyon mindjárt bereped</l>
					<l>Odaadták hát a Nagy Főnöknek az hordta a fején egy darabig</l>
					<l>Aztán rájött okosan hogy holmi tok ez kotyogó nagy üregével</l>
					<l>S a két kacskaringós lyukkal kétoldalt így hát nyakába vetette</l>
					<l>S színes kavicsot és más értékes pénzt hordott benne éveken át</l>
					<l>Míg egy komoly és tudós kritikus afféle főpap Kamerunban</l>
					<l>Egy nap rá nem jött (ki is nyilatkoztatta ünnepi szóval)</l>
					<l>Hogy hangszer ez és nem fegyver és nem fejdísz és nem heveder</l>
					<l>Elő is vették a Nagy Ünnepen s a legvénebb tudós karvezető</l>
					<l>Szólaltatta meg mint Lehel kürtjét annak rendje-módja szerint</l>
					<l>Vagyis hasmánt térdére fektette s két behemót fadarabbal</l>
					<l>Öblös hátán szép tam-tam taktusra kiverte cifra vitézül</l>
					<l>A nagy nemzeti himnuszt a hires “aj mojsza jekopika mingi”-t</l>
					<l>Így járt a hegedü röstellem azóta se láttam érte nem felelek</l>
					<l>De hiszen sokminden egyebet próbáltam azóta azzal a pénzzel</l>
					<l>Voltam hegyes-élesrefent toledói penge szellemi harcban</l>
					<l>Döfködtem és szurkáltam elegáns mulinékkel a planson</l>
					<l>A “Nagy Szélmalomhoz” címzett panoptikum-csárda söntése mögött</l>
					<l>Hol szájtátva s nem nagy bizalommal néztek üvegszemeikkel</l>
					<l>A merev viaszfigurák Napoleon maszkja és Kopinics a bankrabló</l>
					<l>Valamint Landru és Haarmann tömeggyilkos urak és Sztalin és Lloyd George</l>
					<l>Míg aztán meg nem únta Balog Tuta hogy ott kapkodok a levegőben</l>
					<l>S egy jókora lőcsöt ráejtett pengémre amitől darabokra szakadt szét</l>
					<l>(Még most is röpködnek szerte szilánkjai mikor a penge sehol sincs)</l>
					<l>No és voltam még bonyolult ravasz szerkezet drága zsebóra</l>
					<l>Amilyent őseim raktak össze akik óriások és gyémántköszörűsök</l>
					<l>Voltak a legenda szerint Hága és Hamburg és Amszterdam piacán</l>
					<l>Jó óra volt remek időmutató kár hogy a szórakozott professzor a német</l>
					<l>Anekdóta hőse lágytojást főzvén az órát bedobta a forró vízbe kezében</l>
					<l>Tartván a tojást s az óra tönkrefőtt s a tojás fejelágya ott túl a határon</l>
					<l>Még most se nőtt be hiába írja Herr Professor tanulmányát a fajokról</l>
					<l>Mi voltam még istenem voltam teherhordó teve a karavánban</l>
					<l>Míg ki nem szuperáltak egy nap kiderült untauglich nyomorult voltom</l>
					<l>Hogy ál-púpot hordok hátamon szégyenére a tevetársadalomnak</l>
					<l>Voltam papagáj és gramofón de a betanult és rámvésett szöveget</l>
					<l>Mindig elrontottam “ex-tempore” belekukorékoltam magam is</l>
					<l>Magam hangján mint a cigány aki azt mondja “kling” a pad alatt</l>
					<l>Voltam klarinét és cimbalom és harmonika és mikor mulatni akartak</l>
					<l>Talpuk alá Beethovent kezdtem játszani és Bach-oratóriumot</l>
					<l>Jeles stréber is voltam mondhatom mikor erre próbáltam fanyalodni</l>
					<l>Elszánván magam hogy karriért csinálok mint a diplomaták</l>
					<l>Lévén szent csak a cél s az acél mely szentesíti az eszközöket</l>
					<l>Pártot szervezek így s majd hatalomra jutok s diktálni fogok</l>
					<l>(Lett volna mit) de ehhez persze kiabálni kell s váltani színeket</l>
					<l>Zöldet és feketét és barnát aszerint mi az alap hangulatokban</l>
					<l>Hát hiszen akkurátus kaméleon-gyík lett belőlem az már aztán igaz</l>
					<l>Éppen csak az volt a baj mintahogy utólag mindig kiderült</l>
					<l>Hogy mindig elvétettem bármily gyorsan forgattam színt és köpenyet</l>
					<l>Zöld alapon kék voltam kéken sárga sárgán fekete fehér a feketén</l>
					<l>Nem úgy mint a nagysikerű próféták s váteszek kik haragos-dacosan</l>
					<l>Nyáron meleget prédikálnak és télen hideget fittyethányva veszélynek</l>
					<l>Én nagyravaszul mérsékletet és hagyományt hirdettem a forradalomban</l>
					<l>S a forradalmat és haladást mikor jött a Mult fehér lepedőben</l>
					<l>Emlékeztek még a Schöberl-pamlagra mely nappal szék éjjel ágy</l>
					<l>Hát én egy olyan Schöberl-bútor voltam egyetlen példány a gyárból</l>
					<l>Amelyik nappal nyugodalmasan szétterül hivogatva aludni</l>
					<l>Éjjel meg ugrálni kezd a szegény fáradt polgár párnája alatt</l>
					<l>Végre is mit tehettem hasznos akartam csak lenni kétségbeesetten</l>
					<l>Ha nem megy dicsfénnyel és babérkoszorúval hát menjen akárhogy</l>
					<l>Ha nem kell szívemből a vér és nem kell agyvelő koponyámból</l>
					<l>Hát akkor itt van üres koponyám s mellemből ez a görcsös izom</l>
					<l>Összelappadva mint a duda amiből kifújták a levegőt</l>
					<l>S akkor volt hogy tetszhalottat mímeltem el hagytam temetni magam</l>
					<l>Hogy majd a nyű lekopaszt és csontjaimat kidobálja a föld</l>
					<l>Főzzenek enyvet belőle vagy akármit csak ne vesszek kárba egészen</l>
					<l>De furcsán jártam halljátok az a föld kijutott a régi Amerikába</l>
					<l>Amikor nem volt még Hollywood tehát a maréknyi göröngyből</l>
					<l>Amiben testem pihent nem hírneves filmszerző szökött fel az égre</l>
					<l>Hanem egy törpe cserje csak fekete bogyókkal és gumógyökerekkel</l>
					<l>Arra járt Drake Ferenc aki mint tudjuk a burgonya felfedezője</l>
					<l>És visszahozott és krumpli-szívem büszkén dagadozva remélte</l>
					<l>Hogy most végre megismer és méltányol hálátlan Európa-hazám</l>
					<l>Úgy is látszott ám balsorsom nem hagyott el az új eledelt</l>
					<l>Nem értették azt hitték a bogyója ehető s mert fanyar volt és keserű</l>
					<l>Tűzredobták nem kellett s csak később mikor már égett a máglya</l>
					<l>Jöttek rá a jó sült-krumpli szagról miként kellett volna kezelni</l>
					<l>Így hát Gazda látod magad is elkövettem minden lehetőt</l>
					<l>Éltem és igyekeztem és kereskedtem és kerestem a kamatot</l>
					<l>Földormán és a földalatt is és pengettem és gurítottam előre</l>
					<l>Amit kaptam és nem tehetek róla hogy mindig visszagurult</l>
					<l>Most fáradt vagyok s ha ebben a percben szólna az ünnepi sófár</l>
					<l>Jelezve hogy megjöttél szolgáid közt törvényt tenni azonnal</l>
					<l>Lehet hogy fel se állnék tiszteletedre s ez a futó toll ki se hullna</l>
					<l>Kezemből csak megállna s tünődve tenne pontot a be sem fejezett</l>
					<l>Mondat közepén vagy mint a katona kit főbelőttek s állva marad</l>
					<l>Vagy mint a pilóta a lezuhant gép roncsai közt nem igyekszik</l>
					<l>Kikecmeregni drótok és rongyok közül bár van még benne lehellet</l>
					<l>Bevallom és már csak magamnak dúdolok néha szórakozottan</l>
					<l>Este az Üllői úton ha várni kell a gyéren járó ötösre</l>
					<l>Magamat mulattatom holmi elméleti kérdés egyenletével</l>
					<l>Hogy megtaláljam benne az ismeretlen kibontakozást</l>
					<l>Ami úgyse kell senkinek minél nagyobb szükség volna rá annál kevésbé</l>
					<l>Mert hisz a mai Európa nem élni hanem mindenáron megdögleni óhajt</l>
					<l>Hát ennyi az egész parancsolj több nincs lehet hogy kevesebb</l>
					<l>Lehet hogy valamivel több mint amivel világraszülettem</l>
					<l>Akkor is szerényen (két kiló voltam) nem okozni fájdalmat anyámnak</l>
					<l>Kétéves koromban odaadtam egy bömbölő kisfiúnak a paprikajancsit</l>
					<l>Amit imádtam és amiért fájt a szívem hogy ne üvöltsön</l>
					<l>Voltam szerelmes egyszer kétszer de csak úgy fogadtam el a szerelmet</l>
					<l>Ha hittem vagy elhitették velem hogy jól esett adni belőle</l>
					<l>Egyszer-kétszer megnevettettem egyszer-kétszer megríkattam az embereket</l>
					<l>Volt egy jó mozdulatom volt egy válaszom talpraesett</l>
					<l>Egyszer megállítottam egy robogó szekeret egyszer valakinek</l>
					<l>Tanácsot adtam amitől megfordult “végzete” és “balsorsa”</l>
					<l>Közben árkot ástak arcomon s a szakállam szürke borostás</l>
					<l>Lenne ha hagynám nőni s szétmentek harapó fogaim csorbán</l>
					<l>Nincs kedvem alakoskodni és ágálni és szerepelni és csereberélni</l>
					<l>És sáfárkodni itt a számadás nem loptam semmit s híja ha volna</l>
					<l>Legfeljebb annyi amennyit hozzátenni nem akartam vagy nem sikerült</l>
					<l>Így találtam ezt a világot mikor idehozták s most ha úgy érzed</l>
					<l>Hogy úgy hagyom itt ahogy találtam semmi se változott ám te ítélj</l>
					<l>Gáncs vagy jutalom mindegy már s “ama külső Sötétség” se segít</l>
					<l>Esküszöm nem fogok sírni és csikorgatni fogam odaát.</l>
				</lg>
			</div>
		</body>
	</text>
</TEI>