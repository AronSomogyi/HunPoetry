<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0039" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A láthatatlan börtön</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">576</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A láthatatlan börtön</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A láthatatlan börtön</head>
				<lg>
					<l>Sokféle börtönökről</l>
					<l>Dalolt már a Szabadság</l>
					<l>Tündérkisasszonyának</l>
					<l>Reménytelen lovagja</l>
					<l>Szabadság Rabszolgája</l>
					<l>A tikkadtajkú költő</l>
					<l>Sokféle börtönökkel</l>
					<l>Rostázta már ragyásra</l>
					<l>Vén Földünk ráncos arcát</l>
					<l>Hóhérok és vezérek</l>
					<l>És tébolyult próféták</l>
					<l>Kendőző kotyvaléka</l>
					<l>Thotmes gúlái óta</l>
					<l>Kajafás börtönéig</l>
					<l>A Krisztus börtönétől</l>
					<l>Fekélyes fekhelyéig</l>
					<l>Ama Galileónak</l>
					<l>Az ólomkamarákhoz</l>
					<l>Sok hídja sóhajoknak</l>
					<l>Nyikorgott nyirkos útján</l>
					<l>Sok patkány foga vásott</l>
					<l>A láncos deszkapadkán</l>
					<l>Hol háborgó dagályok</l>
					<l>Verték a gályabordát</l>
					<l>Sok lábat kaszaboltak</l>
					<l>A kaszabörtönökben</l>
					<l>Sok felleg tornyosult a</l>
					<l>Salamon tornya szélén</l>
					<l>Kínai ketrecekben</l>
					<l>Kínlódott görbe háttal</l>
					<l>Sok mongol Koreában</l>
					<l>Stuart langyos-puhácska</l>
					<l>Csuklóját sok bilincsnek</l>
					<l>Hűtötte hűs karéja</l>
					<l>Riadtan sokszor ébredt</l>
					<l>Lecsöppenő penésztől</l>
					<l>A Jó s Nemes Lovagnak</l>
					<l>Mosollyal álmodója</l>
					<l>Kéjkertek és kövek közt</l>
					<l>Épült sok büszke Bastille</l>
					<l>És titokzatos Tower</l>
					<l>Hatéves kis királyfi</l>
					<l>Hervadt a Temple mélyén</l>
					<l>A Conciergerieben</l>
					<l>Várták véres haláluk</l>
					<l>Kiábrándult királyok</l>
					<l>És cselszövő cselédek</l>
					<l>Szegény szelid sovány kis</l>
					<l>Pellico Silvio is</l>
					<l>Senyvedt sok éven által</l>
					<l>“Ma chétive petite personne”</l>
					<l>Spielberg falába ásva</l>
					<l>Tíz évig a Katorgát</l>
					<l>Kémlelte Dosztojevszki</l>
					<l>És a readingi fegyház</l>
					<l>Rostélyfalán keresztül</l>
					<l>A kócból és darócból</l>
					<l>Áradt a De Profundis</l>
					<l>Mert lett légyen Kazinczy</l>
					<l>Vagy Chillon képzelt rabja</l>
					<l>Vagy Szilveszter-Apostol</l>
					<l>Ubrik Borbála és</l>
					<l>Sing-Singek banditája</l>
					<l>A rabnak van reménye</l>
					<l>Hogy egyszer összeomlik</l>
					<l>Körötte ama látszó</l>
					<l>És látható vasabroncs</l>
					<l>Legyen bár mint a Vasszűz</l>
					<l>Keble oly szűkreszabva</l>
					<l>Vagy mint a Sárga Császár</l>
					<l>Steppéktől Óceánig</l>
					<l>Kiterjedt birodalmát</l>
					<l>Körülkerítő Nagy Fal</l>
					<l>A múmiára dermedt</l>
					<l>Hármas kőszikla burkát</l>
					<l>Egy szép napon kifúrja</l>
					<l>A rabló és a régész</l>
					<l>Harmadnapos halottnak</l>
					<l>Kihült helyét találja</l>
					<l>A Krisztus-sírt ki őrzi</l>
					<l>A mozgó föld kidobja</l>
					<l>Kicsorbult börtönéből</l>
					<l>Ki hitte rendületlen</l>
					<l>Keringő rendülését</l>
					<l>Cervantes úri lelke</l>
					<l>Átfüstöl a falak közt</l>
					<l>Erdőn-mezőn barangol</l>
					<l>A kőkockák a Bastille</l>
					<l>Faláról úgy zuhognak</l>
					<l>Mint zsarnokok falára</l>
					<l>S fülére hányt beszédek</l>
					<l>Raszkolnyikov megenyhül</l>
					<l>Távol Szibériában</l>
					<l>New-Jersey és Washington</l>
					<l>Üvölti két világgá</l>
					<l>Emlékét és bosszúját</l>
					<l>Kossuth két börtönének</l>
					<l>S még az izgága császár</l>
					<l>Hamvát is visszahozzák</l>
					<l>És minden börtönöknek</l>
					<l>Egy nap csikordul zára</l>
					<l>Egy pompás végítélet</l>
					<l>Tárogatós szavára</l>
					<l>Csak ezt nem látja senki</l>
					<l>Csak ezt nem nyitja semmi</l>
					<l>Csak ezt a láthatatlan</l>
					<l>Testünkreforrt kalitkát</l>
					<l>És mozgó csigaházat</l>
					<l>A Láthatatlan Börtönt</l>
					<l>Melyben szorongva járjuk</l>
					<l>Szabad mezők határát</l>
					<l>Időnek és a térnek</l>
					<l>Kitárult messzeségét</l>
					<l>S a nyüzsgő ucca hosszát</l>
					<l>Ezer kusza csapásán</l>
					<l>Testvérek lábnyomásának</l>
					<l>Mint kristálycsöppbe cseppent</l>
					<l>Vergődő furcsa féreg</l>
					<l>Kinek fuldokló fintor</l>
					<l>Rángatja néha arcát</l>
					<l>Üvegfalon keresztül</l>
					<l>Hogy az már kész nevetség</l>
					<l>Így hurcoljuk lihegve</l>
					<l>A láthatatlan börtön</l>
					<l>Üvegfalát magunkkal</l>
					<l>Amelyről senki nem tud</l>
					<l>Bámulnak és nem értik</l>
					<l>Hogy néha furcsa módon</l>
					<l>Kinyujtott karod-lábad</l>
					<l>Megáll a levegőben</l>
					<l>Egy félszeg mozdulattal</l>
					<l>Minthogyha tapogatna</l>
					<l>Kezed amit kinyujtasz</l>
					<l>Terített asztalokhoz</l>
					<l>Öklöd mit felemeltél</l>
					<l>Hogy végre szétlapítsad</l>
					<l>A hencegő kalandort</l>
					<l>Tenyered mit kinyujtasz</l>
					<l>Hogy tenyerébe rejtsed</l>
					<l>A ritka hű barátnak</l>
					<l>És végső búcsút intsél</l>
					<l>Te régi kedvesednek</l>
					<l>Ki régen elfelejtett</l>
					<l>Hívén hogy elfeledted</l>
					<l>S hogy lebukom fejemmel</l>
					<l>És görbítem gerincem</l>
					<l>Bámulnak és nem értik</l>
					<l>Nem tudják hogy ilyenkor</l>
					<l>A láthatatlan börtön</l>
					<l>Falába ütköződik</l>
					<l>S verődik padmalyába</l>
					<l>Öklöm, kezem, gerincem</l>
					<l>Haragom és reményem</l>
					<l>A láthatatlan börtön</l>
					<l>Így zár el életemtől</l>
					<l>Gyönyörű sorsom üdvét</l>
					<l>Szabadságtól ujjongó</l>
					<l>Minden szívdobbanásom</l>
					<l>Mellembe így rekeszti</l>
					<l>A láthatatlan börtön</l>
					<l>Boldogtalan emlékek</l>
					<l>Sok szívós szövedéke</l>
					<l>S egy rossz természet átka</l>
					<l>Így tett elátkozottá</l>
					<l>Így lettem önmagamnak</l>
					<l>Tulajdon tömlöcévé</l>
					<l>Melynek sötét odvában</l>
					<l>Immár sok éve vallat</l>
					<l>Makacs kínvallatással</l>
					<l>Magnus Magister Élet</l>
					<l>Komoran és sötéten</l>
					<l>Peckekkel és szögekkel</l>
					<l>Mindég egyetlen kérdést</l>
					<l>Egyhangú és kegyetlen</l>
					<l>Ismétlődő változatban</l>
					<l>Vallat s megtörni nem tud</l>
					<l>És félni nem tanít meg</l>
					<l>S meg nem tanít felelni</l>
					<l>A láthatatlan börtön</l>
					<l>Amelyből nincs menekvés</l>
					<l>Amelynek régi kulcsát</l>
					<l>Magadban eltemetted</l>
					<l>S többé meg nem találod.</l>
				</lg>
			</div>
		</body>
	</text>
</TEI>