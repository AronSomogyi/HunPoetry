<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0092" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az emberke tragédiája</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1676</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az emberke tragédiája</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az emberke tragédiája</head>
				<p>[Madách Imrike után Istenkéről, Ádámkáról és Luci Ferkóról a versikéket irta KARINTHY FRICIKE]</p>
				<p>Bevezetés</p>
				<lg>
					<l>Toncsi, Fercsi, Jancsi, Náncsi.</l>
					<l>Csupa kandi, meg kiváncsi</l>
					<l>Kisgyerek.</l>
					<l>Amit Imre bácsi néktek</l>
					<l>Elmesél most - attól égtek</l>
					<l>Ifjak, öregek.</l>
					<l>Egyik izzad, másik fázik,</l>
					<l>Egyik vigan hahotázik,</l>
					<l>Másik pityereg.</l>
					<l>Ha így nézed, domború,</l>
					<l>Ha így nézed, homorú.</l>
					<l>Egynek szörnyű mulatságos,</l>
					<l>Másnak szomorú.</l>
				</lg>
				<p>Első szín</p>
				<lg>
					<l>Utcu Lajcsi, hopsza Lenke,</l>
					<l>Volt egyszer egy jó Istenke,</l>
					<l>Azt gondolja magában:</l>
					<l>Mit ülök itt hiában?</l>
				</lg>
				<lg>
					<l>Megteremtem a világot,</l>
					<l>Hogy olyat még kend nem látott.</l>
					<l>Hogyha látod, szádat tátod,</l>
					<l>Mesterségem megcsodálod.</l>
				</lg>
				<lg>
					<l>Amint mondta, úgy is tett,</l>
					<l>Dolgozott egy keveset,</l>
					<l>Hat nap alatt úgy, ahogy</l>
					<l>Összecsapta valahogy,</l>
					<l>Rajta nem is másitott,</l>
					<l>Csak egy nagyot ásitott.</l>
				</lg>
				<lg>
					<l>Rafael, Miska, meg Gábor.</l>
					<l>Ebből állt az angyaltábor.</l>
					<l>Rafi mondta: halihó,</l>
					<l>Ez a világ jaj be jó!</l>
					<l>Miska mondta: gyerekek!</l>
					<l>Ez a világ de remek!</l>
					<l>Gabi mondta: mi lesz még,</l>
					<l>Ha meglátjuk az eszmét?</l>
				</lg>
				<lg>
					<l>Luci Ferkó azomba’</l>
					<l>Irígy volt és goromba.</l>
					<l>Meee, mondta, szebb is akad,</l>
					<l>Nekem nem kell, edd meg magad.</l>
				</lg>
				<lg>
					<l>Ilyen volt a Luci Feri,</l>
					<l>De Istenke meg is veri,</l>
					<l>Nem kell szárny, repülj gyalog,</l>
					<l>Dobjátok ki, angyalok!</l>
				</lg>
				<p>Második szín</p>
				<lg>
					<l>Ádámka, meg Évike</l>
					<l>Édenkertnek végibe</l>
					<l>Hancuroztak, ittak, ettek,</l>
					<l>Állatokkal verekedtek.</l>
				</lg>
				<lg>
					<l>Ádámka nem akart menni</l>
					<l>Évikével almát enni.</l>
					<l>Évi mondta: ne légy fád,</l>
					<l>Láttam két szép almafát.</l>
				</lg>
				<lg>
					<l>Angyalka jött, nagyon mérges,</l>
					<l>Vigyázz, az az alma férges!</l>
					<l>Istenke se akarja,</l>
					<l>Hasacskátok csikarja.</l>
				</lg>
				<lg>
					<l>Luci Ferkó rossz kölök,</l>
					<l>Éppen arra lődörög,</l>
					<l>Juszt is, mondta: egyetek,</l>
					<l>Tömjétek meg begyetek.</l>
				</lg>
				<lg>
					<l>No most tele van a bendő,</l>
					<l>Itt a bűn, az eredendő.</l>
					<l>Mars ki innen, istenvertek!</l>
					<l>Bezárjuk az Édenkertet.</l>
				</lg>
				<p>Harmadik szín</p>
				<lg>
					<l>Vége lett a jó életnek,</l>
					<l>Éviék szegények lettek,</l>
					<l>Mert elkövették a rosszat,</l>
					<l>Dolgozhatnak most naphosszat.</l>
				</lg>
				<lg>
					<l>Mi lesz ebből, Évikém?</l>
					<l>Nem bírom egy évig én.</l>
					<l>Csak tudnám, mi lesz belőlem,</l>
					<l>Mit akar Istenke tőlem.</l>
				</lg>
				<lg>
					<l>Luci Ferkó majd megmondja,</l>
					<l>Annak ez a legfőbb gondja,</l>
					<l>Mióta büntetés végből</l>
					<l>Őt is kidobták az égből.</l>
				</lg>
				<lg>
					<l>Feküdjetek a bokorba,</l>
					<l>Kimondom most nektek sorba,</l>
					<l>Évi, Ádám,</l>
					<l>Kibontom a meseládám.</l>
					<l>De előbb módját megadni,</l>
					<l>Van szerencsém bemutatni,</l>
					<l>Ha nem tetszik a regény,</l>
					<l>Vagy az ágyacska kemény,</l>
					<l>Ez a kislány megpuhítja,</l>
					<l>Úgy hívják, hogy zöld remény.</l>
				</lg>
				<p>Negyedik szín</p>
				<lg>
					<l>Ádámkából azon nyomba</l>
					<l>Fáraó lett Egyiptomba.</l>
					<l>Nagyon finom volt a dolga:</l>
					<l>Mint a pelyva, annyi szolga,</l>
					<l>Dolgozott egy kőhegyen,</l>
					<l>Csak hogy neki jó legyen.</l>
				</lg>
				<lg>
					<l>Gile-gula, tarka-barka,</l>
					<l>Rabszolgának fáj a marka,</l>
					<l>Férfiszolga, nőcseléd</l>
					<l>Liheg-lohog, csőcselék!</l>
				</lg>
				<lg>
					<l>Ha kilóg a nyelvecskéd,</l>
					<l>Megverünk, mint kis kecskét,</l>
					<l>Csihi-puhi, mertek-gyertek,</l>
					<l>És egy szolgát agyonvertek.</l>
				</lg>
				<lg>
					<l>Évike, hogy látja ezt,</l>
					<l>Nosza pityeregni kezd.</l>
					<l>- Mit pityeregsz, te gyerek?</l>
					<l>Évi tovább pityereg.</l>
					<l>- Na megállj csak, az apád!</l>
					<l>Eltörtétek a babát!</l>
					<l>- No majd veszek frisset, másat,</l>
					<l>Finomat és elegánsat!</l>
					<l>- Ez már úgyis régi, ócska,</l>
					<l>Így szólt a jó Fáraócska.</l>
				</lg>
				<lg>
					<l>Égszakadás, földindulás,</l>
					<l>A fejemen egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Ötödik szín</p>
				<lg>
					<l>Görög hazát akkor éppen</l>
					<l>Megtámadták, kérem szépen</l>
					<l>Miltiades fővezér</l>
					<l>A csatába ment ezér!</l>
				</lg>
				<lg>
					<l>Hát ahogy ott csatázott,</l>
					<l>Mint valódi hellén,</l>
					<l>Arra ment egy ellenség,</l>
					<l>Megszúrta a mellén.</l>
				</lg>
				<lg>
					<l>No ez mégis hallatlan,</l>
					<l>Hogy a nép ily hálátlan.</l>
					<l>Nincs hálátlanabb a népnél,</l>
					<l>Otthagyták őt a faképnél.</l>
				</lg>
				<lg>
					<l>Királynak, ha nincs szószéke,</l>
					<l>Hatalmának bezzeg vége.</l>
					<l>Igyuk meg a tejecskét,</l>
					<l>Csapjuk le a fejecskét.</l>
				</lg>
				<lg>
					<l>Égszakadás, földindulás,</l>
					<l>A nyakamon egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Hatodik szín</p>
				<lg>
					<l>Hü, ezek de rosszak lettek,</l>
					<l>Énekeltek, ittak, ettek,</l>
					<l>Évi, Ádi gonoszcsontok,</l>
					<l>Elvetettek minden gondot.</l>
					<l>Évi röhög, mintha ráznák,</l>
					<l>Csintalanok és paráznák,</l>
					<l>Nincsen benne semmi könyör,</l>
					<l>Azt mondja, hogy fő a gyönyör,</l>
					<l>Fő a gyönyör, meg a gyomor,</l>
					<l>Persze, lett is szörnyü nyomor.</l>
				</lg>
				<lg>
					<l>Ádi, Évi rossz is, rest is,</l>
					<l>Hát egyszer csak jött a pestis,</l>
					<l>Jött a csunya dögvészecske,</l>
					<l>Hullt a nép, mint a legyecske,</l>
					<l>Kézzel, lábbal kalimpált</l>
					<l>És aztán meghalukált.</l>
				</lg>
				<lg>
					<l>Ekkor jött a szent Peti,</l>
					<l>Ki a rosszat megveti.</l>
					<l>- Ádi, Évi, nézd meg eztet,</l>
					<l>S megmutatta a keresztet.</l>
				</lg>
				<lg>
					<l>Égszakadás, földindulás,</l>
					<l>A szívemen egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Hetedik szín</p>
				<lg>
					<l>Tankréd bácsi énekel,</l>
					<l>Azt mondja, hogy hinni kell.</l>
					<l>Egyik hiszi eztet, aztat,</l>
					<l>Másik hiszi aztat, eztet.</l>
					<l>Egymás kezéből kitépik,</l>
					<l>Rongyolják a szent keresztet.</l>
					<l>Ejnye, csípje meg a macska!</l>
					<l>Hol az exact fogalmacska?</l>
				</lg>
				<lg>
					<l>Évi a zárdába ment,</l>
					<l>Nem szép tőle, annyi szent.</l>
					<l>Lett belőle Izidóra,</l>
					<l>Nem hallgatott okos szóra.</l>
					<l>Ádi mondja: csip, csip, csip,</l>
					<l>Gyere már ki egy kicsit.</l>
					<l>Évi, Évi, gyere ki,</l>
					<l>Ég a házad ideki.</l>
					<l>Évi mondja: nem, nem, nem.</l>
					<l>Nem enged a korszellem.</l>
					<l>Feri mondja: a kereszt!</l>
					<l>Megfogtad, de nem ereszt!</l>
				</lg>
				<lg>
					<l>Égszakadás, földindulás,</l>
					<l>A hátamon egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Nyolcadik szín</p>
				<lg>
					<l>Ádi, Évi, ácsi, pácsi,</l>
					<l>Ez meg itt a Kepler bácsi,</l>
					<l>Nem ám holmi fecske-locska</l>
					<l>Kenyere a csillagocska,</l>
					<l>A nagy bolygó náció, Meg a gravitáció.</l>
					<l>Egyedem-begyedem,</l>
					<l>Meg a világegyetem.</l>
				</lg>
				<lg>
					<l>Közben Évi: juj, juj, juj,</l>
					<l>Egy fiúval összebúj,</l>
					<l>Hogy majd vesznek, éljen, vivát,</l>
					<l>Ádámkának vásárfiát.</l>
					<l>Nem fügét és nem narancsot,</l>
					<l>Icipici kis agancsot,</l>
					<l>Felteszik a fejére,</l>
					<l>Jól fog állni nekie.</l>
				</lg>
				<lg>
					<l>Csakhogy ahhoz pénz kell ám.</l>
					<l>Adjál nékem, Ádikám.</l>
					<l>Ádi mondja: no, mi lesz még?</l>
					<l>Nem szeretem ezt az eszmét,</l>
					<l>Unció-smunció,</l>
					<l>Szebb a revolució.</l>
				</lg>
				<lg>
					<l>Égszakadás, földindulás,</l>
					<l>A szememen egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Kilencedik szín</p>
				<lg>
					<l>Játsszunk fej vagy írást mostan,</l>
					<l>Mondta Ádám a magosban.</l>
					<l>Hogyha írás, semmi sírás,</l>
					<l>Mindennapra egy tojás.</l>
					<l>Hogyha fej lesz, de sok hely lesz,</l>
					<l>Minden bögre csupa tej lesz.</l>
					<l>Megisszuk a tejecskét,</l>
					<l>Lecsapjuk a fejecskét.</l>
				</lg>
				<lg>
					<l>Utolsó pár legelőre,</l>
					<l>Kimegyünk a legelőre,</l>
					<l>Mienk a föld, rontom-bontom,</l>
					<l>Az én nevem Kukorica,</l>
					<l>Kukorica, Kukorica Danton.</l>
				</lg>
				<lg>
					<l>Utcu bizony megérett a meggy,</l>
					<l>Danton bácsi ki a rétre megy.</l>
					<l>Kint a réten a fűbe harap,</l>
					<l>Hiányzik belőle egy darab.</l>
				</lg>
				<lg>
					<l>Égszakadás, földindulás,</l>
					<l>Könyökömön egy koppanás,</l>
					<l>Gyerünk vissza, pajtás!</l>
				</lg>
				<p>Tizedik szín</p>
				<lg>
					<l>Ádámkának mi nem jut eszébe,</l>
					<l>Hogy ő mostan beleül a székbe.</l>
					<l>A tudományt onnan magyarázza,</l>
					<l>Hű tanitványt a hideg kirázza.</l>
				</lg>
				<lg>
					<l>- Tudós bácsi, mondd meg nékem,</l>
					<l>Mi legyen a mesterségem?</l>
					<l>- Vegyél könyvet, tollat, irkát,</l>
					<l>Mindenféle irka-firkát!</l>
				</lg>
				<lg>
					<l>- Tudós bácsi, vettem, hoztam,</l>
					<l>Mit csináljak vele mostan?</l>
					<l>- Dobd a tűzbe hamarjába,</l>
					<l>Jó meleg lesz a szobába!</l>
					<l>- Beledobtam, lángol, ég is,</l>
					<l>Mit csináljak mostan mégis?</l>
				</lg>
				<lg>
					<l>- Mostan hányjál egy bukfencet,</l>
					<l>Mert a tanító csak henceg,</l>
					<l>Nem tud ő se jobbat ennél,</l>
					<l>Amitől okosabb lennél!</l>
				</lg>
				<lg>
					<l>Égszakadás, földindulás,</l>
					<l>Az agyamban egy pattanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Tizenegyedik szín</p>
				<lg>
					<l>Hálaisten, nem kell</l>
					<l>Iskolába menni,</l>
					<l>Ádámnak, Ferkónak</l>
					<l>Nincsen dolga semmi.</l>
					<l>Kimennek sétálni</l>
					<l>A piacra ketten,</l>
					<l>Azt mondja az Ádám:</l>
					<l>- Jaj, de éhes lettem!</l>
				</lg>
				<lg>
					<l>Ferkó mondja - Addig ehetsz,</l>
					<l>Mig a zsírtól meg nem repedsz,</l>
					<l>Amíg tele van az erszény,</l>
					<l>Te maradsz a polgáreszmény!</l>
					<l>Pénzért mindent megkapunk,</l>
					<l>Vedd elő a bukszát,</l>
					<l>Vendéglőben sört iszunk,</l>
					<l>Megesszük a buktát!</l>
				</lg>
				<lg>
					<l>Arra megy az Évike,</l>
					<l>Figyeli, hogy nézik-e?</l>
					<l>Játékot kér Ádámtól</l>
					<l>Szereti is hálából.</l>
				</lg>
				<lg>
					<l>De a gonosz Luci Feri,</l>
					<l>A játékot összetöri,</l>
					<l>- Nem kellesz már nékem Ádám,</l>
					<l>Tanuld meg a versen:</l>
					<l>Akad, aki többet ád ám,</l>
					<l>Ez a szabad verseny.</l>
				</lg>
				<lg>
					<l>Égszakadás, földindulás,</l>
					<l>A zsebemben egy koppanás,</l>
					<l>Átszaladunk egy más korba,</l>
					<l>Szaladj te is, pajtás!</l>
				</lg>
				<p>Tizenkettedik szín</p>
				<lg>
					<l>Hát ez meg már micsoda?</l>
					<l>Gőzmalom vagy mosoda?</l>
					<l>Akár gyár, akár malom,</l>
					<l>Benne nagy az unalom.</l>
					<l>Olyan tiszta, olyan csendes,</l>
					<l>Olyan sima, olyan rendes.</l>
				</lg>
				<lg>
					<l>Nem lehet bent hajkurászni,</l>
					<l>Henteregni, falramászni.</l>
					<l>Nem csinálnak benne ácsok</l>
					<l>Kardot, csákót, kalapácsot,</l>
					<l>Csak gépet, meg kereket,</l>
					<l>Csupa rendes gyerekek.</l>
				</lg>
				<lg>
					<l>Gyerünk Ferkó, lássuk,</l>
					<l>Itt fogunk ma hálni!</l>
					<l>Hadd lám, tudnak-e valóban</l>
					<l>Mint mi tudtunk, fűben, hóban</l>
					<l>Olyan édes, kicsi, kedves</l>
					<l>Kereket csinálni?</l>
				</lg>
				<lg>
					<l>Ez ló, kutya, macska, virág;</l>
					<l>Ilyen volt a régi világ.</l>
					<l>- Hát ma nincs belőle már!</l>
					<l>- Egy maradt csak: a szamár.</l>
				</lg>
				<lg>
					<l>Égszakadás, földindulás,</l>
					<l>Csak a ketyegés és kopogás,</l>
					<l>Fel az égbe, pajtás!</l>
				</lg>
				<p>Tizenharmadik szín</p>
				<lg>
					<l>Jancsi, Pista, Marcsa, Lenke,</l>
					<l>Ez itten a végtelenke!</l>
					<l>Ferkó mondja: hallga, csitt,</l>
					<l>Itt elbújunk egy kicsit!</l>
				</lg>
				<lg>
					<l>Ádi fél, remeg, gyanakszik,</l>
					<l>- Földtanár úr megharagszik,</l>
					<l>Hogyha jön és nem talál.</l>
					<l>Ferkó röhög: - Oh, te gyáva,</l>
					<l>Szebb a pulyka, mint a páva,</l>
					<l>Mit nekem föld és halál?</l>
					<l>Ádi mondja: - Ecki-becki,</l>
					<l>Engem ugyan nem nevetsz ki,</l>
					<l>Vagyok én is, idenézz,</l>
					<l>Nekem semmi az egész!</l>
				</lg>
				<lg>
					<l>Földtanár úr dúl-fúl, dörög,</l>
					<l>Hol van az a komisz kölök?</l>
					<l>Meg kell írni, ecke-becke,</l>
					<l>Még mindig nincs meg a lecke!</l>
				</lg>
				<lg>
					<l>Égszakadás, földindulás,</l>
					<l>A léghajón egy robbanás,</l>
					<l>Le a földre, pajtás!</l>
				</lg>
				<p>Tizennegyedik szín</p>
				<lg>
					<l>Ejnye, csípje meg a csóka,</l>
					<l>Több az ember, mint a fóka.</l>
					<l>Ez már nem vicc, nem is móka,</l>
					<l>Félre jelmez és paróka!</l>
				</lg>
				<lg>
					<l>Csupa jég és csupa hó,</l>
					<l>Vörös a nap, halihó.</l>
					<l>Bife-befagyott a tó,</l>
					<l>Didereg az eszkimó,</l>
					<l>Mégsincs kedve korcsolyázni,</l>
					<l>Inkább volna falramászni.</l>
					<l>De a kunyhó fala sík,</l>
					<l>Ha rámászik, leesik.</l>
				</lg>
				<lg>
					<l>- Évi, Évi, - Ádi mondja:</l>
					<l>- Hol a puder meg a spongya,</l>
					<l>Mert itt kissé ronda vagy.</l>
					<l>Évi mondja: majd ha fagy.</l>
					<l>Nem kell szépség, nem, nem, nem,</l>
					<l>Fázom, nem ér a nevem.</l>
					<l>Veletek tovább nem játszok,</l>
					<l>Vigyetek már haza, srácok!</l>
				</lg>
				<lg>
					<l>Ferkó mondja: csipje csóka,</l>
					<l>Nem kell móka, nem kell fóka.</l>
					<l>Álommozi lepereg,</l>
					<l>Ébredjetek, gyerekek!</l>
				</lg>
				<p>Utolsó szín</p>
				<lg>
					<l>Álommozi nem forog.</l>
					<l>Ádi, Évi hunyorog.</l>
					<l>Csodálkozva széttekint,</l>
					<l>No most itt vagyunk megint.</l>
				</lg>
				<lg>
					<l>Édenkertből kihajítva</l>
					<l>Kuksolunk megint sunyítva.</l>
					<l>Kinek volna tovább kedve</l>
					<l>Hinni, élni lelkesedve.</l>
				</lg>
				<lg>
					<l>Luci Ferkó nyavalyás,</l>
					<l>Te vagy mindenben hibás!</l>
					<l>Hagytál volna nekünk békét,</l>
					<l>Mért csináltad ezt a zrít?</l>
					<l>Most a remény nem virít,</l>
					<l>Elmondtad a mese végét.</l>
				</lg>
				<lg>
					<l>Ádi henceg: - Tudod mit,</l>
					<l>Mondok neked valamit</l>
					<l>Oda álom, ide álom,</l>
					<l>Nekem ez nem ideálom,</l>
					<l>Ha akarom, nem csinálom,</l>
					<l>Ez az élet piszokfészek -</l>
					<l>Nem csinálom az egészet,</l>
					<l>Én elmegyek, kegyed ül,</l>
					<l>Rám a Gellért hegye dűl,</l>
					<l>Csináljátok egyedül!</l>
				</lg>
				<lg>
					<l>S ugorna már lefelé,</l>
					<l>Ekkor jön az Évike:</l>
					<l>Ádi gyere, csitt-csitt-csitt,</l>
					<l>Súgok neked valamit.</l>
				</lg>
				<lg>
					<l>Únom én az egész mesét,</l>
					<l>Ez a játék egy hülyeség.</l>
					<l>Te is hagyd ott Lilit, Ferit.</l>
					<l>Akik mindig egymást verik,</l>
				</lg>
				<lg>
					<l>Nem kell nekem több fiú,</l>
					<l>Mind hencegő és hiú.</l>
					<l>Fiú lánynak nem barát,</l>
					<l>Únom már a maskarát.</l>
					<l>Csinnadratta, kereplő,</l>
					<l>Nem leszek már szereplő,</l>
					<l>Mindig másnak látszani</l>
					<l>Nem kell kalap és kabát,</l>
					<l>Csinálok kócból babát,</l>
					<l>Azzal fogok játszani.</l>
				</lg>
				<lg>
					<l>Ádi is szól szemlesütve:</l>
					<l>Mégis jobb a zsemle sütve,</l>
					<l>Puha kenyér, házi koszt,</l>
					<l>Ördög vigye a gonoszt.</l>
				</lg>
				<lg>
					<l>Jó Istenke hallva eztet,</l>
					<l>Csendben mosolyogni kezdett</l>
					<l>Hegyes bajusza mögött</l>
					<l>S elküldte az ördögöt.</l>
				</lg>
				<lg>
					<l>Aztán így szólt: no, mit mondok,</l>
					<l>Kell-e még az almakompót?</l>
					<l>Mért ettétek azt a vackot,</l>
					<l>Kaptok érte két barackot.</l>
				</lg>
				<lg>
					<l>Az egyiket Évi kapta,</l>
					<l>Fejebubját tapogatta,</l>
					<l>- Csak azért, hogy meg ne hízzál,</l>
					<l>Másik Ádám fülét érte,</l>
					<l>Nem is haragudott érte.</l>
					<l>- Te meg fiam, bízva bizzál.</l>
				</lg>
				<lg>
					<l>Így mesélte ember a fiának,</l>
					<l>S ezzel vége a komédiának.</l>
				</lg>
				<p>.oOo.</p>
				<p>* 1927</p>
			</div>
		</body>
	</text>
</TEI>