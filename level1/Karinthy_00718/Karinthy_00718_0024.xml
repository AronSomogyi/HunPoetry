<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0024" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">“Átkozd meg a világot s halj meg...”</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">432</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>“Átkozd meg a világot s halj meg...”</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>“Átkozd meg a világot s halj meg...”</head>
				<lg>
					<l>Így szólt ma reggel is, újból, ágyam szélén Elifáz,</l>
					<l>látván lelkemet, seb hátán sebbel betakarva</l>
					<l>Mint cserepekkel a süppedő szalmatető -</l>
					<l>- Az egész csupa var, cserepes vér, lelket nem is látni alatta</l>
					<l>Elhagyott az öröm s minden barát, elhagyott a reménység</l>
					<l>“Nézegetnek utánad Téma vándorai,</l>
					<l>Sóhajtásaid ömölnek, mint a habok</l>
					<l>S megutáltak téged a te ruháid - tenger vagy-e tán</l>
					<l>Vagy cethal, hogy őrt állít ellened Isten?”</l>
					<l>Marhád szertefutott, jó voltál, aranyoztad a trágyát,</l>
					<l>Trágyába lökték aranyad, ez volt a fizetség -</l>
					<l>Hiába vakarod sebedet, sebesebb lesz a vakarástól</l>
					<l>(Mert meg vagyon írva, magad írtad, bünteti ő azt, ami szenved)</l>
					<l>Elvesztetted báránykáidat is, továbbá</l>
					<l>“A te hegedűd víg szava sírásba fuldokol át -”</l>
					<l>Mire vársz még, mondd, hogy bételjen az írás?</l>
					<l>Átkozd meg a világot s halj meg! -</l>
				</lg>
				<lg>
					<l>- így szólt Elifáz, Bildád és Czófár, vetekedve</l>
					<l>Aztán csak csönd jött már tátott, fekete szájukból, sötétség és temetői fagyos szél</l>
					<l>S a gyertyákat már kezdte gyujtogatni valaki</l>
					<l>Midőn a mélyből, a mélyből, a mélyből egy vékony</l>
					<l>Csendes hang nevetett fel, oly halkan, meg se ismertem</l>
					<l>Hogy az enyém ez a hang, oly régen</l>
					<l>Restelkedett valahol, ahol a kisgyerek alszik -</l>
					<l>Felnevetett és szólt más, egyszerű hangon:</l>
				</lg>
				<lg>
					<l>Hagyjátok azt a gyertyát</l>
					<l>Bőtorkú, vén zsidók ti</l>
					<l>S a nyirkos, sűrü szókat,</l>
					<l>Tudjátok, hogy hiába!</l>
					<l>Szó nélkül is felel rá</l>
					<l>A zümmögő süketség</l>
					<l>Ölében halkan ingó</l>
					<l>Szívem szerény verése</l>
					<l>Pirinkó meztelenség</l>
					<l>Pihegve mozgolódván</l>
					<l>Maroknyi kis pihében</l>
					<l>Nem vagyok nyomorultabb</l>
					<l>Remélni, élni gyengébb</l>
					<l>Mint amikor születtem</l>
					<l>Mint most, oly meztelennek -</l>
					<l>Az útak itt is, ott is</l>
					<l>Most is, mint akkorában</l>
					<l>És minden pillanatban</l>
					<l>Szétnyílnak, szertefutnak</l>
					<l>S van köztük mindig ösvény</l>
					<l>Hol nem gurul utánam</l>
					<l>Nyekergő kintornája</l>
					<l>A megaláztatásnak</l>
					<l>Károgni Jób keservét -</l>
					<l>Más dalt próbál tilinkóm</l>
					<l>E dalban nincs üvöltő</l>
					<l>Kín és egetverő kéj</l>
					<l>Nincs szövege, zenéje</l>
					<l>Nem régi és nem új dal</l>
					<l>Nincs héberül, se rácul</l>
					<l>Se magyarul, se másképp</l>
					<l>Csak úgy, ahogy a fában</l>
					<l>Keringő kis vizecske</l>
					<l>Kattogja eltűnődve</l>
					<l>Hogy vágjátok le lombom</l>
					<l>És lábam, mind a kettőt</l>
					<l>S szemem kiszúrhatjátok</l>
					<l>És csak egy csonk maradhat</l>
					<l>E csonk tovább dalolja</l>
					<l>Kemény kérgét a fának</l>
					<l>Amit hiába tör fel</l>
					<l>A sors diótörője</l>
					<l>Mert főd és víz alá is</l>
					<l>És lukas kemencébe</l>
					<l>Rejtőzik el magától</l>
					<l>És hogyha egy darab kő</l>
					<l>Az ország útja szélén</l>
					<l>Megmozdul és elindul</l>
					<l>Az én leszek: ne fuss el</l>
					<l>Rémülten - vedd kezedbe,</l>
					<l>Gyermek, ki megtaláltad</l>
					<l>Nézz szét, nem látja senki</l>
					<l>Rejtsd el ruhád alá és</l>
					<l>Szorítsd meleg szivedre,</l>
					<l>“Mert miután a testem</l>
					<l>Megrágta az irigység,</l>
					<l>Lelkem felett megáll és</l>
					<l>Meglátom én az Istent”.</l>
				</lg>
				<lg>
					<l>S már nem volt sehol Bildád, Czófár és Elifáz</l>
					<l>Ébren voltam s a levegőben feleselve szóltak a húsvéti harangok.</l>
				</lg>
			</div>
		</body>
	</text>
</TEI>