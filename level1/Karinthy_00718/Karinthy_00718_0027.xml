<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0027" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mindszenti litánia</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1104</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mindszenti litánia</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mindszenti litánia</head>
				<p>Néhai K. E. festőnő halálának évfordulójára</p>
				<lg>
					<l>Elza fiam, te is meghaltál, lehet már veled beszélni</l>
					<l>Az élővel nem tudok én, viccelek és elfordulok</l>
					<l>Nem nézek a szemébe órámat nézem sietek valahová</l>
					<l>Mindig úgy érzem úgyis fölösleges és haszontalan</l>
					<l>Hiszen nem tudok segíteni élőn nem tehetek semmit</l>
					<l>Hiába néz rám remegve hogy majd csodát teszek</l>
					<l>Én a fiatalságot nem tudom visszacsinálni</l>
					<l>Egy fűszálat meg nem növelhetek az erdőn</l>
					<l>Miről beszéljek hát mit hazudjak a többi ostobaság</l>
					<l>Te is tudtad ezt mikor félszegen összenevettünk</l>
					<l>S mondtad hát akkor menj ha nincs időd majd legközelebb</l>
					<l>Holott sejtettük mindketten, hogy legközelebb már</l>
					<l>Vékony viaszfigura fekszik helyeden az ágyban</l>
					<l>Egy szál lepedővel letakarva furcsa szokás</l>
					<l>Döbbentté dermedt ibolyakék üvegszemekkel</l>
					<l>Viaszajkán szinte zavart meglepett mosoly</l>
					<l>Mint aki mégis csodálkozik hogy ez is lehetséges</l>
					<l>Hogy az erdő az erdő a titokzatos korallerdő</l>
					<l>Amiről szóltál egyszer, hogy valahol a sötétben</l>
					<l>(Ahonnan más “igazi” asszonyok testéből</l>
					<l>Pufók kisbaba indul, így tanultad régen)</l>
					<l>Egyszer csak elkezdett növekedni ijesztőn</l>
					<l>Ágakat és kacskaringós utakat görbített</l>
					<l>Kapaszkodott és szétfutott bíbor gyökerekkel</l>
					<l>Míg erdő nem lettél egészen valami tengeralatti</l>
					<l>Különös táj amit meg is akartál festeni akkor</l>
					<l>Indákkal a tenger alatt, cserjekorall</l>
					<l>Korallbozót, aminek más nevet adtak</l>
					<l>Azok a komoly és szigorú urak, akik voltak</l>
					<l>Orvosok és hangosszavú erélyes nők, ápolók</l>
					<l>És cselédek a rosszszagú bérház folyosóján</l>
					<l>Aminek emeletén vonszoltad magad a műterembe</l>
					<l>És hallottad, ahogy összesúgnak a hátad mögött</l>
					<l>S innen tudtad - hogy az az erdő egy híres betegség</l>
					<l>Amin úgyse lehet segíteni, el szokták titkolni</l>
					<l>És úgy kell tenni neked is mintha te se tudnád</l>
					<l>Hogy meg ne sértsd a titkolózókat körülötted</l>
					<l>Így hát titokban egyedül a kis kávémérésben</l>
					<l>Függönyt behúzva, szedted elő dobogó szívvel</l>
					<l>A népszerű orvosi lapból kitépett cikket</l>
					<l>Melyből sok latin szó közül kettőt értettél</l>
					<l>Ignorabimus és ezt a szépet: exitus lethalis</l>
					<l>És láttad Lethe öblét, az Enyészet Szigetén</l>
					<l>Fekete pineák közt, Böcklin nagyszerű vásznán</l>
					<l>Ami előtt annyiszor álltál meg a müncheni házban</l>
					<l>Visszacsavarogva, újra meg újra, a többi teremből</l>
					<l>Huszonkétéves szép ifjú leány, lelkes növendéke</l>
					<l>Hollósy mesternek, Lenbachnak, Velasquez bűvöletének</l>
					<l>S egy bolond festőnek, aki el akart vinni Amerikába</l>
					<l>De neked csak az volt az élet ami költői és regényes</l>
					<l>Elza fiam most már elmondhatom én is tudtam</l>
					<l>Előre, ami történt, látod, ki lehetett bírni</l>
					<l>S eljátszottam fanyarul, hogy csacsi tévedés volt</l>
					<l>Hogy az a pap bent volt nálad és éneklő hangon</l>
					<l>Együtt mondtátok a miatyánkot mint az iskolában</l>
					<l>És hogy milyen furcsa volt ez jó és félelmes egyszerre</l>
					<l>Hát igen, tudtam én, hogy neked ezen át kell esni</l>
					<l>Mégse beszélhettem, ami biztosan tetszett volna</l>
					<l>Hogy milyen “festői” lesz az, kék ravatal</l>
					<l>És gyertyák és szónok és magad kinyúlva</l>
					<l>Naiv középkori szent boldog Mária-arccal</l>
					<l>Mint egy Botticelli, akiért úgy rajongtál</l>
					<l>Mesélhetek erről, milyen szép volt az egész</l>
					<l>Ahogy te meséltél nekem, titokzatosan suttogva</l>
					<l>Mikor kisgyerek voltam, Andersent és másokat</l>
					<l>Amitől művész lettem magam is - bizony jó</l>
					<l>Hogy már nem kell tartani azt az unalmas szokást</l>
					<l>Hogy a haldoklónak nem illik beszélni halálról</l>
					<l>Hát mit szólsz, Elza fiam, meghaltál, látom az arcod</l>
					<l>Ahogy ámulva, éneklő, vékonyka hangon</l>
					<l>Lelkendezel: “igazán? meghaltam? jaj de érdekes!”</l>
					<l>És titokban büszke vagy rá, hogy veled ilyen “igazi” dolog történt</l>
					<l>Mint a többi, felnőtt, komoly emberekkel</l>
					<l>Apával, anyával, meg régi nagy festőkkel</l>
					<l>Kitüntettek téged is ezzel a komoly előkelő dologgal</l>
					<l>Igen bizony és még mit is akartam mondani</l>
					<l>Tudom már, igen, hogy azóta voltam Münchenben</l>
					<l>Ahol két évig kóboroltál valamikor régen</l>
					<l>És mindig vágytál vissza, mert az bizony szép volt</l>
					<l>Nagy jövő várt rád mindenki mondta akkor</l>
					<l>Csillogó karrier mint László Fülöp és a többiek</l>
					<l>(De azóta sajnos megváltozott a világ)</l>
					<l>Szóval voltam Münchenben, egy éjszakát töltöttem</l>
					<l>Este érkeztem egyedül és reggel már vitt a vonat</l>
					<l>Egyedül este ismeretlen város idegen bajorok</l>
					<l>Rólam se tud senki lődörgök magamban az uccán</l>
					<l>S ekkor úgy rémlik jártam én itt nagyon sokáig</l>
					<l>Nem kell kérdezni senkit, a te emlékeiden át</l>
					<l>Otthon vagyok én - s bejártam éjjel a várost</l>
					<l>Ódon uccáit, tornyokat és tereket, messze</l>
					<l>S mindenütt ott léptél mellettem alig pihegve</l>
					<l>Figyelted az arcom ráismerek-e, sötétben</l>
					<l>S feleltem magamban hogyne ez a Frauenkirche</l>
					<l>Ugye itt futottál, könnyű lábbal rajztömbbel</l>
					<l>Reggel a mesterhez - ez itt a Schack-Galerie</l>
					<l>Itt másoltad Rubens szőke-fehér asszonyait</l>
					<l>Lám, itt az árkádok alatt homálylik az a kis Bräuhaus</l>
					<l>Ahol sietve ettél délben vidám bohémfiúkkal</l>
					<l>Mert tegnap Joachim hegedült, itt szemben a Konzert-Salonban</l>
					<l>Ezt meg akarod írni nekem - hol is? - ott a sarokban</l>
					<l>Milyen csodálatos este volt, mekkora művész Joachim</l>
					<l>Beethovent hogy érti és “talán mégis inkább</l>
					<l>Hegedülni tanulok, mit szólsz hozzá? most</l>
					<l>Isten veled, Fricikém, most megyek Margittal</l>
					<l>Megnézzük azt az óriási Bavária szobrot”</l>
					<l>Így bolyongtam Münchenben aztán egyedül ültem</l>
					<l>Egy kis tabarinban éjjel rossz feketénél</l>
					<l>S azon tünődtem, torkomra nyelve a könnyek</l>
					<l>Minden pezsgőnél részegebb, mámorítóbb italát</l>
					<l>Hogy mi az a fájás, a kis fájás, mindig ugyanott</l>
					<l>Szivemnek ugyanazon a pontján, valahol mélyen</l>
					<l>Néha ritkán ha magamban ülök senki se figyel</l>
					<l>De nem jöttem rá és reggel fütyült a vasút</l>
					<l>És most még csak annyit, hogy másnap éjjel</l>
					<l>Mégegyszer láttam Münchent két percre tovább nem</l>
					<l>Éjszaka megint, utoljára, de most nem az uccán</l>
					<l>Felülről láttam, bukdácsoló felhők magasából</l>
					<l>Csillagos ég alatt, villanylámpák hunyorgó ezer szemével</l>
					<l>Aludt a Város, nem nézte senki fent az égen</l>
					<l>Álomhajóját, suhanó, ezüstös marsbeli bálnát</l>
					<l>Felhők és holdfény taván rémes meseszörnyet</l>
					<l>Busa fején regényes kis német vendéglőben</l>
					<l>Apró ablakok Vogel és Busch modorában</l>
					<l>Mint a Fliegende és Jugend szines metszetein</l>
					<l>S én onnan az ablakból mégegyszer láttam a Várost</l>
					<l>Amint felpislant, vállat von, percre elámul</l>
					<l>Aztán - álmos filiszter - fordul egyet az ágyban</l>
					<l>Fülérehúzza gőzök és párák paplana-csücskét</l>
					<l>Gondolván álmodott alszik horkolva tovább</l>
					<l>S a hideg éjben három pont világít csak</l>
					<l>Őrfény a Zeppelin orrán s az én két macskaszemem</l>
					<l>Elboruló szem, mert íme, megint szívembenyilallt</l>
					<l>Az a kis fájás, mégis oly végtelen mély</l>
					<l>Halálos kínpadnál élesebb és mélyebb</l>
					<l>És most már tudtam a szót, emlék az ő neve</l>
					<l>Emlék az, ami itt suhan el velem messze, az éjben</l>
					<l>Emlék ez a hajó, emlék a város emlék vagyok én</l>
					<l>Elszáll és múlnak az évmilliók s nem lesz pillanat, egy se</l>
					<l>Robogó légigép visszarohanó Lethe-hajók</l>
					<l>Ablaka mellől lesve ki fekete ködben</l>
					<l>Hogy egymást messe mégegyszer szempillantásra a két út</l>
					<l>Elvillanva hogy lássalak s te is, és intsünk az ablakon át</l>
					<l>Csak ennyit, szervusz, isten veled, isten veled! élet,</l>
					<l>Ifjúság, remegő remény, mámor, félszeg, gyönge mosoly</l>
					<l>Halk, tehetetlen kis tiltakozás az Éjszaka ellen</l>
					<l>Naiv gyufaláng amit úgyis elfúj a szél</l>
					<l>Isten veled, eltünő mult, valaha valóság</l>
					<l>Véled is, emlék, ismétlődő, elfogyó kép a tükörben</l>
					<l>S még veled is, magaddal, én lelkem, tompa tükör</l>
					<l>Isten veled, búcsúzó kezem is mellyel utolszor intek utánad</l>
					<l>Isten veled jóság, gyöngeség, elmúlás, isten veled isten</l>
					<l>Isten velem, isten velünk, isten veled, Elza fiam.</l>
				</lg>
			</div>
		</body>
	</text>
</TEI>