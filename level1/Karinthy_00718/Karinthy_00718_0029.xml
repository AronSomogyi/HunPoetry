<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Karinthy_00718_0029" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A rózsaszín terror</title>
				<author>
					<persName>
						<surname>Karinthy</surname>
						<forename>Frigyes</forename>
					</persName>
					<date from="1887" to="1938">1887-1938</date>
					<idno type="VIAF">46762994</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">847</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A rózsaszín terror</title>
					<author>
						<persName>
							<surname>Karinthy</surname>
							<forename>Frigyes</forename>
						</persName>
						<idno type="VIAF">46762994</idno>
					</author>
					<relatedItem type="copyText">
						<bibl>
							<title>Karinthy Frigyes összes költeménye</title>
							<date when="1998-09-04"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00718"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A rózsaszín terror</head>
				<p>Kiáltvány a húszévesekhez</p>
				<lg>
					<l>Halljátok a világnak</l>
					<l>Húszéves milliói</l>
					<l>Jövendő katonái</l>
					<l>A nagy leszámolásnak</l>
					<l>Mely lángba kell borítsa</l>
					<l>Az elvénhedt világot</l>
					<l>Halljátok harminchárom</l>
					<l>Pontját és húsz parancsát</l>
					<l>E proklamációnak</l>
					<l>Amellyel fegyverekre</l>
					<l>És forradalmi lázba</l>
					<l>Lázítalak most barátim</l>
					<l>Élő törvények ellen</l>
					<l>Hirdetve Diktatúrát</l>
					<l>Kemény parancsuralmat</l>
					<l>És diadalmas végső</l>
					<l>Győzelmét elveinknek</l>
					<l>Ha vélem összefogtok</l>
					<l>S zászlóm alá sietve</l>
					<l>Megalkotjuk magunknak</l>
					<l>Szívek világuralmát</l>
					<l>Szívek ifjú tüzével</l>
					<l>Vágyak izzó vasával</l>
					<l>Tehát tűzzel és vassal</l>
					<l>Ha másképp el nem érjük</l>
					<l>Századik Birodalmát</l>
					<l>A kilencvenkilencszer</l>
					<l>Csődöt mondott leromlott</l>
					<l>Kísérlet-államoknak</l>
					<l>Alkotmány-vázlatoknak</l>
					<l>Mik voltak a világon</l>
					<l>Félre tehát utunkból</l>
					<l>Ki már több mint húszéves</l>
					<l>Ha kell magammal együtt</l>
					<l>Kinek becsvágya úgyis</l>
					<l>Meghalt és elviharzott</l>
					<l>Reménytelen csatákban</l>
					<l>Hogy majd Vezér lehessek</l>
					<l>Testvéreim körében</l>
					<l>Első a csupa elsők</l>
					<l>Pompázó táborában</l>
					<l>De hisz nem is lehetnék</l>
					<l>Mindjárt előbocsátom</l>
					<l>Hogyan gondoltam én ezt</l>
					<l>A Rózsaszín Terrornak</l>
					<l>Világában vezérül</l>
					<l>Császárul és királyul</l>
					<l>Nem félembert teszünk meg</l>
					<l>Tökéletlen magányos</l>
					<l>Csavargót a tömegben</l>
				</lg>
				<lg>
					<l>Két félből lett Egészet</l>
					<l>Választunk ott vezérül</l>
					<l>Egy boldog párt szerelmes</l>
					<l>Fiút szerelmes asszonyt</l>
					<l>Akik körül sugárzik</l>
					<l>Az ég s a fák nevetnek</l>
					<l>Kik boldog bölcseségben</l>
					<l>Kormányozzák a bölcsek</l>
					<l>Boldogságára büszke</l>
					<l>Ország királyi népét</l>
					<l>S a fejedelmi Többest</l>
					<l>(Mely csak kettesre illik)</l>
					<l>Viselni végre méltók</l>
					<l>A Törvényt ők teremtik</l>
					<l>És szentesítik egyben</l>
					<l>És őrködnek fölötte</l>
					<l>Mint karmesteri pálcát</l>
					<l>Páros jogart lengetve</l>
					<l>Jelzik az összehangolt</l>
					<l>Szívek szimfóniáját</l>
					<l>Alkotmányos modorban</l>
					<l>Amelynek Parlamentje</l>
					<l>Mint legfelsőbb Hatóság</l>
					<l>Sok üdvös rendelettel</l>
					<l>Rózsaszín rémületbe</l>
					<l>Dermeszti a világot</l>
					<l>És ritka révületre</l>
					<l>Szoktatja szíveinket</l>
					<l>Amelynek parlamentjét</l>
					<l>Több misztikus miniszter</l>
					<l>S néhány szépbiztos útján</l>
					<l>Csak költők és zenészek</l>
					<l>Alkotják és szavazzák</l>
					<l>Ahogy a szív szavaz meg</l>
					<l>Legtitkosabb hitével</l>
					<l>Kiválasztott szerelmet</l>
					<l>Ez általános titkos</l>
					<l>Választás megbizottja</l>
					<l>Előterjeszti aztán</l>
					<l>A szép vezéri párnak</l>
					<l>Amit javall s kigondol</l>
					<l>Az emberek javára</l>
					<l>Sok fontos újításban</l>
					<l>Teremtő képzelettel</l>
					<l>Mert ez lesz a legelső</l>
					<l>Minisztérium helyett</l>
					<l>Egy új misztériuma</l>
					<l>A képzelet-ügyeknek</l>
					<l>(Office Fantasiarum)</l>
					<l>Mely rögtön kiegészül</l>
					<l>Kísérő muzsikával</l>
					<l>Mit a Fülügyminiszter</l>
					<l>Szolgáltat a hazának</l>
					<l>Ha a pénzügyminiszter</l>
					<l>Az adókat behajtja</l>
					<l>Csengő-bongó rímekből</l>
					<l>És sok szívdobbanásban</l>
					<l>Mit lelki gazdagság és</l>
					<l>Érdem szerint fizet be</l>
					<l>Az érzelmek piarcán</l>
					<l>Kiváltságos szerencsés</l>
					<l>Hogy a fölöslegéből</l>
					<l>Táplálni is lehessen</l>
					<l>A lelki nyomorékot</l>
					<l>A szépművelődésnek</l>
					<l>Tanköteles világát</l>
					<l>A közlekedésüggyel</l>
					<l>Teljes harmóniában</l>
					<l>Közlekedvén a tiszta</l>
					<l>Belátás és megértés</l>
					<l>Virágos országútján</l>
					<l>Egyébként a vitában</l>
					<l>Ha Tisztelt Ház ülést tart</l>
					<l>Versben muszáj beszélni</l>
					<l>Hacsak lehet dalolva</l>
					<l>Egy halkan elmerengő</l>
					<l>Hangszer kíséretében</l>
					<l>Ugyanez áll az uccák</l>
					<l>És járművek rendjén a</l>
					<l>Kötelező beszédre</l>
					<l>Tehát a vezetővel</l>
					<l>A villamos perronján</l>
					<l>Eszmét cserélni illik</l>
					<l>A jegyszedő azonban</l>
					<l>Előírt versikével</l>
					<l>Kell kérje a bilétát</l>
					<l>(Mintahogy most is látni</l>
					<l>Az étkezőkocsikban</l>
					<l>“Es wird höflich gebeten</l>
					<l>Nur gegen Nota zahlen”</l>
					<l>Vagyis csak nóta ellen</l>
					<l>Kell és szabad fizetni)</l>
					<l>Jelenti ez sok minden</l>
					<l>Törvény megváltozását</l>
					<l>És új szokásuralmat</l>
					<l>A kötött-szó szabályát</l>
					<l>Most majd meg kell tanulni</l>
					<l>A “daltalan sziveknek”</l>
					<l>Mert lesz ballada-kényszer</l>
					<l>Mindenkinek egy verset</l>
					<l>Be kell naponta vinni</l>
					<l>Az álomhivatalba</l>
					<l>Ahol majd ellenőrzik</l>
					<l>Fiúk leányok álmát</l>
					<l>S a Hogylétellenőrző</l>
					<l>Hivatalnak beküldik</l>
					<l>Ott mérleget csinálnak</l>
					<l>S akárki kérdi tőled</l>
					<l>Meleg részvéttel “hogy van?”</l>
					<l>Egy telefonhívásra</l>
					<l>Kapsz részletes jelentést</l>
					<l>Mert boldogság és bánat</l>
					<l>Színes hullámverése</l>
					<l>Az életünk folyása</l>
					<l>Ezért a mosolyunkról</l>
					<l>És elködlő szemünkről</l>
					<l>Naplót vezet az Állam</l>
					<l>De külön is tanítják</l>
					<l>Minden népiskolában</l>
					<l>A kettős könny-vezetés</l>
					<l>És népnevetés-tannak</l>
					<l>Bonyolult tudományát</l>
					<l>Aztán sorjába jönnek</l>
					<l>Szigorított tilalmak</l>
					<l>Ezek között az első</l>
					<l>A munkatilalomról</l>
					<l>Szóló drákói törvény</l>
					<l>És a hodfényfürdőknek</l>
					<l>Teljes bevezetése</l>
					<l>A mezőgazdaságban</l>
					<l>Főfontosságú kérdést</l>
					<l>Tűznek ki napirendre</l>
					<l>Hogy lesz-e gyümölcs a fán</l>
					<l>Amelynek nincs virága?</l>
					<l>De a Tábla is végre</l>
					<l>Letárgyalja a nagy pert</l>
					<l>És döntést hoz a tárgyban</l>
					<l>Hogy kié volt sajátlag</l>
					<l>Az elfojtott sikoltás</l>
					<l>S mi zuhog mint keserves</l>
					<l>Malomkő a pokolban</l>
					<l>S a mennyek boltozatján</l>
					<l>Ki harsog és dörömböl</l>
					<l>Miközben a rendőrség</l>
					<l>Majd szépen kinyomozza</l>
					<l>Hogy szép szemed világa</l>
					<l>Vajon hová merült el</l>
					<l>És a tarka szivárvány</l>
					<l>Hová került az égről</l>
					<l>S az ifjúság hová lett</l>
					<l>Karöltve a királyi</l>
					<l>Vén csillagász urakkal</l>
					<l>Akik köteleztetnek</l>
					<l>Pár pontos számításra</l>
					<l>Például hány csillagból</l>
					<l>Áll a szemed te Zsófi</l>
					<l>S hogy meg ne feledkezzünk</l>
					<l>A közegészségügyről</l>
					<l>A klinikák bejáró</l>
					<l>Beteglétszáma kap majd</l>
					<l>Egy szürkék hegedősét</l>
					<l>Mivel a költő nem lesz</l>
					<l>A szürkék hegedőse</l>
					<l>Ugyanott a sebészet</l>
					<l>A megrepedt szíveknek</l>
					<l>Egy új tanszéket állít</l>
					<l>És transplantációval</l>
					<l>Pótolja a fájdalmas</l>
					<l>Szívet kivéve onnan</l>
					<l>S tesz egy követ helyébe</l>
					<l>A verslábakra mankót</l>
					<l>Szerel fel ahol illik</l>
					<l>S a megsértett hiúság</l>
					<l>Nyitott sebét bevarrja</l>
					<l>Így a teljes szabadság</l>
					<l>Világa kivirágzik</l>
					<l>S a cenzurát e boldog</l>
					<l>És büszke distichonban</l>
					<l>Mit hálatelt kebellel</l>
					<l>Skandálunk fel az égre</l>
					<l>Csak a cezúra-kényszer</l>
					<l>Ollója vágja ketté</l>
					<l>S a félelem hogy egyszer</l>
					<l>Ellenséges hatalmak</l>
					<l>Megirigyelve sorsunk</l>
					<l>Ránktörnek nagymerészen</l>
					<l>Az átkos és veszélyes</l>
					<l>Rút Józanész nevében</l>
					<l>De mi akkor se félünk</l>
					<l>Mert akkorára lesz már</l>
					<l>Hatalmunk védekezni</l>
					<l>Hadügyminiszterünknek</l>
					<l>Politikája mellett</l>
					<l>Ki közben óriási</l>
					<l>Erődítményt szerelt fel</l>
					<l>Végiglen a határon</l>
					<l>Egy mérhetetlen sorban</l>
					<l>Légváraink merednek</l>
					<l>Felhőbefúrt toronnyal</l>
					<l>Miken gránát ki nem fog</l>
					<l>Se gáz se más erőszak</l>
					<l>Legfeljebb egy kaján és</l>
					<l>Hitetlen és gúnyos szó</l>
					<l>Vagy görbe pillantása</l>
					<l>Disznófejű Nagyúrnak</l>
					<l>Vagy egy hajszál a hűtlen</l>
					<l>Leányka üstökéből</l>
					<l>Ám akkor is lesz bennünk</l>
					<l>Bátorság szembeszállni</l>
					<l>A zsarnok napvilággal</l>
					<l>S a rózsaszín terrornak</l>
					<l>Kiáltván jelszavát és</l>
					<l>Dalolván himnuszát a</l>
					<l>Nagy rózsaszín ködökbe</l>
					<l>Ködfolttá szétoszolni</l>
					<l>Miközben két vezérünk</l>
					<l>Megénekelt alakját</l>
					<l>Titániát s Oberont</l>
					<l>A felhők visszaszívják.</l>
				</lg>
			</div>
		</body>
	</text>
</TEI>