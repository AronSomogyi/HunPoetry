<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0059" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BEZERÉDI ISTVÁNHOZ.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">445</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BEZERÉDI ISTVÁNHOZ.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BEZERÉDI ISTVÁNHOZ.</head>
				<p>Pest, januárban 1845</p>
				<lg>
					<l>Hallám a hírnek gyász kongásiból</l>
					<l>A nagy csapást, mely kebledet találta,</l>
					<l>A szörnyü rablást, melyet házadon,</l>
					<l>Elkövetett az ó év angyala,</l>
					<l>Hogy megrengett belé az ősi ház,</l>
					<l>Meg férfi kebled gránit temploma.</l>
					<l>S midőn az új év földerült reád,</l>
					<l>Feldúltan állott a ház, a kebel,</l>
					<l>Mert a mi éke és reménye volt,</l>
					<l>A testben és lélekben ékesen</l>
					<l>Fejlett virágot, szíved büszkeségét,</l>
					<l>Tolnánk virágzó Flóráját, halálos</l>
					<l>Lehelletétől elhervasztva lelted.</l>
					<l>Hallottam és elképedék,... előttem</l>
					<l>Állott egész nagyságában keserved:</l>
					<l>A gyermekvesztés sajgó érzete,</l>
					<l>Mely átnyilalta kebled húrjait,</l>
					<l>A kín, a hosszú, tompa fájdalom,</l>
					<l>Mely rákövetkezék, előttem állt, -</l>
					<l>S nagy vakmerőség volna, érezem,</l>
					<l>Ily kínok ellenében, a vigasznak</l>
					<l>Szavát emelni, rút szentségtörés,</l>
					<l>Sajgó sebeit föltépni általa.</l>
				</lg>
				<lg>
					<l>Te nem szorúltál érzelgő vigaszra,</l>
					<l>Elég neked, ha résztvevő szivekkel</l>
					<l>Találkozol. Lelked magasztosabb,</l>
					<l>Kebledben edzett férfi szív dobog,</l>
					<l>S nagyobb csapás nem görbitendne meg;</l>
					<l>Mert mind a kettőt egy nemzet baján</l>
					<l>Edzéd meg, egy hullámon hányatott</l>
					<l>Ország hajóján neveléd szilárddá...</l>
					<l>Te a hazáé vagy, - nem durva Brútus,</l>
					<l>Ki hajthatatlan sziklaként tekinti</l>
					<l>A bárd alatt elhullni gyermekit,</l>
					<l>S a mélyen érző szív legemberibb</l>
					<l>Tolmácsait szégyenli, a könyűt;</l>
					<l>S nem is könyűkben fürdő asszonyember,</l>
					<l>Ki lágy panaszba fojtja életét;</l>
					<l>De mint a régi Hellás hősei,</l>
					<l>Szálkardra hívod üldő sorsodat,</l>
					<l>Melynek minél nagyobb csapása rajtad,</l>
					<l>Annál erősbnek érzed karodat,</l>
					<l>Annál magasztosb hévvel gyúl ki benned</l>
					<l>Az égi szikra: tenni halhatatlant.</l>
				</lg>
				<lg>
					<l>Im mostan is, míg törzsöd pusztítója,</l>
					<l>A zord halál kegyetlen angyala,</l>
					<l>Házad köré cyprusberket kerít:</l>
					<l>Te a hazának sivatagjain</l>
					<l>Egy nagy oasist ültetsz, mely utóbb</l>
					<l>(Az isten adja, hogy megérd) virágzó</l>
					<l>Kertté bűvölje Brassóig Posonytól</l>
					<l>És Kárpátoktól Ádriáig e hont!</l>
					<l>És míg az ó év fájdalmas sebet hagy</l>
					<l>Házad- s szivedben: Te az újat azzal</l>
					<l>Kezded, hogy a honnak egy ó sebére</l>
					<l>Erőd szerint első rakj gyógytapaszt,</l>
					<l>Midőn nemes lelkednek ösztönéből</l>
					<l>Első sietsz, nem szóval és csak elvben,</l>
					<l>De tettel a közterhben részesülni.</l>
					<l>Légy üdvözölve, Tolna büszkesége!</l>
					<l>S engedd, hogy én is, Tolna hű fia,</l>
					<l>Hazánk első adózó nemesének</l>
					<l>Egy tölgygalyat kötözzek homlokára,</l>
					<l>S kevély örömmel hirdessem hazámnak,</l>
					<l>Hogy ennyi milliók között ez évet,</l>
					<l>Kik azt megüdvözölték e hazában,</l>
					<l>Bezerédi üdvözlé meg legdicsőbben,</l>
					<l>Midőn kezedben, mintegy istenülve</l>
					<l>Ez oklevéllel léptél, tapsaink közt</l>
					<l>Az ujdon évbe, vajha mint te be,</l>
					<l>Mások belőle akként lépjenek ki!</l>
					<l>S ne légyen egy magyar nemes hazánkban,</l>
					<l>A ki magasztos példád ne kövesse!</l>
					<l>Azok pedig, kik táborunknak eddig</l>
					<l>Elméletet hánytak föl félszegen,</l>
					<l>És puszta szép szót, elnémuljanak!</l>
					<l>A vád ezentúl megczáfolva áll,</l>
					<l>S barát és ellenoldal egyaránt</l>
				</lg>
				<lg>
					<l>A tettek emberét tisztelje benned.</l>
					<l>Igy lesznek íme, nagy hazámfia,</l>
					<l>Az üldöző angyalnak sebei,</l>
					<l>Miket szivedbe döf tűzfegyvere,</l>
					<l>Gyémánt-kövekké honfi-melleden:</l>
					<l>És a halálnak cyprus-ágiból,</l>
					<l>Babér-füzért fejedre így varázsol,</l>
					<l>Ki kebeledben él, a genius,</l>
					<l>A halhatatlanságnak angyala.</l>
				</lg>
			</div>
		</body>
	</text>
</TEI>