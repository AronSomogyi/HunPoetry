<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Garay_00655_0072" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BALATONI KAGYLÓKBÓL.</title>
				<author>
					<persName>
						<surname>Garay</surname>
						<forename>János</forename>
					</persName>
					<date from="1812" to="1853">1812-1853</date>
					<idno type="VIAF">51724797</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1078</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BALATONI KAGYLÓKBÓL.</title>
					<author>
						<persName>
							<surname>Garay</surname>
							<forename>János</forename>
						</persName>
						<idno type="VIAF">51724797</idno>
					</author>
					<relatedItem type="copyText">
						<bibl>
							<title>Garay János összes költeménye</title>
							<date when="1998-12-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00655"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BALATONI KAGYLÓKBÓL.</head>
				<p>A BALATON.</p>
				<p>I</p>
				<lg>
					<l>Megteremté isten</l>
					<l>A kerek világot,</l>
					<l>Közepébe tette</l>
					<l>Szép Magyarországot.</l>
				</lg>
				<lg>
					<l>Bérczekkel, folyókkal</l>
					<l>Feldiszesitette,</l>
					<l>A malaszt tömlőjét</l>
					<l>Kiönté felette.</l>
				</lg>
				<lg>
					<l>S a mi szép s dicső volt</l>
					<l>A kerek világon,</l>
					<l>Kis tükörben együtt</l>
					<l>Lőn Magyarországon.</l>
				</lg>
				<lg>
					<l>És a mint lenézett</l>
					<l>Csodaszép müvére,</l>
					<l>Kéje érzetében</l>
					<l>Köny tolúlt szemére.</l>
				</lg>
				<lg>
					<l>A könyű lecseppent</l>
					<l>A legszebb vidéken;</l>
					<l>A föld meg nem itta,</l>
					<l>Megtartotta épen.</l>
				</lg>
				<lg>
					<l>Tükre lőn az égnek,</l>
					<l>S szép Magyarországnak...</l>
					<l>Nevezik e könyet</l>
					<l>Balaton tavának.</l>
				</lg>
				<p>II.</p>
				<lg>
					<l>Úszik hajóm feletted,</l>
					<l>Vitorlám fenn lobog,</l>
					<l>Keblem feszűl örömtől,</l>
					<l>Szívem ver és dobog,</l>
					<l>Egy új világban állok</l>
					<l>Magas hullámidon,</l>
					<l>Hazámnak tókirálya,</l>
					<l>Tündéri Balaton!</l>
				</lg>
				<lg>
					<l>Mint gondolat repűlök</l>
					<l>Vized hullámain,</l>
					<l>Veszprém, Somogy, Zalának,</l>
					<l>Merengek partjain;</l>
					<l>Köszöntnek és köszöntöm</l>
					<l>E szép hegyek sorát,</l>
					<l>A várromokkal ékes</l>
					<l>Csobánczot, Tátikát.</l>
				</lg>
				<lg>
					<l>S előttem áll hazámnak</l>
					<l>Regényes hajdana,</l>
					<l>Mint vérlepel borul rá</l>
					<l>A napnak alkonya;</l>
					<l>Felém csendűl a széllel</l>
					<l>A költő éneke,</l>
					<l>A régi szép időkből</l>
					<l>Egy régi, szép rege!</l>
				</lg>
				<lg>
					<l>Uszszál szívem hajója!</l>
					<l>Ringassatok habok!</l>
					<l>A Balatonnak tükrén</l>
					<l>Két ég között vagyok:</l>
					<l>Majd fölfelé a kék ég</l>
					<l>Felé kivánkozom;</l>
					<l>Majd mélyen zöld öledbe,</l>
					<l>Hullámzó Balaton!</l>
				</lg>
				<p>III.</p>
				<lg>
					<l>Messze körben csendes a táj,</l>
					<l>Fenn a kék ég mosolyog:</l>
					<l>Mégis zajlik, habzik e viz,</l>
					<l>«A Balaton háborog!»</l>
				</lg>
				<lg>
					<l>Mily varázsnak bűv-hatalma</l>
					<l>Ostorozza e vizet?</l>
					<l>A nép ezt igy magyarázza:</l>
					<l>«A szélvész belé veszett!»</l>
				</lg>
				<lg>
					<l>Ekkép zajlik kebelemnek</l>
					<l>Néma rejtekén a szív!</l>
					<l>Mig kivűl az ész, nyugalmat</l>
					<l>És derűt arczomra vív.</l>
				</lg>
				<lg>
					<l>Csak midőn nehéz tusáját</l>
					<l>Nem birván meg a kebel,</l>
					<l>Pilláimmal, egy hivatlan</l>
					<l>Könyücseppet zúzok el:</l>
				</lg>
				<lg>
					<l>Riadok fel álmaimból,</l>
					<l>S hogy mi volt ez? kérdezem...</l>
					<l>«Reményimhez új halott szállt!»</l>
					<l>Ettől mozdúlt meg szivem.</l>
				</lg>
				<p>IV.</p>
				<lg>
					<l>Ottan álltam Badacsonnak</l>
					<l>Lejtőjén a szent helyen,</l>
					<l>Hol a regék dalnokának</l>
					<l>Áll hajléka a hegyen.</l>
				</lg>
				<lg>
					<l>Ittam a forrás vizéből.</l>
					<l>Mely csörögve serked itt;</l>
					<l>Hippokrene bű-vizének</l>
					<l>Véltem inni cseppjeit.</l>
				</lg>
				<lg>
					<l>A diófa, mely alatt ült,</l>
					<l>S melytől zengett szép dala,</l>
					<l>Terebélyes sátorával</l>
					<l>Szent hüsébe csal vala.</l>
				</lg>
				<lg>
					<l>S széttekinték a vidéken</l>
					<l>Kéjgyönyörtől ittason,</l>
					<l>Lenn, előttem játszva zúgott</l>
					<l>A tündéri Balaton.</l>
				</lg>
				<lg>
					<l>S im, kibukkan sima tükrén</l>
					<l>Háromszínű lobogó,</l>
					<l>Mint egy óriási hattyú</l>
					<l>Tör felém a gőzhajó.</l>
				</lg>
				<lg>
					<l>Mintha a költőnek lelkét</l>
					<l>Látnám jőni a vizen...</l>
					<l>Kél a szellő s ajkaimról</l>
					<l>Hozzá üdvözlést viszen.</l>
				</lg>
				<lg>
					<l>Ő tovább száll, végig úszsza</l>
					<l>Balatonnak árjait,</l>
					<l>Megmosolygja partja hosszant</l>
					<l>Hegyeit, várromjait.</l>
				</lg>
				<lg>
					<l>Melyeket, mig élt közöttünk,</l>
					<l>Megdicsőjtett szép dala -</l>
					<l>Én pedig szívembe irom,</l>
					<l>A miket láttam vala.</l>
				</lg>
				<p>V.</p>
				<lg>
					<l>Két tündér szózata csábít</l>
					<l>A hold s a kies Balaton;</l>
					<l>A hold egy ezüsthaju hárfás,</l>
					<l>A másik egy szép hajadon.</l>
				</lg>
				<lg>
					<l>Csolnakra, lapátra, barátim!</l>
					<l>Az est oly tiszta, oly hűs,</l>
					<l>Hab habbal ölelkezik, a szél</l>
					<l>Pajkos játékokat űz.</l>
				</lg>
				<lg>
					<l>Dalt mondjatok a Balatonnak,</l>
					<l>Dalt kedvel az éjjeli hold,</l>
					<l>Dalnok vala ő is a hárfás,</l>
					<l>Mig ifju s szerelmes volt.</l>
				</lg>
				<lg>
					<l>Mit suttog e játszi szellő?</l>
					<l>Mért olyan csendes az ár?</l>
					<l>Szerelmet vall Balatonnak</l>
					<l>Méz ajkival a csapodár.</l>
				</lg>
				<lg>
					<l>Légy üdvöz, ezüsthaju hárfás!</l>
					<l>S te pajkos, hűs fuvalom!</l>
					<l>Szépen köszönjük a tánczot,</l>
					<l>Te kékszemü szép hajadon!</l>
				</lg>
				<p>VI.</p>
				<lg>
					<l>Gyógyúlni jöttem én ide,</l>
					<l>A Balaton tavára!</l>
					<l>Talán megenyhít gyógyvize,</l>
					<l>Felüdít szép határa.</l>
				</lg>
				<lg>
					<l>Beteg vagyok, testemnek ír,</l>
					<l>Balzsam kell a kebelnek;</l>
					<l>Itt már a lég is, a vidék</l>
					<l>Enyhületet lehelnek.</l>
				</lg>
				<lg>
					<l>Adj gyógyvizedből egy italt,</l>
					<l>Fürednek szép tündére!</l>
					<l>S te ál barát, ejts egy kigyó-</l>
					<l>Könyűt habzó vizére.</l>
				</lg>
				<lg>
					<l>Adj hozzá csókot, kedvesem;</l>
					<l>- Mind hárman megcsalátok -</l>
					<l>Ha ettől meg nem gyógyulok,</l>
					<l>Sirom megáshatjátok!</l>
				</lg>
				<p>TIHANY.</p>
				<p>VII.</p>
				<lg>
					<l>Tihanynak bércztetőjén, a Balaton felett,</l>
					<l>Sötéten és magán áll egy régi épület;</l>
					<l>Csendes kolostorával az Úrnak temploma,</l>
					<l>Falán, majd ezredévnek van vésve szent nyoma.</l>
				</lg>
				<lg>
					<l>Alatta mély üregben nyolczszázados sír áll,</l>
					<l>Hol álmait aluszsza András magyar király;</l>
					<l>A sir felett a templom két tornya, a kereszt,</l>
					<l>Mint két imádkozó kéz a mennyekhez fölesd.</l>
				</lg>
				<lg>
					<l>S ha mélyen, ünnepélylyel a néma alkonyon</l>
					<l>Megcsendül a harangszó e tisztes ormokon.</l>
					<l>Mint nyögdelő sohajtás repűl a légen át,</l>
					<l>Középen áthasítja a Balaton tavát.</l>
				</lg>
				<lg>
					<l>S lecsendesül perczekre a háborgó elem,</l>
					<l>Mint sírok birodalma a csend oly nesztelen,</l>
					<l>Oly bűvös, oly csodás lesz egyszerre a harang,</l>
					<l>Mikéntha fenekéről csendűlne fel a hang...</l>
				</lg>
				<lg>
					<l>Visszhang-e ez fölülről? vagy lenn a viz alatt</l>
					<l>A túlvilágból hallni e csoda hangokat?</l>
					<l>Ne kérdd! istent dicsérik a földek és vizek!...</l>
					<l>Belé vegyűl e csepp is, mely szememen rezeg.</l>
				</lg>
				<p>REGE A TIHANYI VISSZHANGRÓL.</p>
				<p>VIII.</p>
				<lg>
					<l>A régi szép időkben</l>
					<l>Egy szép királyleány</l>
					<l>Aranyszőrű kecskéket</l>
					<l>Őrzött Tihany fokán.</l>
				</lg>
				<lg>
					<l>Sok kincscsel ért föl a nyáj,</l>
					<l>Mely a hegyen legel;</l>
					<l>Még többel a leányka,</l>
					<l>Szépsége ékivel.</l>
				</lg>
				<lg>
					<l>Szemének, éjhajának,</l>
					<l>Arczának párja nincs;</l>
					<l>Csak rózsabimbó-ajkán</l>
					<l>Van néma, bús bilincs.</l>
				</lg>
				<lg>
					<l>«Adj, szép leány, nyájadból</l>
					<l>Egy csésze fris tejet,</l>
					<l>Beteg fiam számára,</l>
					<l>S megoldom nyelvedet.»</l>
				</lg>
				<lg>
					<l>Szólt Balaton tündére,</l>
					<l>Az ősz hullámkirály;</l>
					<l>Ajkáról térdig érvén</l>
					<l>A hófehér szakáll.</l>
				</lg>
				<lg>
					<l>Adott tejet fiának</l>
					<l>A szép királyleány,</l>
					<l>S a szót a viz királya</l>
					<l>Megoldta ajakán.</l>
				</lg>
				<lg>
					<l>S csengőbb lőn szép ezüstnél,</l>
					<l>A méznél édesebb</l>
					<l>A szép leány beszéde;</l>
					<l>Meggyógyult a beteg.</l>
				</lg>
				<lg>
					<l>De büszkeség kapá meg</l>
					<l>A lánykát s vad negéd,</l>
					<l>Hallván, mi szép, mi bájos</l>
					<l>Most ajkán a beszéd.</l>
				</lg>
				<lg>
					<l>Mint pénzfukar kincsével,</l>
					<l>Bánt nyelve bájival;</l>
					<l>Nem zenge, csak magának</l>
					<l>E csattogányi dal.</l>
				</lg>
				<lg>
					<l>Isten dicsőségére</l>
					<l>Meg nem nyitotta azt,</l>
					<l>Szegénynek panaszára</l>
					<l>Nem zenge lágy vigaszt.</l>
				</lg>
				<lg>
					<l>Testvérnek és barátnak</l>
					<l>Irígyen zárta be,</l>
					<l>Az esdő szerelemnek</l>
					<l>Nem nyilt meg kőszive.</l>
				</lg>
				<lg>
					<l>S a mily hamar megnyerte</l>
					<l>Sok ifjunak szivét,</l>
					<l>A rózsalánczot gőge</l>
					<l>Oly rögtön tépte szét.</l>
				</lg>
				<lg>
					<l>Csak egyet vitt sírjába</l>
					<l>A mélyebb érezet;</l>
					<l>Fiát a tókirálynak,</l>
					<l>Ki érte elepedt.</l>
				</lg>
				<lg>
					<l>Az aranyszőrü nyájnak</l>
					<l>Tejéből itt szegény</l>
					<l>Büvös, varázs szerelmet,</l>
					<l>Mely méreg lett szivén...</l>
				</lg>
				<lg>
					<l>A tónak ősz királya</l>
					<l>Haragra gyult ezért,</l>
					<l>A bércztől a leányra</l>
					<l>S a nyájra átkot kért.</l>
				</lg>
				<lg>
					<l>A bércz tüzet bocsátott,</l>
					<l>Sziklája mind kigyúlt,</l>
					<l>Három nap, három éj, mint</l>
					<l>Itéletnapja dúlt.</l>
				</lg>
				<lg>
					<l>A nyáj a Balatonba</l>
					<l>Rohant, de benn veszett -</l>
					<l>A tó maig kihányja</l>
					<l>A kecskekörmöket.</l>
				</lg>
				<lg>
					<l>A lányt pedig örökre</l>
					<l>Bűbáj kötötte meg,</l>
					<l>Foglyául tartja máig</l>
					<l>Ki tudja mely üreg?</l>
				</lg>
				<lg>
					<l>Szemmel nem látja senki,</l>
					<l>Kézzel nem fogható -</l>
					<l>De, bár ki megszólítja,</l>
					<l>Visszhangja hallható.</l>
				</lg>
				<lg>
					<l>Mert büntetésül mondta</l>
					<l>A tündér átka ki:</l>
					<l>Hogy nyelvével lakoljon,</l>
					<l>Melylyel vétett neki.</l>
				</lg>
				<lg>
					<l>S ki csengő, szép szavával</l>
					<l>Kevélyen visszaélt,</l>
					<l>Istennel és emberrel</l>
					<l>Negédből nem beszélt:</l>
				</lg>
				<lg>
					<l>Most - bár ki szóljon hozzá,</l>
					<l>Bár gazdag és szegény:</l>
					<l>Felelni köteles rá</l>
					<l>E bérczek tetején.</l>
				</lg>
				<p>IX.</p>
				<lg>
					<l>Tihany szikláin álltam</l>
					<l>Szép nyári hajnalon;</l>
					<l>Ketten valánk csak ébren,</l>
					<l>Én és a Balaton.</l>
				</lg>
				<lg>
					<l>Kelet felől az égnek</l>
					<l>Szép arcza felpirúlt,</l>
					<l>S a nap első sugára</l>
					<l>A Balatonba hullt.</l>
				</lg>
				<lg>
					<l>A szép sugár aranyja</l>
					<l>Oly szép, oly gyönyörü,</l>
					<l>A tónak kék szemében</l>
					<l>Ég mint örömkönyű.</l>
				</lg>
				<lg>
					<l>A második sugár a</l>
					<l>Klastrom tornyán rezeg,</l>
					<l>A hajnali harangszót,</l>
					<l>S ez őt üdvözli meg.</l>
				</lg>
				<lg>
					<l>A kis harang fölkelti</l>
					<l>Távol, közel a tért;</l>
					<l>S mely ott honol határán,</l>
					<l>A szózatos tündért.</l>
				</lg>
				<lg>
					<l>S még egyszer oly regényes,</l>
					<l>Oly bűvös lesz a hang,</l>
					<l>Miként ha túlvilágról</l>
					<l>Csendülne a harang.</l>
				</lg>
				<lg>
					<l>A nap sugára felszállt,</l>
					<l>A hang elhallgatott;</l>
					<l>S midőn magamhoz tértem,</l>
					<l>Csak szívem dobogott.</l>
				</lg>
			</div>
		</body>
	</text>
</TEI>