<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kaffka_00710_0085" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HAJNALI RITMUSOK</title>
				<author>
					<persName>
						<surname>Kaffka</surname>
						<forename>Margit</forename>
					</persName>
					<date from="1880" to="1918">1880-1918</date>
					<idno type="VIAF">19708135</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">726</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HAJNALI RITMUSOK</title>
					<author>
						<persName>
							<surname>Kaffka</surname>
							<forename>Margit</forename>
						</persName>
						<idno type="VIAF">19708135</idno>
					</author>
					<relatedItem type="copyText">
						<bibl>
							<title>Kaffka Margit összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00710"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-05-12">level1</change>
		</revisionDesc>
	</teiHeader>
	<text>
		<body>
			<div>
				<head>HAJNALI RITMUSOK</head>
				<p>1912. május 23.</p>
				<lg>
					<l>Éber mámorú hajnal. A magyar Avenue-n még villanyfény-kábulat.</l>
					<l>Az éjjeli pincér lankad már, de friss kávé zamata páráz.</l>
					<l>A liget fölött kéken és sárgán - - oly különösen hasad egy felleg.</l>
					<l>- Jönnek a liget felől nagy, csukott, suta batárok,</l>
					<l>Hurcolva a csók-árút; parfőmmel locsolt szemetét a városi, éber éjnek,</l>
					<l>- És jönnek munka-asztaloktól éjjeli dolgú hadak betűkatonái.</l>
					<l>Fehér és fáradt és derűs-szép homlokukba felhőz a hajnal opálja,</l>
					<l>És beidegezve agyuk még friss ötletre, szócsatára a nyugalom előtt.</l>
					<l>- Én is idejöttem ma - nyitott kocsiban, éberen és fehéren e hajnallal;</l>
					<l>(Nem álomtól bedagadt idegekkel, nem is vágy-játéktól ziláltan. Csak szomorún.)</l>
					<l>És sohase hatott így elevenig bennem az emberi szó.</l>
					<l>"Most már jönni fog robogva minden!" szól szembe velem egy ember,</l>
					<l>Akit sohse láttam idáig és elfeledtem már a nevét.</l>
				</lg>
				<lg>
					<l>Ültem az éjjelen át új pajtással egy tarka és furcsa sarokban.</l>
					<l>Messzi elől kánkánt jártak és csuhajoztak szegény, kényszeredett mosolyú lányok,</l>
					<l>S ázottan lógtak ócska plakátrongyok a mutatványos bódék faláról.</l>
					<l>Mi gunnyasztva ültünk, némán és lestük, hogy gyüremlik szánkba a keserű íz</l>
					<l>- Mint aludt vér gyűlt tikkadt torkunkba az undor és régi bánatok.</l>
					<l>Oly fontos volt önmagának mindkettőnk ez órán, mint fekélyborította beteg,</l>
					<l>S mint béklyós-lelkű zsugoriak felszámláltuk régi veszteségeink.</l>
				</lg>
				<lg>
					<l>Egy imaszőnyeg, - sorjáztam sóhajtva, - nehéz és drágahímű szövet,</l>
					<l>Mibe koldus ifjúságom senyvedttűzű rózsáit beszőttem! - - -</l>
					<l>Fojtott levegőjű üvegházam kínnal kibomló virágai,</l>
					<l>Keménykelyhű tagadás-bimbók egy csukott télikertben! - - -</l>
					<l>Gyalulatlan meseláda átokőrzött kincse a tizenharmadik szobában,</l>
					<l>Kincses jóságom aranyesője; egyszeri, első, méretlen pazarlás! - - -</l>
					<l>- Azt hittem én bizony, szerelmes szavam felavató ige,</l>
					<l>Cseppenkint gyűlt grál-vér drága kelyhe szívem; becses ajándék.</l>
					<l>Így magam-őriztem, várva és váltva - azt hittem, koronául adódom! - - -</l>
					<l>- De jött - és letaposta virágos ágyaim, hogy megrövidítse hozzámig útját,</l>
					<l>Végigszaladt szőnyegemen, - még ki se bonthattam előtte egészen,</l>
					<l>Nem úgy jött, mint a király. Sietett kósza kalózként;</l>
					<l>Habzsolva itta a vérbort és összetörte a kelyhet,</l>
					<l>Úton-útfélen kínált csókot olcsón habzsolni szaladt. - - -</l>
					<l>Lesz-é valaha még oly szegény és elhagyott, hogy megmérhesse és megsírassa tékozolt jussát?</l>
					<l>Vagy leszek-e én olyan bölcs, oly szabad és erős. -</l>
					<l>- Hogy ne számláljam és ne sajnáljam. De nem tudom, nem bírom ezt! - - -</l>
					<l>Ilyeneken évődtem az éjen és mint aludt vér gyűlt torkomba a keserű emlék,</l>
					<l>És oly fontos voltam magamnak akkor, mint fekélyborította sebek.</l>
					<l>- De kihajnalodott. Az Avenue felett színjátszva hasadt egy felhő.</l>
					<l>(Még villanyfény káprázott itt bár, és éjjeli pincér szaladt, - - -)</l>
					<l>S hogy jött kocsim a liget felől, bolond szél rohant szembe velünk.</l>
					<l>És sohse láttam én így a reggelt még - fáradt katonát, kínzott lyányt, friss-szemű írót.</l>
					<l>És különös, opálos mámort kavart fel bennem az emberi szó.</l>
				</lg>
				<lg>
					<l>- "Hajnal, - szólt egy idegen ember, - lám, véres világú a felleg.</l>
					<l>Most vérszínnel bomlik a bimbó a világ szövetén.</l>
					<l>Vadul jár a vetélő újra. Tán a szövőszék is recseg.</l>
					<l>Sok fülledt télikertnek ma bezúzódik üvege,</l>
					<l>Zárt kincsesháznak szellőzni kell már! Gurulni álom-koronáknak, - - -</l>
					<l>Holnap tán nem is kehelyszám mérik az emberi vért,</l>
					<l>És minden emberszív grál-kehely, ha vére az utcára hull,</l>
					<l>És szent minden cédacsók, ha harcba hevít, vagy harcot pihentet!"</l>
				</lg>
				<lg>
					<l>Hallgattam ez embert, ki szembe ült velem, (de nevét és arcát feledtem),</l>
					<l>És sohase hatott ily elevenig bensőmbe az emberi szó.</l>
					<l>- Hajnal! - gondoltam. - A liget fölött most vérszínvilágú a felhő,</l>
					<l>És rózsaszínnel a halvány nők arca, hajszolt katonáké, friss-szavú betűvetőké.</l>
				</lg>
				<lg>
					<l>- Ó, testvéreim, ti szegény, kényszeredett szájú leányok a hajnali kimerülésben!</l>
					<l>Rokonaim, fáradt legények! Atyámfiai okosszemű fiúk!</l>
					<l>Tetésen teljék ma szívem! Hadd jöjjön robogva minden! -</l>
					<l>Ma még tán nem is kehelyszám ömlik az utcára a vér, -</l>
					<l>Jaj, szégyenek lehetnek ma-holnap kicsiny asszony-nyavalyák! - - -</l>
				</lg>
				<lg>
					<l>"Férfiak! szóltam halkan - és szép, éber szemükbe néztem. -</l>
					<l>Ha netalán lesz valami, - ne feledjetek izenni nekünk is!</l>
					<l>Mi szívünkkel bíbelődünk, mert sorsunk kis tömlöce szívünk,</l>
					<l>Mosogatjuk könny-vízzel, díszítjük szerelemrózsák kárpitjaival, mi szegénykék.</l>
					<l>- De egy-egy kis időre ilyenkor elköthetitek rólunk a láncot.</l>
					<l>(Jobb minekünk rohanni rohammal, mint sírni, várni, szülni és félni.)</l>
					<l>Ne feledjétek, férfiak, hogy az asszonyvér se drágább harcra, mint szerelemre.</l>
					<l>S mint más, eddigi forradalomkor uszítsatok minket is barikádjaitokra megint.</l>
					<l>- Mint fülledt szalmakazal, fölös létünk heve jó lobot vetni és hajtani csóvát,</l>
					<l>És kisarcolt, szegény tetemünkkel majd tömjétek a sáncokat!</l>
					<l>Férfiak! Ha netán lesz valami, - ne feledjetek izenni nekünk!"</l>
				</lg>
				<p>1912</p>
			</div>
		</body>
	</text>
</TEI>