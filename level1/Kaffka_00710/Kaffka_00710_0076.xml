<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kaffka_00710_0076" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VÁROS</title>
				<author>
					<persName>
						<surname>Kaffka</surname>
						<forename>Margit</forename>
					</persName>
					<date from="1880" to="1918">1880-1918</date>
					<idno type="VIAF">19708135</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1137</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VÁROS</title>
					<author>
						<persName>
							<surname>Kaffka</surname>
							<forename>Margit</forename>
						</persName>
						<idno type="VIAF">19708135</idno>
					</author>
					<relatedItem type="copyText">
						<bibl>
							<title>Kaffka Margit összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00710"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-05-12">level1</change>
		</revisionDesc>
	</teiHeader>
	<text>
		<body>
			<div>
				<head>A VÁROS</head>
				<p>I</p>
				<lg>
					<l>Haloványselymű reggel, felhős fény, szőke színek,</l>
					<l>Lenn ódon, szürke minden, meleg szépiabarnával árnyalt,</l>
					<l>Torpad zömök pillére sok régi, régi háznak.</l>
					<l>Palakockákkal mustrás az esővert, ó kövezet.</l>
					<l>Alattam utcák és tornyok és fellegvár messzi képe,</l>
					<l>Súlyos hőhidak át a platinafényű vizen. -</l>
					<l>E roskatag, királyi város méla pompája izen:</l>
					<l>- - Sok csiklandón új látásnak ma friss idegekkel elébe! -</l>
					<l>Az erkélyen terítve...Itt ülök zsibbatag</l>
					<l>Álom, s fürdő után még, lágy távolokba nézve,</l>
					<l>Napfénycsík szállal át, - beletáncol a mézbe, -</l>
					<l>Jó volna itt maradni békén. De nem szabad!</l>
				</lg>
				<p>II</p>
				<lg>
					<l>Árkádos út, faragott, régi kövek!</l>
					<l>Nosza! Két buzgó szemembe venni</l>
					<l>Óbetűs írást, íves kapuboltot,</l>
					<l>Mindent!</l>
					<l>Lallala! Megindultam hát menni!</l>
				</lg>
				<lg>
					<l>Gyorsan, iránytalan! Most felfedezek!</l>
					<l>Ott térré tágul az utcasarok.</l>
					<l>Ó, - jobbra a víz már hídtorony, oszlop,</l>
					<l>Ormok, kupolák! nem!</l>
					<l>Mert én most balra akarok!</l>
				</lg>
				<lg>
					<l>Én odamegyek most, ahová akarok,</l>
					<l>Nincs, ki zavarjon, sürgessen, vigyen,</l>
					<l>Társ, akit féljek, hogy én zavarok,</l>
					<l>Ha jobbra, - ha balra,</l>
					<l>Jó nekem egyedül, igen, igen!</l>
				</lg>
				<lg>
					<l>Itt templom, ott hídak, - itt tornyok, ott ormok!</l>
					<l>Két árva szemem! Sok súlyos igéret!</l>
					<l>Dologra! Látni! - Ó mindjárt megyek én</l>
					<l>Ide is, oda is.</l>
					<l>Csak hadd ülök le kicsit! Hadd nézek, nézek!</l>
				</lg>
				<p>III</p>
				<lg>
					<l>Ni! A régi tanácsház órája az ott,</l>
					<l>A Havlata Pavlata regés remeke!</l>
					<l>Megvárom! Még öt perc, - még három, kettő!</l>
				</lg>
				<lg>
					<l>Ver zengve, - s kijönnek, mind a tizenkettő,</l>
					<l>Az apostolkák sorjába, körbe.</l>
					<l>Az Péter a kulcscsal, az János a könyvvel.</l>
				</lg>
				<lg>
					<l>És hosszú, vontujjú, vézna kezükkel</l>
					<l>Megáldanak engemet, az idegent is,</l>
					<l>Keresztet írnak és tovalengenek.</l>
				</lg>
				<lg>
					<l>A halál ezalatt egyre csenget,</l>
					<l>"Ne még!" - könyörögnek balrul a szobrok.</l>
					<l>A Paraszt, a Pénzvágy, a Hiúság tükörrel.</l>
				</lg>
				<lg>
					<l>De ő "igen"-t bizonygat kis vázfejével. - -</l>
					<l>Ám vége! Elverte sorát az óra,</l>
					<l>S a végső mozdulatba merevül Áldás, Halál.</l>
				</lg>
				<lg>
					<l>Amíg új óra száll.</l>
				</lg>
				<p>IV</p>
				<lg>
					<l>Mélyülő ívek elnyult denevérszínű árnya,</l>
					<l>Szilánkba-tört fénysávok a kőmozaikon már,</l>
					<l>Csengve koccan a lépés a barna padsoroknál,</l>
					<l>Csalóka távlatok a tömjénködös homályba.</l>
				</lg>
				<lg>
					<l>Benn bágyatag, fehér csipkékben a nagy oltár,</l>
					<l>Mély fakóarany derengés, halk mise-bűvölet,</l>
					<l>Álmatag, messzi sárgák, zárkózott lilaszínek</l>
					<l>Közt selymes, zümmögő hipnózis lágy fénypalástba járkál.</l>
				</lg>
				<lg>
					<l>Smaragd és rubint az ablak. Ó gyermeki, régi hitek!</l>
					<l>Pirosban láttam a poklot, izzó tűzbarlangjait én,</l>
					<l>Hűs légutat, híg lebegést a csillagok éji közén</l>
					<l>A kékben. - És vértanú-dicsfényt jelentett a zöldszín üveg.</l>
				</lg>
				<lg>
					<l>Gyöngén imára tett kis forró tenyereim közén</l>
					<l>Így lüktetett a vér át, zsibbatag test-delej áram,</l>
					<l>Szent voltam, sulytalan, lélek a zsongó áhitat-árban,</l>
					<l>Míg félcsukott pilláim fátylán így káprázott át a fény. - -</l>
				</lg>
				<p>V</p>
				<lg>
					<l>A várfal tornya. - Jön kulcscsal ifjú parasztasszonyka.</l>
					<l>Megy előttem gyertyával a horpadt kőgrádicson,</l>
					<l>Szoknyája friss, ragyog a szoros, fekete kontya,</l>
					<l>A mondókát szaporán, ügyesen, ontja:</l>
					<l>"Éhbörtön és kínzóház és vesztőhely volt e torony!"</l>
				</lg>
				<lg>
					<l>"Itt a ciszterna-száj. Itt lebocsátták hosszú kötélen.</l>
					<l>Adtak vele darab kenyérkét, pohárnyi vizecskét.</l>
					<l>Négy társa négyfelől láncon itt várta napokon, éjen,</l>
					<l>Hogy üvölt és nyög a mélyben.</l>
					<l>Ha csend lett, a másikat -, így sorba, - leeresztették."</l>
				</lg>
				<lg>
					<l>Mondja, mint balladát. Mutatja ősz Taliborka piciny emlékit!</l>
					<l>- "Ölt, foglalt, konspirált, - s itt gáláns franciakártyákat festett</l>
					<l>Vérrel, téglaporral, korommal - e néma üregbe tíz évig.</l>
					<l>Míg szép, úri fejét vevék itt." -</l>
					<l>Mondja, - s okos kis nőszeme fénylőn már borravalóra lesked.</l>
				</lg>
				<lg>
					<l>Valóban, ez ölnyi kőfal, e súlyos pincebolt hiába nem lett,</l>
					<l>Valóban, itt sóhajokat kellene hallanom, véres századok neszét,</l>
					<l>- De hányszor nyilt ki azóta, hány profán kíváncsi szemnek!</l>
					<l>A fátyol hányszor föllebbent!</l>
					<l>Nem lelem erét e percnek, - sorát, e versnek, - tán ráfogás, színfal az egész!</l>
				</lg>
				<lg>
					<l>- Ki! - - Vadszőllős kis felügyelő-ház! A déli ég kiragyogott. -</l>
					<l>Nyolcéves fiú trónol fáskamara-küszöbön, deszkaládán,</l>
					<l>Zöldharisnyás, pirostérdű. Gajdol játszós-komolyan ott,</l>
					<l>Kezébe' hosszú, karmesteri bot, - -</l>
					<l>Két hófehér nyuszi fülelve rá - ül kedvesen a hátsó lábán.</l>
				</lg>
				<p>VI</p>
				<lg>
					<l>A ghetto-temető ez, az ősi halott-negyed. -</l>
					<l>Földette, feketült sírkő, korhadt, fehér csont felásva,</l>
					<l>És elrakva, - mert szűk a hely már, - zsúfoltan egy a másra,</l>
					<l>Százados, nevetlen holtak, - cserélve gyermek, öreg,</l>
					<l>Rokonok, idegenek,</l>
					<l>Kalmár, alkimista, lévita rakásra.</l>
				</lg>
				<lg>
					<l>Még esőtől nedves a ribesz. - Halk zöldje hogy összefog!</l>
					<l>Vadócon és lazán bebokrozta már az aljat,</l>
					<l>Kis gyöngédleves ága a vésett betűkbe lankad, - -</l>
					<l>Nagy, tétova pazarság! Levél, kő, név, - mennyi sok!</l>
					<l>Hogy cikáznak néma gyíkok, - -</l>
					<l>És némán alkimista, lévita mind hogy hallgat!</l>
				</lg>
				<lg>
					<l>Egy kavicsot, - tiszteletül a törzs címerjelébe itt!</l>
					<l>Nagyhírű rabbi Lew, csillagok útja-tudója e holt,</l>
					<l>- - Komoly, középkori zsidó, - sápatag, hátba hajolt,</l>
					<l>Pihenésül sötét, eleven szeme a teleskópba kémlelt,</l>
					<l>Bár dolga után, csendesen éldelt,</l>
					<l>Okos kalmár (titkos alkimista), szent lévita és</l>
					<l>Tíz gyerek apja volt.</l>
				</lg>
				<p>VII</p>
				<lg>
					<l>- - És énbennem e percben olyan nagy a tisztelet.</l>
					<l>Lelkem legmélyén vallom! (és nagyon csendesen lépek,)</l>
					<l>- E sok régvolt idegennek, minden névtelen névnek,</l>
					<l>Minden elmult időknek, minden igaz halálnak,</l>
					<l>A tudva-befejezésnek, akarva-elnyugovásnak,</l>
					<l>Önnön sorsomnak is, a látva-magamravettnek,</l>
					<l>(Mert egyetlen fóruma, én, a fölöttem-ítéletnek,)</l>
					<l>- És a csendnek, a mosolynak, az alázatos beszédnek,</l>
					<l>A mély, komoly, egyszerű, kicsinybe-elmerült létnek,</l>
					<l>(Mert nem büntet, nem áld; csak elhalad, s elfeled,</l>
					<l>Önmagáért-való fazöldnek embersírok felett,)</l>
					<l>És párzó, vizes gyíkoknak a temetőfalon,</l>
					<l>Mindennek, - nagyon</l>
					<l>Adassék tőlem e percben tisztelet!</l>
				</lg>
				<p>VIII</p>
				<lg>
					<l>Szikrázó virág-színfoltok, nagy tűzpelargónia-ágyak,</l>
					<l>Szökőkút-szivárvány íve, - márványpad, nyírott bokor; - - -</l>
					<l>Szempillám úgy esik le. Halk szél jár, zsongító, bágyadt,</l>
				</lg>
				<lg>
					<l>Rózsaszín délután. Már felhőkbe vet a fény sávot.</l>
					<l>Nagy csend a hegyoldali kertben. Távolból zümmögő nyüzsgés - -</l>
					<l>Lenn, messze alattam a város, a város - -</l>
				</lg>
				<lg>
					<l>Top, Top! - - A kőlépcsőn valaki lassan felcsoszog.</l>
					<l>Kövérke, öreg nő jön, feketeternós, csipkefejékes.</l>
					<l>Léptenként görcsösen előrefeszíti a botot.</l>
				</lg>
				<lg>
					<l>Megáll. Felemeli arcát kis sóhajjal - s elnéz az egen. - - -</l>
					<l>Megint vár, - liheg. Most a virágokat szemléli, - s mosolyog.</l>
					<l>A kút nimfáin is tűnődik soká, - mert eközbe pihen.</l>
				</lg>
				<lg>
					<l>Kedves! Mint egy gyerek! - Virágai közt így ment át nagyanyám.</l>
					<l>- Mi jár eszébe! - Reszketeg feje bólogat. Min nevet? - -</l>
					<l>Hálisten elhaladt, - nem látott. Megmentve néki e magány!</l>
				</lg>
				<p>IX</p>
				<lg>
					<l>Jaj! - Már lámpák gyúlnak a homályban. -</l>
					<l>Jaj, messze morajlik az idegen város.</l>
					<l>Mi lenne, - ha feledném a hotel nevét?</l>
				</lg>
				<lg>
					<l>Jaj! Gyorsan sok zegzugos utcán!</l>
					<l>Úgy botlom a görcsös kövekben.</l>
					<l>Kisboltok előtt bámész, rossz-arcú népek. -</l>
				</lg>
				<lg>
					<l>Jaj! Miért is futok én itten? - -</l>
					<l>Mi közöm ide? Mim van itt nékem?</l>
					<l>Nem követ nyomon valaki - mögöttem?</l>
					<l>Jaj! Egy utcácska még, - kettő, -</l>
					<l>Ott kiérek. Ott robogás van,</l>
					<l>Fény, villamoskocsik, emberek, élet.</l>
				</lg>
				<p>X</p>
				<lg>
					<l>Már itt. A portás mosolyogva köszönt.</l>
					<l>Intim kávégőz, füst, - a pincér sürög, szalad,</l>
					<l>Aranyos tükrök, zaj, vitatkozó beszéd,</l>
					<l>Ujságok, szanaszét -</l>
					<l>Jó biztonságos fény. Jó meleg kulturaszag.</l>
				</lg>
				<lg>
					<l>És fenn a hotelszoba. Ma odatartozom.</l>
					<l>Ott hozzámtartozók: írás, könyv, ruha, csomag.</l>
					<l>Ó, - otthoni csomagok, - és otthoni gondok,</l>
					<l>Érdekek, undorok; vágyak, bolondok!</l>
					<l>- - Most vetkőztetik le a kisfiamat.</l>
				</lg>
				<lg>
					<l>Otthoni szobám. - Ott most lámpa nem ég,</l>
					<l>Homályban az asztal, a kályhasarok. -</l>
					<l>Ott halotti csendben a jövőmre várnak,</l>
					<l>Mert évekig láttak</l>
					<l>És mindent tudnak rólam a butorok.</l>
				</lg>
				<p>Prága, 1910</p>
			</div>
		</body>
	</text>
</TEI>