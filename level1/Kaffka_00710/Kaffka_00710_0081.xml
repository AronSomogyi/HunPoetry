<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kaffka_00710_0081" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÁRIÁK</title>
				<author>
					<persName>
						<surname>Kaffka</surname>
						<forename>Margit</forename>
					</persName>
					<date from="1880" to="1918">1880-1918</date>
					<idno type="VIAF">19708135</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">720</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÁRIÁK</title>
					<author>
						<persName>
							<surname>Kaffka</surname>
							<forename>Margit</forename>
						</persName>
						<idno type="VIAF">19708135</idno>
					</author>
					<relatedItem type="copyText">
						<bibl>
							<title>Kaffka Margit összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00710"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-05-12">level1</change>
		</revisionDesc>
	</teiHeader>
	<text>
		<body>
			<div>
				<head>ÁRIÁK</head>
				<p>I. Religioso</p>
				<lg>
					<l>Távlatos, dermedten tiszta klastromi folyosófalak!</l>
					<l>- Egy ködszürke, vak, téli reggel jéghidegét ma is érzem. -</l>
					<l>A kápolna előtt ott csuklott a kőre le gyermeki térdem,</l>
					<l>Ha dideregve osontam zord keresztboltívek alatt.</l>
				</lg>
				<lg>
					<l>S kis öklöm szorulva, vezeklőn ütött mellemre. Mert tudtam,</l>
					<l>Hogy Jézus lakik ottbenn a tabernákulum aranymélyén,</l>
					<l>A néma, csodálatos bárány, akihez epedünk égvén,</l>
					<l>Ott ostyatitokba rejtez fehérlőn, mozdulatlan.</l>
				</lg>
				<lg>
					<l>- És Magdolna ott a falon - - Halálfej és ostor e képen. - -</l>
					<l>Két gyönyörű növendékangyal az oltáron hosszú ingben. -</l>
					<l>- De Magdolna vezeklő, véres, vad eleven keblin minden</l>
					<l>Feltépve és kitárva, - s ha erre gondoltam úgy féltem.</l>
				</lg>
				<lg>
					<l>S e percbe' zenehang rezgett át a kórus kőhideg falán.</l>
					<l>Halk harmónium-etüdök - az Áve, - oly habozó, tévedt</l>
					<l>Zsolozsma - oly kérni-félő -, mint aki reményt nem kérhet,</l>
				</lg>
				<lg>
					<l>Vagy félelem és remény itt csak ily reszketeg bús zavar tán! - -</l>
					<l>- - tudtam, a tüdőbeteg nővér - ő játszik. Szép betegem!</l>
					<l>Szédülten hull sápadt csuklója le barna csuhátul övezten;</l>
					<l>Húszéves volt és szent. Én forrón, rajongva szerettem,</l>
					<l>S hallottam, hogy mondták: "Már boldog, mert tavaszra Jézushoz megyen!"</l>
				</lg>
				<lg>
					<l>Ó, hányszor kísért még most is e törtszárnyú reszketeg zene!</l>
					<l>A klastrom kriptafalán át ez elfulladt élet-ének;</l>
					<l>Isten szűzfehér báránya - és patakzó Magdolnavérek.</l>
					<l>Egy értetlen, összemarkolt gyerekszív rémülete.</l>
					<l>Mily reszketve futottam el akkor zord keresztboltívek alatt!</l>
					<l>Ó, csukló, bennszakadt sírásom! - Ó, dermedt, halottszínű nap!</l>
				</lg>
				<p>II. Sostenuto</p>
				<lg>
					<l>Évek béna seregje</l>
					<l>Száll nyomtalanul -, de néha a perc vergődve áll,</l>
					<l>Mint denevér szárnykiszegezve;</l>
					<l>S egy fülledt nyárdélután lélekbe, idegbe száll.</l>
					<l>- Kérdeztem: "Még meddig bírom</l>
					<l>E sívár, poros-akácfás tespedt, vidéki házat,</l>
					<l>Lyány-otthonom?"</l>
					<l>De zárt ajkaim közé visszaszorítva vágyak és lázak,</l>
					<l>Vergődöm szárnykiszegezve,</l>
					<l>Mert eltépni, megválni, fájdulni félek!</l>
					<l>- Itt vállamon homokhegy; - az eddigi élet,</l>
					<l>Szokás, szó, törvény, - hogy zúdulna, esne,</l>
					<l>Visszaomolna, betemetne.</l>
				</lg>
				<lg>
					<l>Emlékszem, - valakit vártam,</l>
					<l>Ülve himzésürüggyel a zöldzsalu megett</l>
					<l>A rekedt csendű nyárban,</l>
					<l>Benn dohos szobahomály. Egy árva légy kesereg. - -</l>
					<l>- - Talán nem is szerettem!</l>
					<l>De szörnyűk e zsibbadt napok, e mozdulatlan verőfény,</l>
					<l>Elfoly az élet felettem!</l>
					<l>Én nem bírok várni, álmodni és hímet várni békén.</l>
					<l>- Most kapu nyílott - végre!</l>
					<l>Nem! - Külső, messzi zajok. Ott kertekbe, műhelybe dolog van,</l>
					<l>Gyerekhad játszik visongva a forró, sárga homokban. -</l>
					<l>- - A torkom elszorul égve, - -</l>
					<l>Már nem jön! Vége!</l>
					<l>S az utcában, valahol messze</l>
					<l>Egy kintorna hangja tör be a súlyos csendgomolyba,</l>
					<l>- Jön gyötrődve, közeledve, -</l>
					<l>Mintha az émelygő percek dúlt érlüktetése volna.</l>
					<l>- És nyögve, recsegve, zihálva</l>
					<l>Mint szegény, meghajszolt, kimerült, vak állat</l>
					<l>Kiadja - házrul-házra</l>
					<l>A kopott valcereket, kifacsart, bús áriákat.</l>
					<l>Elkinzott, útszéli dalok</l>
					<l>Jajongva verődnek kis házak napfénytől izzó falához;</l>
					<l>- - Most agyvelőmbe hasít mind, tép, kínoz, üldöz, átkoz,</l>
					<l>Vinnyog, üvölt, csikorog, - -</l>
					<l>Megfulladok!</l>
				</lg>
				<p>III Gracioso</p>
				<lg>
					<l>A régi zenélő óra!</l>
					<l>Alabástromlábai sárgák, betegszínűek,</l>
					<l>Terpedten, roskatag állt.</l>
					<l>Egy zöldbarna, új és hűvös, komoly szobába meredt.</l>
					<l>Oly idegenül. Magának ketyegett. -</l>
					<l>De feszült figyelem volt kis szigorú számlapképe.</l>
					<l>Mint mord, öreg temetésszolga,</l>
					<l>Ki arra vigyáz csak, hogy a rendet ne vétse.</l>
					<l>Reszketeg váz mutató-ujja</l>
					<l>Oly kínos-pontosan állt meg, amikor odaért,</l>
					<l>Hol rejtélyes műve halkan</l>
					<l>Cinegve-penegve zokogta el a százéves, báli zenét.</l>
					<l>- Valaha édes, csapongó</l>
					<l>Oly játszi, kecses lehetett e picike menuettdal,</l>
					<l>Fiatal nagyanyák, csokros bokák</l>
					<l>Kötődtek lengve, igézve így selymes, halk lovagokkal. -</l>
					<l>- De most oly különös, ijesztő!</l>
					<l>Most arra gondolok, hogy valamennyien halottak</l>
					<l>A lovagok - nagyanyák,</l>
					<l>Itt sápadtan, meredve tipegnek, - kisértetin hajladoznak, -</l>
					<l>- Az óra túlél és beszél,</l>
					<l>Mily szívverés-halkan penget bele a tűnő időbe</l>
					<l>Réghallott muzsikát,</l>
					<l>Míg tereli maga előtt én szegény perceim' - mérve,</l>
					<l>Kit tudja?... Kinn ólmos eső</l>
					<l>Dallamosan, zizegve az alkonyatba szitált,</l>
					<l>Dobolva az eresz-csatornán, -</l>
					<l>S a nagy, vigasztalan ősz félelme szívembe talált.</l>
					<l>Gunnyasztva, bő ruhában</l>
					<l>Meleg kendőben is fogam-összeverődve ültem</l>
					<l>Egyedül. - S zengett az óra</l>
					<l>Gépüteműn, érchalkan, kisértőn, merevülten,</l>
					<l>Valami gyilkos szorongás</l>
					<l>Éltemért - s az életért, mit adni készültem, szállt rám,</l>
					<l>- - Ti-ralla! - kezdte megint - -</l>
					<l>S én görcsös ujjakkal - riadva szöktem át a szoba homályán.</l>
					<l>- Még felcsuklott, - - a melódia. - - - Azóta áll -</l>
					<l>Falnakfordult számlappal egy lomos kamramélybe</l>
					<l>Hangjaszakadtan halott váz.</l>
					<l>- Már túlélte életem, s gyermekem élte;</l>
					<l>De nem merem kidobni - és kerülöm félve.</l>
					<l>Álmomba' hallom mégis -</l>
					<l>Hogy mér konokul, ketyegve. A halál,</l>
					<l>Hogy tereli perceim, s a gyermekét is...</l>
					<l>A régi óra áll.</l>
				</lg>
				<p>1911</p>
			</div>
		</body>
	</text>
</TEI>