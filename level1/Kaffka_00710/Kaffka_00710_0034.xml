<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kaffka_00710_0034" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KÉTSÉG</title>
				<author>
					<persName>
						<surname>Kaffka</surname>
						<forename>Margit</forename>
					</persName>
					<date from="1880" to="1918">1880-1918</date>
					<idno type="VIAF">19708135</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">402</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KÉTSÉG</title>
					<author>
						<persName>
							<surname>Kaffka</surname>
							<forename>Margit</forename>
						</persName>
						<idno type="VIAF">19708135</idno>
					</author>
					<relatedItem type="copyText">
						<bibl>
							<title>Kaffka Margit összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00710"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-05-12">level1</change>
		</revisionDesc>
	</teiHeader>
	<text>
		<body>
			<div>
				<head>KÉTSÉG</head>
				<lg>
					<l>Éjfellegekből jött; - sasmódra szállva</l>
					<l>Tört a szívemre első, lázas álma.</l>
					<l>Viharszegett szárnya felém borult,</l>
					<l>És mit ezeregy éjszakán tanult</l>
					<l>Titkos igékbül, holdfényes jegyekbül,</l>
					<l>A boldogsággal ámított szivekbül,</l>
					<l>Lángoló szóval lihegte felém,</l>
					<l>Míg tehetetlen rabul estem én.</l>
				</lg>
				<lg>
					<l>- Csak jőjj velem! Odavezetlek téged,</l>
					<l>Hol zabolátlan kavarog az élet,</l>
					<l>Emelkedő-eső, szilaj hulláma</l>
					<l>Vad szirten permeteg-sugárra válva.</l>
					<l>Kálváriákra, hol virág terem,</l>
					<l>S kígyófulánk virágok kelyhiben.</l>
					<l>Vérző tövis közül kell fölemelned,</l>
					<l>Mi ott terem szívednek, - a szerelmet.</l>
					<l>Akit szeretsz, - majd sírnod kell miatta,</l>
					<l>Követned kell börtönbe, gyalázatba,</l>
					<l>Aztán sugáros magasokba fel -</l>
					<l>S a királynője ott is te leszel.</l>
					<l>Hát jőjj, - siess! - -</l>
					<l>S míg félig öntudatlan,</l>
					<l>Kiszáradt ajkkal utánasusogtam</l>
					<l>A viharok dalát, - habozva, késve,</l>
					<l>Nem mertem őt követni - mégse - mégse.</l>
					<l>S egyszerre, - gyilkos bosszusággal telve</l>
					<l>Keselyű-karmát vágta a szívembe.</l>
					<l>- Verdeste, - tépte, - csattogott a szárnya,</l>
					<l>S messzenyilazott a vad éjszakába.</l>
				</lg>
				<lg>
					<l>Nehéz, halálos, álomtalan álom,</l>
					<l>Meddig tartott az éj? - már nem tudom.</l>
					<l>Most hajnal. Most a virradatot várom,</l>
					<l>Lábadozón kitárom ablakom.</l>
					<l>- És bemosolyog az ég teli kékje,</l>
					<l>Tavaszi légben halk hullámu béke.</l>
					<l>Enyhe sugárok tiszta balzsama.</l>
					<l>- Májusimádság egyszerű szava</l>
					<l>Körültem, tán e könnyű, méla nesz? -</l>
					<l>Valaki néven szólított. Mi ez?</l>
					<l>Egy szürketollú, formás kis madár</l>
					<l>Jött észrevétlen, - s valamire vár.</l>
					<l>Hogy felémrebben könnyű tolla pelyhe.</l>
					<l>Regfuvalom száll halkan a szívemre,</l>
					<l>S szavától mintha engedne a fagy!</l>
				</lg>
				<lg>
					<l>- Te mégis árván, egymagadba vagy!</l>
					<l>Vár, készül, tervel minden, ami él,</l>
					<l>Te ülsz a bomlott fészek szélinél!</l>
					<l>Tavaszidő van. Sugaras, szeles; -</l>
					<l>Vigyázz! A többi rendre párt keres, -</l>
					<l>Sietve épít új, meghitt tanyát.</l>
					<l>S te itt maradnál egész nyáron át?</l>
				</lg>
				<lg>
					<l>Ne vond a vállad, hogy: Nem érdemes!</l>
					<l>Hátha valaki ép téged keres!</l>
					<l>Lásd! Cifra, mézes beszédhez nem ért,</l>
					<l>De megfelezné véled életét</l>
					<l>Egyszerű izenettel aki küld. - -</l>
					<l>Léssz féltveőrzött, mindig megbecsült.</l>
					<l>- Aprócska tervek, szűkhatáru vágyak</l>
					<l>Közt holnap gondja vet a mának ágyat, -</l>
					<l>Én gyógyulást tudok számodra, lásd, van</l>
					<l>Fehértornácos, szép falusi házban</l>
					<l>Egy ember. - - Jőjj velem! Leszel úgy-e</l>
					<l>Őszhajú asszony hallgatag menye?</l>
				</lg>
				<lg>
					<l>Még szól! S miközbe húnyt szemmel merengek</l>
					<l>Valami rég félbenszakadt dalon.</l>
					<l>S miközben a fagy halkan, egyre enged.</l>
					<l>Én hallgatom, csak egyre hallgatom. -</l>
					<l>Űznöm kellene. Szólni hangosan:</l>
					<l>- Nem jó helyen jársz, édes madaram!</l>
					<l>Ki hozzám küldött, én - nem ismerem.</l>
					<l>Űznöm kellene és - - még nem merem.</l>
					<l>Az éjszaka, - a félelmes, a vad, -</l>
					<l>Félek, hogy akkor újra rámszakad.</l>
				</lg>
				<p>1903</p>
			</div>
		</body>
	</text>
</TEI>