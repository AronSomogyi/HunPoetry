<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kaffka_00710_0077" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VENUS REGINA</title>
				<author>
					<persName>
						<surname>Kaffka</surname>
						<forename>Margit</forename>
					</persName>
					<date from="1880" to="1918">1880-1918</date>
					<idno type="VIAF">19708135</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1092</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VENUS REGINA</title>
					<author>
						<persName>
							<surname>Kaffka</surname>
							<forename>Margit</forename>
						</persName>
						<idno type="VIAF">19708135</idno>
					</author>
					<relatedItem type="copyText">
						<bibl>
							<title>Kaffka Margit összes költeménye</title>
							<date when="1998-08-11"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00710"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-05-12">level1</change>
		</revisionDesc>
	</teiHeader>
	<text>
		<body>
			<div>
				<head>VENUS REGINA</head>
				<lg>
					<l>Álmodtam; és tudtam, hogy álmodok;</l>
					<l>Azt álmodtam: egy hercegnő halott. - -</l>
					<l>Fedetlen fővel, gyászban csak néhányan,</l>
					<l>Kiválasztottak állunk ott körülte:</l>
					<l>Hű udvara, egy szürke, mély teremben,</l>
					<l>Homokkő-oszlopok rideg raja,</l>
					<l>S balzsamok közt, miket a holt lehel</l>
					<l>A szarkofágon, mely vasból emelve. - -</l>
					<l>Görnyedten áll a herceg. Fenn magasból</l>
					<l>Sávozva hull be egy fakó sugár,</l>
					<l>Az ifjú szép halott haját simítja,</l>
					<l>S szétporzik gyengéd lábai fölött.</l>
					<l>A fejedelem sír. Könyje csillogva foly szét</l>
					<l>A ravatal elefántcsont díszén,</l>
					<l>S a padló köve felszívja csöppeit.</l>
					<l>Most olvasom a ravatal írását</l>
					<l>Álomban-é, - - nagy, szürke vasbetűit:</l>
					<l>REGINA SEMPITERNA MORTUA.</l>
					<l>Különös! Az úrnő, ki örökkig él,</l>
					<l>Az volna itt halott?... S most érzem én,</l>
					<l>Nagyon szerette hitvesét a herceg.</l>
					<l>Ámulva hallom, hogy énekelünk,</l>
					<l>Hogy velük dallom én is:</l>
				</lg>
				<lg>
					<l>Holtig gyászol</l>
					<l>Fenkölt társat fenkölt lélek,</l>
					<l>És a vigasz vágya vétek,</l>
					<l>Borzadsz, fázol?</l>
					<l>Könnyek medrén kútat ásol,</l>
					<l>Könnyfolyódnak medret ásol.</l>
					<l>Bárha lényed újra éled, - -</l>
					<l>Iszonyod e drága képet</l>
					<l>Visszatermi önmagából.</l>
				</lg>
				<lg>
					<l>Most felegyenesül az ifjú herceg.</l>
					<l>Megfordul..... Hisz császár. Egy német császár</l>
					<l>Koronázó palástja rajt..... De nem,</l>
					<l>Álom csupán...... Ó, hisz te vagy barátom,</l>
					<l>Ifjúkori barátom, akit egykor</l>
					<l>Szégyenben, rongyokig lezüllve láttam,</l>
					<l>Adósságban, szennyben; hogy lehet császár?...</l>
					<l>Ejh, hisz nem álom.... Én vagyok a herceg.</l>
					<l>Én intek. - - S főbbjeim lassan emelve</l>
					<l>Viszik a mély üreghez drága testét,</l>
					<l>Hallom a feszes kötelek rívását.</l>
					<l>Ahogy lecsúsztatják. - - Nem, nem sírok.</l>
					<l>Elfordulok, mert látni nem bírom,</l>
					<l>És nem bírnám érinteni kezemmel,</l>
					<l>S jaj, ezt a szörnyű balzsamillatot...</l>
					<l>Ó daloljatok, daloljatok megint,</l>
					<l>E kinzó lármát mulasszátok el,</l>
					<l>Nem akarok zokogni..... S zokogok már,</l>
					<l>Zokog velem a messze boltozat.</l>
				</lg>
				<lg>
					<l>Holtig áldjon</l>
					<l>Szabadultat szabad lélek. - -</l>
					<l>Ám az élők vágya: élet.</l>
					<l>- Tudsz-e szállni, szállni vélek,</l>
					<l>Szellemhaddal, szellemszárnyon?</l>
					<l>Hogyha kelnek, megölelnek,</l>
					<l>Bú-körödből kiemelnek.</l>
				</lg>
				<lg>
					<l>Most már bírok magammal. - - Most szívem</l>
					<l>Fényre áhít. S míg mögöttem tompán</l>
					<l>Kong a sötét bolt, - - a szabadba lépek.</l>
					<l>Megingok. A kék déli ég lenyom,</l>
					<l>Szemem vakítja. - - Messziről viharzó</l>
					<l>Sokezerhangú ujjongás zaja</l>
					<l>Hatol felém, s lehelletem akasztja.</l>
					<l>Most látom; hisz az én népem ujjong.</l>
					<l>Hisz magam írtam tegnap a parancsot:</l>
					<l>"A nép örvendve tisztelje halottait,</l>
					<l>Mert így akarta ő, drága úrnőm!"</l>
					<l>Tavaszünnep van. És alattam messze</l>
					<l>Fatetők csillámzöldje hömpölyög,</l>
					<l>Teraszos, tölgyes park dús lombja révlik.</l>
					<l>Oda - - leszállok. Ott, a fekete</l>
					<l>Gallysűrűn átsürög az ünnep üdve.</l>
					<l>Tiszás ragyog, és mintha galambszárnyak</l>
					<l>Hószín raja surrogna át a fák közt,</l>
					<l>A májusszagtól édes levegőben,</l>
					<l>Mégis.... galamb röpte nem ily hullámos,</l>
					<l>Virág hull ily ziláltan. Szárnyvirág.</l>
					<l>Szárnyas, fehér virágok tengere</l>
					<l>Felhőzi az embernyüzsgést. - - Most látom...</l>
					<l>Összefogóznak, körben lejtenek,</l>
					<l>Szétválnak újra - - virágzó gallyakkal</l>
					<l>Táncolva játszanak. Megyek utánuk</l>
					<l>Illatjok tűz-nyomán.... Ó, látom őket,</l>
					<l>Mezítlenek. De nem. Valami fényt</l>
					<l>Lehellnek tagjaik, mely mint a fátyol</l>
					<l>Átlátszó, bár sűrű. Nyakán, kezén</l>
					<l>Ékszert visel mind; válluk gyenge szárnyat,</l>
					<l>Mint mesenagy nappali pillangóké.</l>
					<l>S ki szőke hajjal jár, kék burka van,</l>
					<l>Sötét sörényűeknek tűzpiros.</l>
					<l>- Igy táncol népem, szárnygallyakat lenget,</l>
					<l>Tiszteli drága nőm akaratát,</l>
					<l>S lát engem; mint álomban loholok,</l>
					<l>Mindenki ujjong. S ott a pázsiton</l>
					<l>Szép kút csobog, - - és egy sereg leány</l>
					<l>Lejti körűl dalolva.</l>
				</lg>
				<lg>
					<l>Vággyal vigasz jár.</l>
					<l>A kéjben minden megfejtve,</l>
					<l>Halálba élet van rejtve.</l>
					<l>Ó, ha kebleim dombjára hullnál.</l>
					<l>Szájoncsókolnál,</l>
					<l>Tegnap és holnap hadd volna felejtve.</l>
				</lg>
				<lg>
					<l>Mily szoros a koronázó palást,</l>
					<l>Hévség sugárzik, forróbb, mint az ég,</l>
					<l>E lányok s ifjak fénylő teste ontja.</l>
					<l>Most csapatonkint szemlélem a népet.</l>
					<l>Itt valamennyin ifjú emberek. - -</l>
					<l>S szívem atyai gonddal telik el:</l>
					<l>Hisz öregekért is van a tavasz,</l>
					<l>De ők, úgy látom én, most otthon ülnek,</l>
					<l>Bús odvaik félfényében morognak;</l>
					<l>Nem ösmerik királyi szívemet.</l>
					<l>Én ifjaim ti! Énekeljetek!</l>
					<l>Ti értitek drága úrnőnk szívét.</l>
					<l>Dalt! És a tölgyek száz levele reszket</l>
					<l>Férfihangok karától.</l>
				</lg>
				<lg>
					<l>Évek: órák, kínra-költek:</l>
					<l>Gyönyör: annyi mint pazallás.</l>
					<l>Élet: vérző sebbel dallás.</l>
					<l>- De ha szív-véreddel élted:</l>
					<l>Sorsa oldott, mély hitvallás.</l>
				</lg>
				<lg>
					<l>Ó, egyre forróbb fényük olvadt burka,</l>
					<l>Egyre nyomasztóbb királyi ruhám.</l>
					<l>Éget. Pihenni kell. Elhagyni kissé</l>
					<l>Az ünnepet. Már messze tarkaságban</l>
					<l>Foly szét a szárnyak játéka a földön.</l>
					<l>Vállaim fájnak. Végtelen e park tán?</l>
					<l>A fák sűrűbbek lesznek, erdők lesznek;</l>
					<l>Egy völgybe érek, mely bükkel benőve.</l>
					<l>Fellélekzem. Úgy hat ide a zaj csak,</l>
					<l>Mint szent morajja távoli misének.</l>
					<l>Alig erősebb, mint a forrás hangja,</l>
					<l>Mely útamat mormolva követi.</l>
					<l>Mélyül a völgy, s körülhajol egy párkányt.</l>
					<l>Itt szétgurul a forrás, s ragyogó</l>
					<l>Szivárványfonalakká fut a fűben.</l>
					<l>S zeng, mint valami dal. Nem: eleven hang.</l>
					<l>Már szakadék a völgy. Tajték ragyog lenn,</l>
					<l>A fák mozgalmas árnyakkal behintik.</l>
					<l>Hídösvény ível ott, - s a karfa karján</l>
					<l>Fényektől hajnalozva hajlik át</l>
					<l>Kettő a meztelen lányok közül.</l>
					<l>Dalolva hinti vízporral ösvényét</l>
					<l>A szőke most. Ó szépség! Álom ez!</l>
					<l>Reszketek. Idenéznek; látnak engem.</l>
					<l>Mindketten látnak engem és dalolnak.</l>
				</lg>
				<lg>
					<l>Miért félni?</l>
					<l>Csak a szívemben van sötétség.</l>
					<l>Színes szintje forró szépség,</l>
					<l>Tarka láva. Fényben élni,</l>
					<l>Int az örvénytorkú mélység.</l>
				</lg>
				<lg>
					<l>Nem álom. Édes ijjedelmem: élet.</l>
					<l>És az ő hangjuk él; mindketten élők.</l>
					<l>Te gyönyörű, a halvány mennyszínekkel,</l>
					<l>Édes asszonyom hangja a tiéd!</l>
					<l>Te légy vígaszom, ahogy ő igérte,</l>
					<l>- Igen, vár engem, át-int, jön felém.</l>
					<l>Látom, amint keblei csillogása</l>
					<l>A lomb közt bujdokolva felmerül,</l>
					<l>S a bükkfák fehér törzsétől kiválik.</l>
					<l>Igen.... hónyakára, karja türkizére,</l>
					<l>S ott a másik.... járása és rubinja,</l>
					<l>S mint lágy lehellet, pihegőn remeg</l>
					<l>A pelyhük égkékje, pokolpirossa.</l>
					<l>Ott szemük parázsa villan felém.</l>
					<l>Ott vannak. S az édes ijjedelem</l>
					<l>Szivemtől halántékomig szalad.</l>
					<l>Mert te.... te másik, barna szemeiddel....</l>
					<l>- Édes asszonyom szeme a tiéd!</l>
					<l>Te légy a vígasz, melyet ő igért!</l>
					<l>Összefogóznak.... ketten intenek.</l>
					<l>Le? Oda? Én is? - Szöknek.... fulladok!</l>
					<l>Csobogva úsznak át a másik partra.</l>
					<l>Koronázó ruhámban két karom</l>
					<l>Utánuk nyujtom. Lenge kacajuk cseng.</l>
					<l>Ott állnak, állnak, állnak és dalolnak.</l>
				</lg>
				<lg>
					<l>Tudsz-e szállni,</l>
					<l>A Magány Völgyétől válni? -</l>
					<l>Itt erednek az erők,</l>
					<l>Szent fogósdi-játék járja,</l>
					<l>Hagyjuk, hagyjuk a késlekedőt.</l>
				</lg>
				<lg>
					<l>Megfordulnak. Már el akarnak hagyni?</l>
					<l>Fel az ünnephez.... a szakadék martján?</l>
					<l>Már a liget gallyával koszoruzzák</l>
					<l>Mentükben hajuk játszva. Várjatok meg,</l>
					<l>Nem bírok oly gyorsan. A zuhatag....</l>
					<l>A híd oly messze.... És szoros ruhám,</l>
					<l>Nehéz királypalástom.... várjatok hát,</l>
					<l>Hisz levetem. Már ott van, lenn van. Ó, mily könnyen</l>
					<l>Lélekzik a meztelen ember. - Úszom,</l>
					<l>Habos friss tajték locsog vállaimra.</l>
					<l>Már itt. Elérlek. Futsz?.... Gyorsabb vagyok,</l>
					<l>Megjöttem, szárnyak csattogása hallik.</l>
					<l>Az én szárnyaim. Én is repülök.</l>
					<l>Zizzenő, kettősszinű lenge pár.</l>
					<l>Égszín s rubintszín lángokból fonott</l>
					<l>Lendit szilajon a szőke nyomába,</l>
					<l>Megvan. De.... mindakettőt kell, hogy bírjam.</l>
					<l>Ott.... azt a barnaszeműt akarom még,</l>
					<l>Most.... Nem, a szőke illant el.... Kacagnak,</l>
					<l>Kezet fognak megint. - - Messze, rikoltva</l>
					<l>Örvend a nép, s üdvözli vadászatom.</l>
					<l>Már énekes, virágos láncban indul</l>
					<l>Felém segélycsapatjuk. Nem kell, nem kell,</l>
					<l>Én ejtem el. Itt vannak - - ujjaim közt,</l>
					<l>Itt szőke.... barna.... repülő hajók....</l>
					<l>Szorosan tartom.... ah.... felébredek.</l>
				</lg>
				<p>1910</p>
			</div>
		</body>
	</text>
</TEI>