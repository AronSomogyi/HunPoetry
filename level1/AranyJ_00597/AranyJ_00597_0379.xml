<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0379" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ALMANACH 1878-RA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">389</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ALMANACH 1878-RA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ALMANACH 1878-RA</head>
				<lg>
					<l>Itt van tehát: megjött az Új év,</l>
					<l>Mint biztató előlegem;</l>
					<l>Háromszázhatvanöt nap-éjre</l>
					<l>Halvány reményszínt hoz nekem;</l>
					<l>Bár majd, ha eljön a valódi,</l>
					<l>Nem lesz, mint most, ruhája zöld;</l>
					<l>Inkább hiszem, hogy a küszöbnél</l>
					<l>Fejér, halotti leplet ölt.</l>
				</lg>
				<lg>
					<l>Légy üdvöz, Év, e zöld burokban!</l>
					<l>Elfogadom a jóslatot,</l>
					<l>És köszönöm, hogy a jövőre</l>
					<l>Kilátásom’ tovább nyitod:</l>
					<l>Hisz’ egy időtül fogva nálam</l>
					<l>Látás, kilátás oly rövid!...</l>
					<l>Ha meg nem érném: gondolatban</l>
					<l>Hadd élvezem át örömid.</l>
				</lg>
				<lg>
					<l>Mindjárt az első nap rohammal</l>
					<l>Köszönt boldog-boldogtalan;</l>
					<l>Oly ünnep ez (no! nem panaszlom),</l>
					<l>Midőn szív s tárca nyitva van;</l>
					<l>S egy „szellemdús” játék (amelynek</l>
					<l>Nem kellett nagy heuréka)</l>
					<l>A pénz-pazarláshoz időd’ is</l>
					<l>Ellopja: a „b. u. é. k.”</l>
				</lg>
				<lg>
					<l>Aztán jön a farsang, - az árvíz</l>
					<l>Mátyás körül, mely „tört jeget”;</l>
					<l>Szegény kiöntött ürge-népség</l>
					<l>Verdesi jajjal az eget;</l>
					<l>Mi táncolunk a szenvedőkért,</l>
					<l>Bőven fogunk pazarlani:</l>
					<l>S ha nem csordúl - százezreinkből</l>
					<l>Csöppen nekik is valami.</l>
				</lg>
				<lg>
					<l>Aztán jön, amely „gólyafőt mos”</l>
					<l>A híres márciusi hó,</l>
					<l>Ha „Gergely megrázza szakállát” -</l>
					<l>No meg böjt, exekúció.</l>
					<l>E hó egy napját űltem én is</l>
					<l>Már két közép embernyomig:</l>
					<l>„Simplicius” napján születtem:</l>
					<l>„Simplex” maradtam holtomig.</l>
				</lg>
				<lg>
					<l>Ápril minden nedvet kiszáraszt,</l>
					<l>Májusba’ jőnek a fagyok; -</l>
					<l>S ha sáska, féreg, rozsda nem járt,</l>
					<l>S a június szépen ragyog</l>
					<l>S a július „meg nem szorítja”:</l>
					<l>Még a vetés bőven terem;</l>
					<l>Örvend az úr, - hát még az asszony!</l>
					<l>Lesz csipke több is, meg selyem.</l>
				</lg>
				<lg>
					<l>Míg a paraszt izzad, mi gazdák</l>
					<l>Fürdőre járunk, hűsleni,</l>
					<l>A repce-, gyapju- s más előleg</l>
					<l>A csorbát szépen kifeni;</l>
					<l>Nem, mint apáink sűltek, - itthon</l>
					<l>Töltvén egész mélő nyarat,</l>
					<l>S nézték a vén béres hogyan vet</l>
					<l>S a tót napszámos hogy’ arat.</l>
				</lg>
				<lg>
					<l>Szeptember - ah! szüret már nem lesz:</l>
					<l>Vagy: lesz szüret, ha bor nem is:</l>
					<l>Történeti jogát megőrzi</l>
					<l>Híven az iszom-eszem is;</l>
					<l>Különbség az, hogy míg apáink</l>
					<l>Egy canga birkán „laktanak”:</l>
					<l>Nekünk cukor kell, sütve, főzve,</l>
					<l>Pezsgő bor, osztrigák, halak.</l>
				</lg>
				<lg>
					<l>Így, ber, megint ber fogytig-untig</l>
					<l>S „brrr!” míg az esztendő lefut;</l>
					<l>Miközben egy nap a halottak</l>
					<l>Fényűzésére is kijut,</l>
					<l>Midőn gyertyával, zöld levéllel</l>
					<l>S virággal megvendégelik,</l>
					<l>S kitesz halottjáért az élő,</l>
					<l>Mutatva dúsan, hogy: „telik!”</l>
				</lg>
				<lg>
					<l>Majd a karácsony hozza végűl</l>
					<l>Az apró szívek örömét;</l>
					<l>De a „bubus” már nagy szakértő,</l>
					<l>Bírálva hordja meg szemét,</l>
					<l>S ha nem drágát hozott az angyal</l>
					<l>Ajak lepittyed és befagy;</l>
					<l>Biz’, édes Jézuskám, te is már</l>
					<l>A luxus terjesztője vagy!</l>
				</lg>
				<p>(1877 nov. 4)</p>
			</div>
		</body>
	</text>
</TEI>