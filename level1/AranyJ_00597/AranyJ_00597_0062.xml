<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0062" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">EMLÉKLAPRA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">385</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>EMLÉKLAPRA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>EMLÉKLAPRA</head>
				<lg>
					<l>Magánosan, mint egyes falevél,</l>
					<l>Testvéri közzől melyet elszakít</l>
					<l>S távol vidékre hajt az őszi szél, -</l>
					<l>Meddig heversz még, puszta kis lap, itt?</l>
					<l>Jer, jer: megírlak és könnyű hajódat</l>
					<l>Nyúgoti szellők árjába vetem:</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem!</l>
				</lg>
				<lg>
					<l>Keresd fel őt... de, kérded, merre? hol?</l>
					<l>Azt nem tudom... valahol a világban:</l>
					<l>Hisz útasitni fog minden bokor,</l>
					<l>Rendes lakát hol vette a hazátlan!</l>
					<l>Ottan keresd fel és vigasztalásul</l>
					<l>Beszéld el néki súlyos életem.</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Gyászban találod - oh, hogy is ne! - őt:</l>
					<l>- Ki az, kinek oly méltó gyásza van! -</l>
					<l>Mint honleányt, mint özvegy árva nőt;</l>
					<l>Így is, amúgy is oly boldogtalan!</l>
					<l>Szendén illessed fájdalmát szivének,</l>
					<l>Hogy eszmélése kínzó ne legyen.</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Mondjad, hogy én is kettőt gyászolok:</l>
					<l>Az ő siralma testvér az enyémmel:</l>
					<l>Más a viszony, nem más a tárgy, az ok;</l>
					<l>Bir-e még ő -? én nem birok reménnyel.</l>
					<l>Oh, a reményből nyujtson egy sugárt, egy</l>
					<l>Még hervadatlan fűszálat nekem! -</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Mikép az elszakadt hű férjet ő,</l>
					<l>Keresem én az eltűnt hív barátot;</l>
					<l>Sötét az élet, ah! semmit se látok -</l>
					<l>És néma, nem felel, a temető.</l>
					<l>Enyészet dulta-é fel ifjuságát?</l>
					<l>Vagy bujdosik földetlen földeken...?</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Nevét se hallom. Mitha el lehetne</l>
					<l>Feledni azt, alig említi ajk;</l>
					<l>De a nemzet szivében eltemetve</l>
					<l>Érzem s megértem a titkos sohajt:</l>
					<l>„Fog-é zendülni még költője lantja?</l>
					<l>S ha fog zendülni síkon, bérceken?...”</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Mért nem megyünk el a magános völgybe,</l>
					<l>Hol ciprust ültet a gyász hír neki?</l>
					<l>Tanúbizonyság lenne annak földje,</l>
					<l>Ott hulla-é a dalnok vére ki:</l>
					<l>Minden csepp vérbül új virág kelendett</l>
					<l>És több madár zeng ott a ligeten -</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Vagy tán, zarándok-úton, enyedül</l>
					<l>Bolyong, mikép az üldött bérci vad;</l>
					<l>Ki mer hajlékot nyitni enyheül?</l>
					<l>A csüggedtnek ápolást ki ad?</l>
					<l>Ki nyujt hűs csöppet dallamos ajkára,</l>
					<l>Italt ha kér, aléltan, betegen...?</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<lg>
					<l>Repülj utadra most... de nem, ne még,</l>
					<l>Száritsd föl nedvesült szárnyaidat:</l>
					<l>Nehéz vagy a könnyhullatás miatt,</l>
					<l>Mellyel emlékeinek áldozék.</l>
					<l>Majd csak felszárad a könny... ámde a bú? -</l>
					<l>Oszlik talán egy hosszu életen. -</l>
					<l>Vidd asszonyodnak, egyszerű lapocska,</l>
					<l>Szíves, de bánatos üdvözletem.</l>
				</lg>
				<p>(1850)</p>
			</div>
		</body>
	</text>
</TEI>