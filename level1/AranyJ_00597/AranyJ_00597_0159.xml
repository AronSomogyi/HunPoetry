<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0159" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÁGNES ASSZONY</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">598</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÁGNES ASSZONY</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÁGNES ASSZONY</head>
				<p>Ballada</p>
				<lg>
					<l>Ágnes asszony a patakban</l>
					<l>Fehér lepedőjét mossa;</l>
					<l>Fehér leplét, véres leplét</l>
					<l>A futó hab elkapdossa.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Odagyűl az utcagyermek:</l>
					<l>Ágnes asszony, mit mos kelmed?</l>
					<l>„Csitt te, csitt te! csibém vére</l>
					<l>Keveré el a gyolcs leplet.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>Összefutnak a szomszédnők:</l>
					<l>Ágnes asszony, hol a férjed?</l>
					<l>„Csillagom, hisz ottbenn alszik!</l>
					<l>Ne menjünk be, mert fölébred.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>Jön a hajdu: Ágnes asszony,</l>
					<l>A tömlöcbe gyere mostan.</l>
					<l>„Jaj, galambom, hogy’ mehetnék,</l>
					<l>Míg e foltot ki nem mostam!”</l>
					<l>Oh! irgalom atyja, ne hagyj el.</l>
				</lg>
				<lg>
					<l>Mély a börtön: egy sugár-szál</l>
					<l>Odaférni alig képes;</l>
					<l>Egy sugár a börtön napja,</l>
					<l>Éje pedig rémtül népes.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Szegény Ágnes naphosszanta</l>
					<l>Néz e kis világgal szembe,</l>
					<l>Néz merően, - a sugárka</l>
					<l>Mind belefér egy fél szembe.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Mert, alighogy félre fordul,</l>
					<l>Rémek tánca van körűle;</l>
					<l>Ha ez a kis fény nem volna,</l>
					<l>Úgy gondolja: megőrülne.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Ím azonban, időtelve,</l>
					<l>Börtönének zárja nyílik:</l>
					<l>Ágnes a törvény előtt</l>
					<l>Megáll szépen, ahogy illik.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Öltözetjét rendbe hozza,</l>
					<l>Kendőjére fordít gondot,</l>
					<l>Szöghaját is megsimítja</l>
					<l>Nehogy azt higgyék: megbomlott.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Hogy belép, a zöld asztalnál</l>
					<l>Tisztes őszek ülnek sorra;</l>
					<l>Szánalommal néznek ő rá,</l>
					<l>Egy se mérges, vagy mogorva.</l>
					<l>Oh! irgalom atyja, ne hagyj el.</l>
				</lg>
				<lg>
					<l>„Fiam, Ágnes, mit miveltél?</l>
					<l>Szörnyü a bűn, terhes a vád;</l>
					<l>Ki a tettet végrehajtá</l>
					<l>Szeretőd ím maga vall rád.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>„Ő bitón fog veszni holnap,</l>
					<l>Ő, ki férjedet megölte;</l>
					<l>Holtig vizen és kenyéren</l>
					<l>Raboskodva bünhödöl te.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>Körültekint Ágnes asszony,</l>
					<l>Meggyőződni ép eszérül;</l>
					<l>Hallja a hangot, érti a szót,</l>
					<l>S míg azt érti: „meg nem őrül.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>De amit férjéről mondtak</l>
					<l>A szó oly visszásan tetszik;</l>
					<l>Az világos csak, hogy őt</l>
					<l>Haza többé nem eresztik.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Nosza sírni, kezd zokogni,</l>
					<l>Sűrü záporkönnye folyván:</l>
					<l>Liliomról pergő harmat,</l>
					<l>Hulló vizgyöngy hattyu tollán.</l>
					<l>Oh! irgalom atyja, ne hagyj el.</l>
				</lg>
				<lg>
					<l>„Méltóságos nagy uraim!</l>
					<l>Nézzen Istent kegyelmetek:</l>
					<l>Sürgetős munkám van otthon,</l>
					<l>Fogva én itt nem űlhetek.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>„Mocsok esett lepedőmön,</l>
					<l>Ki kell a vérfoltot vennem!</l>
					<l>Jaj, ha e szenny ott maradna,</l>
					<l>Hová kéne akkor lennem!”</l>
					<l>Oh! irgalom atyja ne hagyj el.</l>
				</lg>
				<lg>
					<l>Összenéz a bölcs törvényszék</l>
					<l>Hallatára ily panasznak.</l>
					<l>Csendesség van. Hallgat a száj,</l>
					<l>Csupán a szemek szavaznak.</l>
					<l>Oh! irgalom atyja, ne hagyj el.</l>
				</lg>
				<lg>
					<l>„Eredj haza, szegény asszony!</l>
					<l>Mosd fehérre mocskos lepled;</l>
					<l>Eredj haza, Isten adjon</l>
					<l>Erőt ahhoz és kegyelmet.”</l>
					<l>Oh! irgalom atyja, ne hagyj el.</l>
				</lg>
				<lg>
					<l>S Ágnes asszony a patakban</l>
					<l>Lepedőjét újra mossa;</l>
					<l>Fehér leplét, tiszta leplét</l>
					<l>A futó hab elkapdossa.</l>
					<l>Oh! irgalom atyja, ne hagyj el</l>
				</lg>
				<lg>
					<l>Mert hiában tiszta a gyolcs,</l>
					<l>Benne többé semmi vérjel:</l>
					<l>Ágnes azt még egyre látja</l>
					<l>S épen úgy, mint akkor éjjel.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Virradattól késő estig</l>
					<l>Áll a vízben, széke mellett:</l>
					<l>Hab zilálja rezgő árnyát,</l>
					<l>Haja fürtét kósza szellet.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Holdvilágos éjjelenkint,</l>
					<l>Mikor a víz fodra csillog,</l>
					<l>Maradozó csattanással,</l>
					<l>Fehér sulyka messze villog.</l>
					<l>Oh! irgalom atyja, ne hagyj el.</l>
				</lg>
				<lg>
					<l>És ez így megy évrül-évre;</l>
					<l>Télen-nyáron, szünet nélkül;</l>
					<l>Harmat-arca hő napon ég,</l>
					<l>Gyönge térde fagyban kékül.</l>
					<l>Oh! irgalom atyja, ne hagyj el.</l>
				</lg>
				<lg>
					<l>Őszbe fordul a zilált haj,</l>
					<l>Már nem holló, nem is ében;</l>
					<l>Torz-alakú ránc verődik</l>
					<l>Szanaszét a síma képen.</l>
					<l>Oh! irgalom atyja, ne hagyj el.</l>
				</lg>
				<lg>
					<l>S Ágnes asszony a patakban</l>
					<l>Régi rongyát mossa, mossa -</l>
					<l>Fehér leple foszlányait</l>
					<l>A szilaj hab elkapdossa.</l>
					<l>Oh! irgalom atyja, ne hagyj el.</l>
				</lg>
				<p>(1853)</p>
			</div>
		</body>
	</text>
</TEI>