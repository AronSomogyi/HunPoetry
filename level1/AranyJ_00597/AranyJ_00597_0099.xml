<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0099" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSALÁDI KÖR</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">641</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSALÁDI KÖR</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSALÁDI KÖR</head>
				<lg>
					<l>Este van, este van: kiki nyúgalomba!</l>
					<l>Feketén bólingat az eperfa lombja,</l>
					<l>Zúg az éji bogár, nekimegy a falnak,</l>
					<l>Nagyot koppan akkor, azután elhallgat.</l>
					<l>Mintha lába kelne valamennyi rögnek,</l>
					<l>Lomha földi békák szanaszét görögnek,</l>
					<l>Csapong a denevér az ereszt sodorván,</l>
					<l>Rikoltoz a bagoly csonka, régi tornyán.</l>
				</lg>
				<lg>
					<l>Udvaron fehérlik szőre egy tehénnek:</l>
					<l>A gazdasszony épen az imént fejé meg;</l>
					<l>Csendesen kérődzik, igen jámbor fajta,</l>
					<l>Pedig éhes borja nagyokat döf rajta.</l>
					<l>Ballag egy cica is - bogarászni restel -</l>
					<l>Óvakodva lépked hosszan elnyult testtel,</l>
					<l>Meg-megáll, körűlnéz: most kapja, hirtelen</l>
					<l>Egy iramodással a pitvarba terem.</l>
				</lg>
				<lg>
					<l>Nyitva áll az ajtó; a tüzelő fénye</l>
					<l>Oly hivogatólag süt ki a sövényre.</l>
					<l>Ajtó előtt hasal egy kiszolgált kutya,</l>
					<l>Küszöbre a lábát, erre állát nyujtja.</l>
					<l>Benn a háziasszony elszűri a tejet,</l>
					<l>Kérő kis fiának enged inni egyet;</l>
					<l>Aztán elvegyűl a gyermektársaságba,</l>
					<l>Mint csillagok közé nyájas hold világa.</l>
				</lg>
				<lg>
					<l>Egy eladó lyány a tűzre venyigét rak:</l>
					<l>Ő a legnagyobb s szebb... a hajnali csillag.</l>
					<l>Vasalót tüzesít: új ruhája készen,</l>
					<l>Csak vasalás híja,... s reggel ünnep lészen.</l>
					<l>Körűl az apróság, vidám mese mellett,</l>
					<l>Zörgős héju borsót, vagy babot szemelget,</l>
					<l>Héjából időnként tűzre tesznek sokat:</l>
					<l>Az világítja meg gömbölyű arcukat.</l>
				</lg>
				<lg>
					<l>A legkisebb fiú kenyeret kér s majszol;</l>
					<l>Üszköt csóvál néha: tűzkigyókat rajzol.</l>
					<l>Olvas a nagyobbik nem ügyelve másra:</l>
					<l>E fiúból pap lesz, akárki meglássa!</l>
					<l>Legalább így szokta mondani az apjok,</l>
					<l>Noha a fiú nem imádságon kapkod:</l>
					<l>Jobban kedveli a verseket, nótákat,</l>
					<l>Effélét csinálni maga is próbálgat.</l>
				</lg>
				<lg>
					<l>Pendül a kapa most, letevé a gazda;</l>
					<l>Csíkos tarisznyáját egy szegre akasztja;</l>
					<l>Kutat az apró nép, örülne, ha benne</l>
					<l>Madárlátta kenyér-darabocskát lelne.</l>
					<l>Rettenve sikolt fel, amelyik belényul:</l>
					<l>Jaj! valami ördög... vagy ha nem, hát... kis nyúl!</l>
					<l>Lesz öröm: alunni se tudnak az éjjel;</l>
					<l>Kinálják erősen káposzta-levéllel.</l>
				</lg>
				<lg>
					<l>A gazda pedig mond egy szives jó estét,</l>
					<l>Leül, hogy nyugassza eltörődött testét,</l>
					<l>Homlokát letörli porlepett ingével:</l>
					<l>Mélyre van az szántva az élet-ekével.</l>
					<l>De amint körülnéz a víg csemetéken,</l>
					<l>Sötét arcredői elsimulnak szépen;</l>
					<l>Gondüző pipáját a tűzbe meríti;</l>
					<l>Nyájas szavu nője mosolyra deríti.</l>
				</lg>
				<lg>
					<l>Nem késik azonban a jó háziasszony,</l>
					<l>Illő, hogy urának ennivalót hozzon,</l>
					<l>Kiteszi középre a nagy asztalszéket,</l>
					<l>Arra tálalja fel az egyszerü étket.</l>
					<l>Maga evett ő már, a gyerek sem éhes,</l>
					<l>De a férj unszolja: „Gyer közelebb, édes!”</l>
					<l>Jobb izű a falat, ha mindnyájan esznek, -</l>
					<l>Egy-egy szárnyat, combot nyujt a kicsinyeknek.</l>
				</lg>
				<lg>
					<l>De vajon ki zörget? „Nézz ki, fiam Sára:</l>
					<l>Valami szegény kér helyet éjszakára:</l>
					<l>Mért ne fogadnók be, ha tanyája nincsen,</l>
					<l>Mennyit szenved úgy is, sok bezárt kilincsen!”</l>
					<l>Visszajő a lyánka, az utast behíván.</l>
					<l>Béna harcfi lép be, sok jó estét kíván:</l>
					<l>„Isten áldja meg a kendtek ételét is,</l>
					<l>(Így végezi a szót), meg az emberét is.”</l>
				</lg>
				<lg>
					<l>Köszöni a gazda: „Része legyen benne:</l>
					<l>Tölts a tálba anyjok, ha elég nem lenne.”</l>
					<l>Akkor híja szépen, hogy üljön közelébb -</l>
					<l>Rá is áll az könnyen, bár szabódik elébb.</l>
					<l>Éhöket a nagy tál kívánatos ízzel,</l>
					<l>Szomjukat a korsó csillapítja vízzel;</l>
					<l>Szavuk sem igen van azalatt, míg esznek,</l>
					<l>Természete már ez magyar embereknek.</l>
				</lg>
				<lg>
					<l>De mikor aztán a vacsorának vége,</l>
					<l>Nem nehéz helyen áll a koldus beszéde;</l>
					<l>Megered lassanként s valamint a patak,</l>
					<l>Mennél messzebbre foly, annál inkább dagad.</l>
					<l>Az idősb fiú is leteszi a könyvet,</l>
					<l>Figyelmes arcával elébb-elébb görnyed;</l>
					<l>És mihelyt a koldus megáll a beszédben:</l>
					<l>„Meséljen még egyet” - rimánkodik szépen.</l>
				</lg>
				<lg>
					<l>„Nem mese az gyermek”, - így feddi az apja,</l>
					<l>Rátekint a vándor és tovább folytatja;</l>
					<l>Néma kegyelettel függenek a szaván</l>
					<l>Mind az egész háznép, de kivált a leány:</l>
					<l>Ez, mikor nem hallják, és mikor nem látják,</l>
					<l>Pirulva kérdezi tőle... testvérbátyját:</l>
					<l>Három éve múlik, hogy utána kérdez,</l>
					<l>Még egy esztendőt vár, nem megy addig férjhez.</l>
				</lg>
				<lg>
					<l>Este van, este van... a tűz sem világit,</l>
					<l>Kezdi hunyorgatni hamvas szempilláit;</l>
					<l>A gyermek is álmos, - egy már alszik épen,</l>
					<l>Félrebillent fejjel, az anyja ölében.</l>
					<l>Gyéren szól a vendég s rá nagyokat gondol;</l>
					<l>Közbe-közbe csupán a macska dorombol.</l>
					<l>Majd a földre hintik a zizegő szalmát...</l>
					<l>S átveszi egy tücsök csendes birodalmát.</l>
				</lg>
				<p>(1851 ápr. 10)</p>
			</div>
		</body>
	</text>
</TEI>