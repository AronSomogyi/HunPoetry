<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2772" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A ZRINYIÁSZ NÉPIES KIDOLGOZÁSA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">19</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A ZRINYIÁSZ NÉPIES KIDOLGOZÁSA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A ZRINYIÁSZ NÉPIES KIDOLGOZÁSA</head>
				<p>Első ének</p>
				<p>1</p>
				<lg>
					<l>Én, aki ezelőtt ifiú elmével</l>
					<l>Édes szerelemnek játszottam versével,</l>
					<l>Küszködtem Viola kegyetlenségével:</l>
					<l>Mostan immár Mars-nak hangosb énekével.</l>
				</lg>
				<p>2</p>
				<lg>
					<l>Fegyvert s vitézt zengek, ki török hatalmát,</l>
					<l>Ki meg merte várni Szulimán haragját,</l>
					<l>Ama nagy Szulimán rettenetes karját,</l>
					<l>Akinek Európa rettegte szablyáját.</l>
				</lg>
				<p>3</p>
				<lg>
					<l>Múzsa! ki nem földi rothadó laurus-ból[215]</l>
					<l>Viseled koszorúd, nem is gyönge ágból,</l>
					<l>Hanem mennyei, szent, fényes csillagokból</l>
					<l>Van kötve koronád, holdbul és szép napból;</l>
				</lg>
				<p>4</p>
				<lg>
					<l>Te, ki szűzanya vagy és szűlted uradat;</l>
					<l>Aki örökkén volt, s imádod fiadat,</l>
					<l>Úgy mint istenedet és nagy monarchádat:[216]</l>
					<l>Szentséges királyné! hívom irgalmadat.</l>
				</lg>
				<p>5</p>
				<lg>
					<l>Adj pennámnak erőt, irhassak úgy, mint volt,</l>
					<l>Arról, ki fiad szent nevéért bátran holt,</l>
					<l>Megvetvén világot, kiben sok java volt,</l>
					<l>Kiért él szent lelke, ha teste meg is holt.</l>
				</lg>
				<p>6</p>
				<lg>
					<l>Engedd meg, hogy neve, mely most is köztünk él,</l>
					<l>Bővüljön jó híre, valahol nap jár-kél,</l>
					<l>Lássák pogány ebek: az, ki istentől fél,</l>
					<l>Soha meg nem halhat, hanem örökkén él.</l>
				</lg>
				<p>7</p>
				<lg>
					<l>Az nagy mindenható a földre tekinte,</l>
					<l>Egy szemfordulásból világot megnézte,</l>
					<l>De a magyarokat főkép észrevette,</l>
					<l>Nem járnak oly úton, mint fia rendelte.</l>
				</lg>
				<p>8</p>
				<lg>
					<l>Látá a magyarnak állhatatlanságát,</l>
					<l>Megvetvén az istent hogy imádna bálványt;</l>
					<l>Csak, - szájára mikép eressze a zablát,</l>
					<l>Csak azon van, mikép tölthesse meg torkát.</l>
				</lg>
				<p>9</p>
				<lg>
					<l>Hogy ő szent nevének nincsen tiszteleti,</l>
					<l>Fia szent vérének köztük becsűleti,</l>
					<l>Jó cselekedetnek hogy nincsen keleti,</l>
					<l>Sem öreg embernek nincsen tiszteleti,</l>
				</lg>
				<p>10</p>
				<lg>
					<l>De sok feslett erkölcs és nehéz káromlás</l>
					<l>Irigység, gyülölség és hamis tanácslás,</l>
					<l>Fertelmes bujaság, fene rágalmazás,</l>
					<l>Lopás, emberölés, és örök tobzódás.</l>
				</lg>
				<p>11</p>
				<lg>
					<l>Megindult ezekért méltón ő haragja,</l>
					<l>Az Mihály arkangyalt magához szólítja,</l>
					<l>Kemény haragjában ígyen parancsola:</l>
					<l>(Ő szentsége előtt árkangyal áll vala.)</l>
				</lg>
				<p>12</p>
				<lg>
					<l>„Nézzed, ama kemény nyaku s kevély szittyák</l>
					<l>Jó magyaroktól mely igen elfajzottak,</l>
					<l>Szép keresztyén hitet lábok alá nyomták,</l>
					<l>Gyönyörködnek különb-különb vallásoknak.</l>
				</lg>
				<p>13</p>
				<lg>
					<l>„Pedig, bár tekintsd meg keresztyén világot,</l>
					<l>Nem találsz azok közt, kivel tettem több jót,</l>
					<l>Kihoztam Szittyából, mely nekik már szűk volt,</l>
					<l>Az én szent lelkem is őreájok szállott.</l>
				</lg>
				<p>14</p>
				<lg>
					<l>„Szittyaföldről, mondom, én kihoztam őket,</l>
					<l>Miként Egyiptomból a zsidó népeket,</l>
					<l>Hatalmas karommal verék nemzeteket,</l>
					<l>Szerte rontám vesztém ő ellenségeket.</l>
				</lg>
				<p>15</p>
				<lg>
					<l>„Tejjel-mézzel folyó szép Pannoniában</l>
					<l>Telepítém őket, jó Magyarországban,</l>
					<l>És megáldám bőven, minden állapotban,</l>
					<l>Meghallgatám mindég, segítém dolgokban.</l>
				</lg>
				<p>16</p>
				<lg>
					<l>„Sőt vitéz szivvel is megáldottam őket,</l>
					<l>Ugy, hogy egy jó magyar tízet mást kergetett,</l>
					<l>Sehol nem találtak oly nagy ellenséget,</l>
					<l>Ki, mint por szél előtt, úgy el nem kerengett.</l>
				</lg>
				<p>17</p>
				<lg>
					<l>„Szentséges lelkemet reájok szállattam,</l>
					<l>A keresztyén hitre fiam által hoztam,</l>
					<l>Szent királyokkal is megajándékoztam,</l>
					<l>Békességet nekik, tisztességet adtam.</l>
				</lg>
				<p>18</p>
				<lg>
					<l>„De ők ennyi jókért - ah, nehéz mondani!</l>
					<l>Ah, háládatlanok! - és el merték hagyni...</l>
					<l>Urok istenöket el merték árulni,</l>
					<l>Ellenemre minden gonoszba merűlni.</l>
				</lg>
				<p>19</p>
				<lg>
					<l>„Ah, bánom, ennyi jót hogy ővelek tettem,</l>
					<l>Nemde viperákat keblemen neveltem?</l>
					<l>De immár ideje velök ismertetnem:</l>
					<l>Én vagyok ama nagy bosszuálló isten.</l>
				</lg>
				<p>20</p>
				<lg>
					<l>„Eredj azért, angyal, szállj alá pokolban,</l>
					<l>Válassz egyet ama dühös fúriákban,</l>
					<l>Küldjed azt sebesen szultán Szulimánban,</l>
					<l>Juttassa magyarok elleni haragban.</l>
				</lg>
				<p>21</p>
				<lg>
					<l>„Én pedig töröknek adok oly hatalmat,</l>
					<l>Hogy elrontja, veszti a rossz magyarokat,</l>
					<l>Hadd törje az iga ő kemény nyakokat,</l>
					<l>Míg meg nem ösmerik elhagyott urokat.</l>
				</lg>
				<p>22</p>
				<lg>
					<l>„Kiáltnak én hozzám s nem hallom meg őket,</l>
					<l>Sőt fogom nevetni siralmas ügyöket,</l>
					<l>Az ő panaszikra nem hajtom fülemet,</l>
					<l>Ő nyavalyájokra nem vetem szememet.</l>
				</lg>
				<p>23</p>
				<lg>
					<l>„Ez mind addig lészen, míg bosszút nem állok,</l>
					<l>Harmad-negyed ízig bűntetés lesz rajtok,</l>
					<l>Sőt, idején észbe ha nem veszik magok,</l>
					<l>Örökös haragom, átkom lészen rajtok.</l>
				</lg>
				<p>24</p>
				<lg>
					<l>„De, ha hozzám térnek, megbánván bűnöket,</l>
					<l>Halálról életre hozom ismét őket.</l>
					<l>Jaj neked, török, haragom vesszejének!</l>
					<l>Az vagy, de eltörlek, ha ezek megtérnek.”</l>
				</lg>
				<p>25</p>
				<lg>
					<l>Most Mihály arkangyal kezde könyörögni</l>
					<l>És az igazakért igen esedezni.</l>
					<l>„Uram! jámborokat fogod-e rontani?</l>
					<l>És a hamisakért meg fogod-e verni?”</l>
				</lg>
				<p>26</p>
				<lg>
					<l>De az élő isten kész lőn megfelelni:</l>
					<l>„Te akarod-e én tanácsomat tudni?</l>
					<l>Vagy mélyen elrejtett titkaim vizsgálni?</l>
					<l>Amelyeket neked nem lehet megtudni.</l>
				</lg>
				<p>27</p>
				<lg>
					<l>„Ostorom szolgámra nem tiltom, hogy szálljon,</l>
					<l>Kinek semmit sem kell törődni halálon,</l>
					<l>Akarom, hogy neki könnyebbségre váljon,</l>
					<l>És lelkének hűves enyhéül szolgáljon.”</l>
				</lg>
				<p>28</p>
				<lg>
					<l>Nem felele többet árkangyal istennek,</l>
					<l>Hanem súgár szárnyát ereszté az égnek.</l>
					<l>Röpüle mindaddig és nem nyugovék meg,</l>
					<l>Pokolban Alektót amíg nem lelé meg.</l>
				</lg>
				<p>29</p>
				<lg>
					<l>Száz lánccal van kötve, száz bilincs a kezén,</l>
					<l>Kígyókból áll haja s kötelőznek fején,</l>
					<l>Véres, mérges tajték foly ki a két szemén,</l>
					<l>Dohos kénkő-pára jön ki rút gégéjén.</l>
				</lg>
				<p>30</p>
				<lg>
					<l>E furiát angyal most megszabadítja,</l>
					<l>Isten hatalmával annak ígyen szóla:</l>
					<l>„Alektó, az isten nékem parancsolja,</l>
					<l>Hogy küldjelek téged nagy Törökországba.</l>
				</lg>
				<p>31</p>
				<lg>
					<l>„Szultán Szulimánnak szálljad meg a szüvét,</l>
					<l>Neveld magyarokra ő haragos mérgét,</l>
					<l>Vigye rájok éles, rettentő fegyverét,</l>
					<l>Rontsa uraságát, nemzetök erejét.”</l>
				</lg>
				<p>32</p>
				<lg>
					<l>Örül a furia, nem késik pokolban,</l>
					<l>Röpülését veszi nagy Törökországban.</l>
					<l>Éjfélkor érkezik Konstantinápolyban,</l>
					<l>Ottan beférkezék Szulimán házában.</l>
				</lg>
				<p>33</p>
				<lg>
					<l>S hogy inkább, hamarább elhitesse véle,</l>
					<l>És hogy megrettenést szüvében ne tenne,</l>
					<l>Magára nagy Szélim formáját öltötte,</l>
					<l>Szélim Szulimánnak atyja volt, mig éle.</l>
				</lg>
				<p>34</p>
				<lg>
					<l>„Fiam, te aluszol” - így kezdé beszédét,</l>
					<l>„S nem vészed eszedben istennek kegyelmét,</l>
					<l>Hogy adott tenéked erőt, vitézséget,</l>
					<l>Jó észt, jó tanácsot és elég értéket.</l>
				</lg>
				<p>35</p>
				<lg>
					<l>„Hígyed, hígyed az én megőszült fejemnek,</l>
					<l>Ha időt adsz nekik, téged elvesztenek</l>
					<l>Országostól kaurok, a hitetlen ebek;</l>
					<l>Mert, ha egyességök volna, van erejek.</l>
				</lg>
				<p>36</p>
				<lg>
					<l>„Aluszol te mostan és nem nézsz előre,</l>
					<l>Mely nagy felhőt kerget Károly te elődbe,</l>
					<l>És, hogyha idején nem vészed eszedben,</l>
					<l>Itt fogsz megnyomatni aluvó helyedben.</l>
				</lg>
				<p>37</p>
				<lg>
					<l>„Lesz is; mert alkusznak; de te menj őrájok,</l>
					<l>Ne késsél és ne hagyj üdőt alkudniok.</l>
					<l>Így rontatának meg tőlem mamelukok.</l>
					<l>Így verém meg Campsont, s romlának szirusok.</l>
				</lg>
				<p>38</p>
				<lg>
					<l>„Kelj fel, éles kardot köss az oldalra,</l>
					<l>Indulj meg hadaddal tévelygő magyarra;</l>
					<l>Én leszek melletted, és minden dolgodra</l>
					<l>Vigyázok hűséggel s minden nyavalyádra.</l>
				</lg>
				<p>39</p>
				<lg>
					<l>„Bolondság tenéked kazulokra járni,</l>
					<l>Sok jó vitézt oda törni és rontani;</l>
					<l>A mi fátumunk azt nem hagyja romlani,</l>
					<l>Isten azon bennünk akar tanítani.</l>
				</lg>
				<p>40</p>
				<lg>
					<l>„Izmail énnekem sok boszúkat szerze,</l>
					<l>De ugyan megtörnöm végig nem lehete;</l>
					<l>Hát tenéked Tamma mennyi boszút teve!</l>
					<l>Nagy részét hadadnak ravaszúl megverte.</l>
				</lg>
				<p>41</p>
				<lg>
					<l>„De a magyarokon mindenkoron nyertünk,</l>
					<l>Nem is kell oly messzi oda fegyverkeznünk,</l>
					<l>Sem annyit költenünk, sem annyit vesztenünk,</l>
					<l>Se győzedelemben nincs mit kételkednünk.</l>
				</lg>
				<p>42</p>
				<lg>
					<l>„Ne félj, hogy segítse senki magyarokat,</l>
					<l>Mert jól ismerem én bolond kaurokat</l>
					<l>Míg nem látják égni önmaguk házokat,</l>
					<l>Nem segíti senki a szomszéd házakat.</l>
				</lg>
				<p>43</p>
				<lg>
					<l>„Ne félj; mert, lám mondom, én leszek melletted,</l>
					<l>Az szent Mahomet is vezeti kezedet.</l>
					<l>Osztán, édes fiam, a vitéz embernek</l>
					<l>Valamit engedni kell a szerencsének.”</l>
				</lg>
				<p>44</p>
				<lg>
					<l>Igy Alektó szultán Szulimánnak szólott,</l>
					<l>S amely mérges kigyót a kezében hozott,</l>
					<l>Abból egyet szultán ágyába bocsátott,</l>
					<l>Nem nyugvék a kígyó, míg hozzá nem jutott.</l>
				</lg>
				<p>45</p>
				<lg>
					<l>Válláról mellyére, mellyérül szivében,</l>
					<l>Valamerre elcsusz, mindent hágy méregben,</l>
					<l>Gyujtja kemény szivét, s hagyja lángos tűzben -</l>
					<l>Hagyja hentergetni dühös kevélységben.</l>
				</lg>
				<p>46</p>
				<lg>
					<l>Nagy vígan Alekto eltünék ott mindjárt,</l>
					<l>Mert látá, haragra gyujtotta Szulimánt;</l>
					<l>Ő pedig felugrott: „Fegyvert! fegyvert!” kiált,</l>
					<l>Mert majd eszeveszett lőn Alekto miatt.</l>
				</lg>
				<p>47</p>
				<lg>
					<l>Kiált az Szulimán: „Oh te, bátorságra</l>
					<l>Ki engemet indítsz, ilyen nagy dolgokra!</l>
					<l>Nagyobb vagy embernél, noha ember módra</l>
					<l>Láttalak tégedet szólva, tanácsolva.</l>
				</lg>
				<p>48</p>
				<lg>
					<l>„Készen van Szulimán, el is megyen oda,</l>
					<l>Ahová meghagytad, s kaurt rak halomba;</l>
					<l>Megfestem lovamat keresztyén vér-tóba,</l>
					<l>Rejtek városokat, várakat hamuba.”</l>
				</lg>
				<p>49</p>
				<lg>
					<l>Felkelvén ágyából, rögtön parancsola,</l>
					<l>Hogy minden vezére táborban szállana,</l>
					<l>Válogatott néppel, kinek mily hatalma,</l>
					<l>Valaki bégséget vagy timárt tartana.</l>
				</lg>
				<p>50</p>
				<lg>
					<l>És hogy Drinápolyban, májusnak fogytára</l>
					<l>Az egész hadak mind szálljanak táborba.</l>
					<l>Futnak a csauszok fehér patyolatban,</l>
					<l>Hirdetik a hadat, minden országokban.</l>
				</lg>
				<p>51</p>
				<lg>
					<l>Azonban Szulimán űle jó lovára,</l>
					<l>S vezéreket híja magával divánra,</l>
					<l>Kertektől nem messzi egy széles halomra,</l>
					<l>Holott is beszéle nékik ily formára:</l>
				</lg>
				<p>52</p>
				<lg>
					<l>„Vezérek és basák, ti okos vitézek,</l>
					<l>Kiknek esze után sok birt népet nézek</l>
					<l>Ti vagytok tartói én erősségemnek,</l>
					<l>Ti meghódítói pogány keresztyénnek.</l>
				</lg>
				<p>53</p>
				<lg>
					<l>„Im, mi állapotunk látjátok, miben van;</l>
					<l>Erős birodalmunk nem henyélést kíván,</l>
					<l>Amit karddal nyertünk, nem tartja meg diván:</l>
					<l>Fegyvert, erős vitézt ily nagy ország kíván.</l>
				</lg>
				<p>54</p>
				<lg>
					<l>„Evvel győzünk mi meg keresztyén világot,</l>
					<l>Amely inkább kiván fizetni harácsot,</l>
					<l>Hogysem vitéz módon reánk vonjon kardot,</l>
					<l>Evvel becsültetjük mi muzulmánokat.</l>
				</lg>
				<p>55</p>
				<lg>
					<l>„Mégis, bár nem sokan, kik ellenünk járni,</l>
					<l>S vannak, kik merészlik fogukat mutatni.</l>
					<l>Bolondok! nem tudják, hogy jobb megvallani</l>
					<l>Az erőtlenséget, hogysem kárt vallani.</l>
				</lg>
				<p>56</p>
				<lg>
					<l>„A magyarok ezek, kik fej nélkül vannak,</l>
					<l>Mint a törött hajó, széltől úgy hányatnak.</l>
					<l>Mióta elvevém életét Lajosnak,</l>
					<l>Sokan koronáért most is vonakodnak.</l>
				</lg>
				<p>57</p>
				<lg>
					<l>„Igaz, nem tagadom, ha egyesség volna</l>
					<l>Köztök, bizony nekünk nagy gondokat adna</l>
					<l>Az egynéhány magyar, és megcsorbítaná,</l>
					<l>Fényes koronánkat talán megrontaná.</l>
				</lg>
				<p>58</p>
				<lg>
					<l>„De isten ostora szállt mostan reájok,</l>
					<l>Fösvénység, gyülölség uralkodik rajtok,</l>
					<l>Nincs szeretet köztök, sem okos tanácsok,</l>
					<l>Kiért esőben van fényes koronájok.</l>
				</lg>
				<p>59</p>
				<lg>
					<l>„Szemlátomást látjuk az isten irgalmát,</l>
					<l>Mert minekünk szánta magyar birodalmát.</l>
					<l>Mindenkor azután megtaláljuk Tammát,</l>
					<l>Rontsuk most a magyart s az ő birodalmát.</l>
				</lg>
				<p>60</p>
				<lg>
					<l>„Esküszöm én nektek az élő istenre,</l>
					<l>Mi fényes holdunkra s éles fegyveremre,</l>
					<l>Az éjjel Mahumet, én atyám képébe’,</l>
					<l>Ezeket mind nékem okosan beszélte.</l>
				</lg>
				<p>61</p>
				<lg>
					<l>„Az Arszlán vezér is ír Budáról nékem,</l>
					<l>Hogy győzödelemben ne legyen kétségem,</l>
					<l>Ím az levelet is előtökbe tészem:</l>
					<l>Olvasd nagyfenn deák: hadd vegyük elménkben.”</l>
				</lg>
				<p>62</p>
				<lg>
					<l>Itt egy török deák felszóval olvasván:</l>
					<l>„Győzhetetlen császár, a te rabod, Arszlán,</l>
					<l>Budai fővezér te kegyelmed után,</l>
					<l>Ír alázatosan, néked fejét hajtván.</l>
				</lg>
				<p>63</p>
				<lg>
					<l>„Ha tudni akarod keresztyének dolgát,</l>
					<l>Azok veszni hagyták magok állapotját;</l>
					<l>Károly gyűlésekről gyűlésekre magát</l>
					<l>Hordoztatja s nagyon forgatja hit dolgát.</l>
				</lg>
				<p>64</p>
				<lg>
					<l>„Nincs sehol kész hada, s nem is gondolkodik,</l>
					<l>Mint bolond, hogy talán valaha kelletik,</l>
					<l>Maximilián meg magyarok közt lakik</l>
					<l>Gondviseletlenül, csak eszik és iszik.</l>
				</lg>
				<p>65</p>
				<lg>
					<l>„Az magyarok pedig leghenyélőbb népek,</l>
					<l>Egyik a másikat gyűlölik, mint ebek;</l>
					<l>Nincs köztök hadtudó: ha volna is, ezek</l>
					<l>A tisztviselőnek soha nem engednek.</l>
				</lg>
				<p>66</p>
				<lg>
					<l>„Uram! ha volt módod valaha az hadban,</l>
					<l>Nincsen most kevesebb ilyen állapotban;</l>
					<l>Ugy tetszik, hogy immár, itt Magyarországban</l>
					<l>Látok vérpatakot, sok kaurt halomban.”</l>
				</lg>
				<p>67</p>
				<lg>
					<l>Meghallván vezérek az Arszlán tanácsát,</l>
					<l>Főképen császárnak elszánt akaratját,</l>
					<l>Senki tartóztatni nem meré az útját,</l>
					<l>Hanem minden vezér javallja szándékát.</l>
				</lg>
				<p>68</p>
				<lg>
					<l>Nem sok idő mulván, az nagy Ázsiábúl</l>
					<l>Sok had érkezék, kik voltak tengeren túl,</l>
					<l>Számtalan sok tatár meótiszi tótul;</l>
					<l>Ezek küldetének khán prekopitátul.</l>
				</lg>
				<p>69</p>
				<lg>
					<l>Ifiú Delimán vezére ezeknek,</l>
					<l>Fia az nagy khánnak, nagy fejedelemnek;</l>
					<l>Huszonötezer ez, és mind jó tegzesek,</l>
					<l>Sok százezer közül válogatott népek.</l>
				</lg>
				<p>70</p>
				<lg>
					<l>Könnyü had, és bátor, és gyors mint az árviz;</l>
					<l>Úgy tetszik, kezében mindenik halált visz:</l>
					<l>Mert jó lova hátán csak jó fegyverben hisz;</l>
					<l>Nincsen tartalékja sem tűz, sem sebes viz.</l>
				</lg>
				<p>71</p>
				<lg>
					<l>Azt mondják, Delimán, mikor országokat</l>
					<l>Járt volna látásért, híres városokat,</l>
					<l>Galata városban látta szép Kumillát.</l>
					<l>Kumillát, a szépet, Szulimán leányát.</l>
				</lg>
				<p>72</p>
				<lg>
					<l>Kumilla szép haja megkötözé szivét</l>
					<l>Ifjú Delimánnak, s vele minden kedvét,</l>
					<l>Egy tekintet vevé el minden erejét,</l>
					<l>Úgy hogy nála nélkül nem kivánja éltét.</l>
				</lg>
				<p>73</p>
				<lg>
					<l>Akkor hazament volt, most szép haddal jött meg,</l>
					<l>Törődvén, a szép lyányt mikép nyerhetné meg;</l>
					<l>Véletlenűl szegény de megcsalatkozék,</l>
					<l>Mert addig elvevé Kumillát Rusztán bég.</l>
				</lg>
				<p>74</p>
				<lg>
					<l>Most már nyughatatlan, bánattal áll, vagy űl,</l>
					<l>Untalan szegénynek szeme keservvel fűl,</l>
					<l>Mely miatt a szíve, mint a hideg jég, hűl;</l>
					<l>Éltével halálba, bánatja közt, merűl.</l>
				</lg>
				<p>75</p>
				<lg>
					<l>Őrizd, Rusztán vezér, jól ettől magadat,</l>
					<l>Mert, mint dühös farkas, lesi halálodat,</l>
					<l>Az vitéz Delimán nem tűrheti búját,</l>
					<l>Kitölti, ha lehet, rajtad bosszuságát.</l>
				</lg>
				<p>76</p>
				<lg>
					<l>A tatárok után öt roppant seregek,</l>
					<l>(Azt tudnád távolról, hogy sivó ördögök),</l>
					<l>Ezek is Drinápoly alá érkezének,</l>
					<l>Sok harcokon forgott vitéz szerecsenek.</l>
				</lg>
				<p>77</p>
				<lg>
					<l>Mindenik seregben hat-hatezer ember;</l>
					<l>Mindenik hárommal verekedni meg mer,</l>
					<l>Lova mint egy madár, maga mint egy tündér,</l>
					<l>Mert oly könnyen fordul, mint esti denevér.</l>
				</lg>
				<p>78</p>
				<lg>
					<l>Ezek Kazul basra jártak Szulimánnal,</l>
					<l>Ezek Lajos királyt megverték dsidákkal;</l>
					<l>Vitézek mind egyig, s nem fegyverderékkal,</l>
					<l>Paizzsal födözvék, sem sürű páncéllal.</l>
				</lg>
				<p>79</p>
				<lg>
					<l>Ezek előtt mégyen vitéz Amirásszen,</l>
					<l>Maga is fekete, lova is szerecsen;</l>
					<l>Az ő kedves lova Karabul, - kényesen</l>
					<l>Melyet ő járatott had előtt, s kevélyen.</l>
				</lg>
				<p>80</p>
				<lg>
					<l>Mondják, hogy Karabul nagy Arabiában</l>
					<l>Széltől fogantatott egy hires kancában:</l>
					<l>Hihető is, mert nincs se szélben, se lángban</l>
					<l>Gyorsaság, vidámság, mint e paripában.</l>
				</lg>
				<p>81</p>
				<lg>
					<l>Amirásszen után három fő kapitány,</l>
					<l>Egyik az Olindus, ki okosság után</l>
					<l>Ment mind nagyobb tisztre, s végre lett kapitány,</l>
					<l>Negyedik osztályé a szerecsen hadban.</l>
				</lg>
				<p>82</p>
				<lg>
					<l>Sziriai király, az okos Menethám,</l>
					<l>Küldte másodikat: ez volt szép Hamviván;</l>
					<l>Szerecsenek közül jött az Szíriában.</l>
					<l>De vala harmadik kegyetlen Demirhám.</l>
				</lg>
				<p>83</p>
				<lg>
					<l>Demirhám, az erős, kinél erősb nem volt</l>
					<l>Sehol, valamerre Szulimán parancsolt,</l>
					<l>Mert ez gyökeréből nagy tölgyfát kirántott,</l>
					<l>Ököllel agyonvert egy nagy elefántot.</l>
				</lg>
				<p>84</p>
				<lg>
					<l>Ötödik Alderán, bátyja Demirhámnak,</l>
					<l>Volt gondviselője a szerecsen hadnak;</l>
					<l>Ez magyarázója volt minden álomnak,</l>
					<l>S Mahumet könyvének, hazug Alkoránnak.</l>
				</lg>
				<p>85</p>
				<lg>
					<l>Ezek után jőnek vitéz mamelukok,</l>
					<l>De szerencsétlenek, mert nincs nékik urok.</l>
					<l>Szulimánhoz nem rég estek, mint hódulók,</l>
					<l>A nagy s bő Egyiptus lévén az ő honok.</l>
				</lg>
				<p>86</p>
				<lg>
					<l>Kajer bég jön vélek, kit fővezérségre,</l>
					<l>Mehmet Junnusz basa nem kis szégyenére,</l>
					<l>Tett Szulimán császár; mert emettől féle</l>
					<l>S ily nagy tisztre vinni szolgáját nem merte.</l>
				</lg>
				<p>87</p>
				<lg>
					<l>Ezek húszezeren jó vitézek voltak,</l>
					<l>Vitézséget Tommem bejtől mert tanultak,</l>
					<l>És noha sokféle nemzetekből álltak,</l>
					<l>Okos vezér alatt mind egyesek voltak.</l>
				</lg>
				<p>88</p>
				<lg>
					<l>Nem messze cirkászok, szinte szomszéd népek</l>
					<l>A mamelukokkal, hadi rendben jőnek;</l>
					<l>Ötvenkétezren ezek is lehetnek,</l>
					<l>Mert zincsiek, geták, barstok vannak vélek.</l>
				</lg>
				<p>89</p>
				<lg>
					<l>Magok választottak kapitányt magoknak:</l>
					<l>Hadverő Ajgász volt neve a basának;</l>
					<l>És bizony hiában nem nevezték annak,</l>
					<l>Mert ez volt oka sok nemzet romlásának.</l>
				</lg>
				<p>90</p>
				<lg>
					<l>Ajgász basa után jőnek zagatárok,</l>
					<l>Legbenső Szittyából származott tatárok,</l>
					<l>Hiszik az alkoránt; de zöld patyolatjok</l>
					<l>Mutatja, ki török, kik pedig tatárok.</l>
				</lg>
				<p>91</p>
				<lg>
					<l>Ellepték a földet ezek, mint az hangyák,</l>
					<l>Vagy széles mezőben a búza kalangyák;</l>
					<l>Mindenütt villámnak csupán nyilak, szablyák</l>
					<l>És mindent rettentnek a lobogós kopják.</l>
				</lg>
				<p>92</p>
				<lg>
					<l>Ezek olyan helyre soha nem fordultak,</l>
					<l>Fegyverrel amelyet meg nem hódítottak;</l>
					<l>De inkább azt mondom, hogy elpusztítottak,</l>
					<l>Valamerre ezek világban jártanak.</l>
				</lg>
				<p>93</p>
				<lg>
					<l>Sőt mikor törökre ezek föltámadtak,</l>
					<l>Csaknem teljességgel őket elrontották.</l>
					<l>De mi bűneinként rajtunk maradtanak,</l>
					<l>Istentől ostorul mert ők hagyattanak.</l>
				</lg>
				<p>94</p>
				<lg>
					<l>Lám szittya Tamerlán megveré muzulmánt,</l>
					<l>Eleven fogá meg a Bajezid nagy khánt.</l>
					<l>Akkor is láthattuk az isten hatalmát:</l>
					<l>Csak játékul tartja embereknek dolgát.</l>
				</lg>
				<p>95</p>
				<lg>
					<l>Soha az szittyákat senki meg nem verte,</l>
					<l>Ő veszedelmöket senki meg nem érte:</l>
					<l>Mithridates király háborgatni merte,</l>
					<l>De, mondd meg énnékem, mit vihete végbe?</l>
				</lg>
				<p>96</p>
				<lg>
					<l>Hallották Rómának kevély nagy hatalmát,</l>
					<l>Magokon soha nem látták birodalmát:</l>
					<l>Nagy Sándor is látta szittyák bátorságát,</l>
					<l>Mily nehezen vett meg tőlük egy kősziklát.</l>
				</lg>
				<p>97</p>
				<lg>
					<l>Négy táborban ezek jártanak ékessen,</l>
					<l>Mindenikben vala húszezer, tegzessen;</l>
					<l>Egyiknek parancsol fekete szerecsen,</l>
					<l>Hármának Uldair, Lehel és Turáncsen.</l>
				</lg>
				<p>98</p>
				<lg>
					<l>Ki számlálhatná meg az tenger fövényét?</l>
					<l>Vagy Hercyniának számtalan levelét?</l>
					<l>Az számlálhatná el Szulimánnak népét,</l>
					<l>Az írhatná meg is roppant sok seregét.</l>
				</lg>
				<p>99</p>
				<lg>
					<l>Mert valaki hallá: haddal megy Szulimán</l>
					<l>A keresztényekre, s vele sok muzulmán,</l>
					<l>Mindenik siete haddal császár után,</l>
					<l>Mindenik örvende kaur megromlásán.</l>
				</lg>
				<p>100</p>
				<lg>
					<l>Mert szép Indus vizén túl török nem lakik,</l>
					<l>Sem ő császárjoknak e föld nem adózik:</l>
					<l>Mégis ím eljöve király Atapalik,</l>
					<l>Mert akarja látni, keresztény mint romlik.</l>
				</lg>
				<p>101</p>
				<lg>
					<l>Jaj! hová fog ez a nagy felhő omlani?</l>
					<l>Mely világszegletre fog ez leszakadni?</l>
					<l>Isten nagy haragját hogy meg fogja látni,</l>
					<l>Aki ezt magára jőni fogja látni!</l>
				</lg>
				<p>102</p>
				<lg>
					<l>Mint az eget felhő, ellepé az földet</l>
					<l>A sok roppant sereg és idegen nemzet, -</l>
					<l>Még nem vettük számba ázsiai népet</l>
					<l>Sem az európai hadakozó sereget. -</l>
				</lg>
				<p>Második ének</p>
				<p>1</p>
				<lg>
					<l>Budai fővezér meghallá, Arszlán bég,</l>
					<l>Hogy ő tanácsából megbomlott békesség;</l>
					<l>Gondolá, mindenben árt késedelmesség,</l>
					<l>De leginkább hadi dolgokban a restség.</l>
				</lg>
				<p>2</p>
				<lg>
					<l>Az ő elméje is vala nyughatatlan,</l>
					<l>De okosság nélkül, azért állhatatlan,</l>
					<l>Ő minden dolgában volt igen oktalan,</l>
					<l>Azért is rosszúl járt minden ő dolgában.</l>
				</lg>
				<p>3</p>
				<lg>
					<l>Ura híre nélkül sok hadakat gyüjte,</l>
					<l>Mert avval kegyelmét nyerni reménylette,</l>
					<l>Hogyha kaurokat addig megverhetné,</l>
					<l>Vagy tőlök valamely kővárat nyerhetne.</l>
				</lg>
				<p>4</p>
				<lg>
					<l>Nyilván mondja vala: megszállja Palotát,</l>
					<l>Senkitől nem rejti, titkolja tanácsát,</l>
					<l>Sőt kérkedik vala: lerontja bástyáját</l>
					<l>És elvágja vitéz Túri Györgynek nyakát.</l>
				</lg>
				<p>5</p>
				<lg>
					<l>Azonban dühösen összegyüjté hadát,</l>
					<l>Valaki köthetett oldalára szablyát;</l>
					<l>Így mindig bővité vezér az táborát,</l>
					<l>Rövid nap számlála tízszer ezer szablyát.</l>
				</lg>
				<p>6</p>
				<lg>
					<l>Megszállá Palotát vezér ennyi néppel,</l>
					<l>Sok ágyúval, elég tűzi mesterséggel;</l>
					<l>Időt nem mulatván sok ágyúlövéssel,</l>
					<l>Kezdi Móre bástyát törni keménységgel.</l>
				</lg>
				<p>7</p>
				<lg>
					<l>Szégyenli a Túri, hogy vagyon kőfalban</l>
					<l>Sáncolva, - szeretne lenni csak táborban.</l>
					<l>Mint erős oroszlány nem késik barlangban,</l>
					<l>Ha fekve találják gyors vadászok abban:</l>
				</lg>
				<p>8</p>
				<lg>
					<l>Kiugrik haraggal, sok erős dárdát ront,</l>
					<l>Vadászt halomban mar, erős hálókat bont,</l>
					<l>Valamerre fordul, piros vért sokat ont;</l>
					<l>Így cselekszik Túri, kit török had boszont.</l>
				</lg>
				<p>9</p>
				<lg>
					<l>Benn jó rendet hagyván, maga kétszáz fejjel</l>
					<l>Palotából kijő, mind híres vitézzel,</l>
					<l>Törökre ráüte okos merészséggel,</l>
					<l>Sokat bennek levág, vitéz keménységgel.</l>
				</lg>
				<p>10</p>
				<lg>
					<l>Istrázsát nem talál, mert bizvást alusznak,</l>
					<l>(Éjfélkor vala ez) s békével hortyognak;</l>
					<l>Nem félnek Túritól, rá sem is gondolnak</l>
					<l>Hogy a magyarok ily dolgot próbáljanak.</l>
				</lg>
				<p>11</p>
				<lg>
					<l>Kurt aga legszélről a vár felől vala,</l>
					<l>Bolond merészséggel sátort ottan vona,</l>
					<l>Háromszáz janicsár körülötte hála,</l>
					<l>Ezekre Túri György bátran rárohana.</l>
				</lg>
				<p>12</p>
				<lg>
					<l>Százötvenöt török csakhamar elesék;</l>
					<l>Aga is álmából alighogy kiugrék,</l>
					<l>Mert este vacsorán sok húzamost ivék,</l>
					<l>Túri György vesztére nagy sokat esküvék.</l>
				</lg>
				<p>13</p>
				<lg>
					<l>Mezítelen karddal kiszökék sátorból,</l>
					<l>Kiált segítséget, melyet vár Arszlántól,</l>
					<l>Kiáltja társait a sátorok alól;</l>
					<l>De mindennek nagyobb gondja van magáról.</l>
				</lg>
				<p>14</p>
				<lg>
					<l>Szintén immár lóra ugrani akara,</l>
					<l>Hogyha még Arszlánhoz táborba futhatna:</l>
					<l>Ott éré Tót Balázs, s a fejét lecsapá,</l>
					<l>S az ő szép sátorát a magyar megrablá.</l>
				</lg>
				<p>15</p>
				<lg>
					<l>Mély álmában jancsár sok megölettetik,</l>
					<l>Álomból halálba, nem is messze, ugrik;</l>
					<l>Teli gégéjeből soknak a bor omlik,</l>
					<l>Részegség jutalmát mindnyájan ott veszik.</l>
				</lg>
				<p>16</p>
				<lg>
					<l>Háromszáz közűl csak tizenöt szalada,</l>
					<l>Ki Arszlán vezérnek efelől hirt ada.</l>
					<l>Haragjában csaknem ő kettészakada,</l>
					<l>Gyorsan kétezerrel afelé szágulda.</l>
				</lg>
				<p>17</p>
				<lg>
					<l>Palotába Túri de már bement vala,</l>
					<l>Azért Arszlán vezér ottan nem találta;</l>
					<l>De láta sok török vért ottan omolva,</l>
					<l>Holttest, romlott sátor, sok hevert halomba.</l>
				</lg>
				<p>(Több nincs)</p>
			</div>
		</body>
	</text>
</TEI>