<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2433" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LOSONCZI ISTVÁN</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1938</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LOSONCZI ISTVÁN</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LOSONCZI ISTVÁN</head>
				<p>Népies krónika</p>
				<p>1848</p>
				<lg>
					<l>Nehéz az én szívem, nehéz bánat nyomja,</l>
					<l>Mert hazámnak sorsa fordul siralomra:</l>
					<l>Csak most kezde rá szép szemmel nézni a nap,</l>
					<l>Ege alján már is nagy fellegek vannak.</l>
				</lg>
				<lg>
					<l>Eljött a Szabadság, ez a drága vendég,</l>
					<l>Kit a jó hazafi várván-vára mindég,</l>
					<l>Eljött, felkeresni minden kis hajlékot,</l>
					<l>Gazdagnak, szegénynek hozni ajándékot.</l>
				</lg>
				<lg>
					<l>De nem ismertek rá, szívesen nem látták,</l>
					<l>Sok helyen előtte a kaput bezárták,</l>
					<l>Sok helyen azt mondák, nagyot káromkodva:</l>
					<l>Nem vagy te szabadság, elmehetsz dolgodra!</l>
				</lg>
				<lg>
					<l>Hát mi a szabadság? tán bizony csak ennyi:</l>
					<l>„Ne fizess, ne szolgálj a hazának semmit?</l>
					<l>Élj, mint a here méh, légy az ország terhe?”</l>
					<l>Szép szabadság! illik a magyar emberhe’.</l>
				</lg>
				<lg>
					<l>Sokszor elgondolom: én uram, Istenem!</l>
					<l>Ha jőne hazánkra egy nagy veszedelem,</l>
					<l>Feltámadna-é a magyar mind egy lábig,</l>
					<l>Vérrel és vagyonnal védeni halálig?</l>
				</lg>
				<lg>
					<l>Felnyitom a régi krónikás könyveket;</l>
					<l>Olvasok belőlük példás történetet</l>
					<l>Azokról, kik hajdan vitézül felkeltek</l>
					<l>S haza védelmében dicső halált leltek.</l>
				</lg>
				<lg>
					<l>Édes jó Istenem! válna-é magyar ma,</l>
					<l>Aki e hazáért oly örömest halna,</l>
					<l>Mint Losonczi István Temesvárott régen?</l>
					<l>Kinek történetét mostan elbeszélem.</l>
				</lg>
				<p>________________</p>
				<lg>
					<l>Híres Amhát basa, vitéz török ember,</l>
					<l>Tömösvárnak indult százhatvan ezerrel,</l>
					<l>Száz taraszk, tizenhat álgyu vala nála; -</l>
					<l>Puszta Somlyó mellé seregével szálla.</l>
				</lg>
				<lg>
					<l>Ott előljáróba kiszemel valami</l>
					<l>Tizenötszáz embert s küldi száguldani,</l>
					<l>Kiket a vár népe közeledni látván</l>
					<l>Töprenkedni kezde kizárt kapitányán.</l>
				</lg>
				<lg>
					<l>Mert Losonczi aznap nem vala a várba’,</l>
					<l>Csak negyedmagával a vidéket járta,</l>
					<l>Hogyha valamerről kapna segítséget; - -</l>
					<l>Így ő kinnszorult és benn nagy ijedség lett.</l>
				</lg>
				<lg>
					<l>De a vitéz ember nem úgy ijed ám meg,</l>
					<l>Hogy: no, rugjad a port, szaladj el, ne állj meg!</l>
					<l>Hanem veti fejét oly vakmerőségre,</l>
					<l>Amitől maga is csak elszörnyed végre.</l>
				</lg>
				<lg>
					<l>Így tett a Losonczi hadnagya is, Milák:</l>
					<l>Egy öreg századdal a törökre kivág,</l>
					<l>Tesz olyan vérontást, amint nekidőle,</l>
					<l>Hogy itt-ott maradt egy hirmondó belőle.</l>
				</lg>
				<lg>
					<l>Azalatt Losanczi, bár hiában jára,</l>
					<l>Három emberével bejutott a várba:</l>
					<l>Kin a nép öröme felhatott az égig,</l>
					<l>Ujjongatva vitték az utcákon végig.</l>
				</lg>
				<lg>
					<l>Mihelyest Losonczi a piacra lépett,</l>
					<l>Sorba állította a várbeli népet,</l>
					<l>Megszámlálta őket, azután magával</l>
					<l>Együtt meghitelte Uristen szavával.</l>
				</lg>
				<lg>
					<l>Kis Kampó nevűnek és a Don Gáspárnak</l>
					<l>Espanyol vitézi ötszázan valának,</l>
					<l>Losonczinak ötszáz, egyszáz Perényinek,</l>
					<l>Csak hatvan Forgácsnak, de száz Serédinek.</l>
				</lg>
				<lg>
					<l>Ennyi a lovasság. A magyar, cseh, német</l>
					<l>Gyalog hajduk száma szint’ olyanfelé ment:</l>
					<l>Kik előtt Losonczi fölemelt kalpaggal</l>
					<l>Ekkép esküvék meg harsogó szavakkal:</l>
				</lg>
				<lg>
					<l>„Esküszöm Ur Jézus vére hullására,</l>
					<l>Hogy leszek hazámnak holtomig szolgája,</l>
					<l>Szégyenért a halált soha nem cserélem:</l>
					<l>Áruló nem leszek: Isten úgy segéljen!”</l>
				</lg>
				<lg>
					<l>Mire a vitézek egy szivvel és szájjal</l>
					<l>Mind megesküvének a hitnek szavával:</l>
					<l>Hogy ott élnek, halnak ők is együtt véle:</l>
					<l>Hitszegők nem lesznek, Isten úgy segélje!</l>
				</lg>
				<lg>
					<l>Ekkép esküvének a derék katonák;</l>
					<l>Azután megitták egymásnak a torát:</l>
					<l>A napot kitoldák kancsó-töltögetve,</l>
					<l>Vigan járt közöttük Magyarát jó nedve.</l>
				</lg>
				<lg>
					<l>De Losonczi nem vett részt a mulatságban:</l>
					<l>Csendes mécse mellett írogat magában,</l>
					<l>Levelét megírja, mint ki halni készül,</l>
					<l>Utoljára veszen búcsut hitvesétül:</l>
				</lg>
				<lg>
					<l>„Messze lévő társam, kedves Pekri Anna,</l>
					<l>Szólok egyet hozzád, figyelmezz szavamra:</l>
					<l>Nem beszélünk többet együtt élő nyelvvel,</l>
					<l>Azért levelemet kisérd figyelemmel.</l>
				</lg>
				<lg>
					<l>„Itt van a pogányság, másfélszázezernyi,</l>
					<l>Kit csekély hadammal nincs mód visszaverni:</l>
					<l>De van mód hazámért vitézűl meghalni,</l>
					<l>És örökbe nektek dicső nevet hagyni.</l>
				</lg>
				<lg>
					<l>„Ne busulj, szerelmem, így van ez legjobban.</l>
					<l>De kis lyányaimtól tartsad még titokban:</l>
					<l>Én szép csemetéim, szőke teremtések,</l>
					<l>Tőletek be hamar, hamar búcsut vészek!</l>
				</lg>
				<lg>
					<l>„Megkérem a királyt, felséges uramat,</l>
					<l>Ossza fel közöttük minden birtokomat,</l>
					<l>Ugy sincsen fiam, csak öt kis lyánycselédem:</l>
					<l>Fiusítsa őket ország törvényében.</l>
				</lg>
				<lg>
					<l>„Mihelyest meghallod vesztét Tömösvárnak,</l>
					<l>Ezen levelemet vidd fel a királynak:</l>
					<l>Tegye meg Felséged, amit benne kérek,</l>
					<l>Hiszen érte halok, nemcsak érte élek.</l>
				</lg>
				<lg>
					<l>„Téged pedig, Annám, az árvák s özvegyek</l>
					<l>Istene tartson meg, ha majd én elmegyek;</l>
					<l>Ő viseljen gondot egytül-egyig rátok,</l>
					<l>Legyen én helyettem férjetek s atyátok.”</l>
				</lg>
				<lg>
					<l>Így szólott a levél. Melyet ő lezárva</l>
					<l>Fekete pecsétet üte a hátára,</l>
					<l>S od’adá Istvánnak, a titkos deáknak,</l>
					<l>Vigye Csejte-várba nemes asszonyának.</l>
				</lg>
				<lg>
					<l>Megfogadta István s vitte annak rendén.</l>
					<l>Messze Csejte-várban, a Vág vize mentén</l>
					<l>Lyánykái közepett, a hű Pekri Anna</l>
					<l>Játszik és enyeleg, gondjait megcsalva.</l>
				</lg>
				<lg>
					<l>Akkor is ott játszék, hogy István belépett:</l>
					<l>De mihelyt meglátta a gyászos pecsétet,</l>
					<l>Felszökött. A lyánykák Istvánt körbevették:</l>
					<l>Mit hozott? honnan jő? vallatásra kezdték.</l>
				</lg>
				<lg>
					<l>Anna pedig gyorsan ment az ágyas-házba:</l>
					<l>Odalett, elsápadt, a hideg is rázta;</l>
					<l>Reszkető kezében tartá a levelet,</l>
					<l>Azt is majd elejté, olyan terhére lett.</l>
				</lg>
				<lg>
					<l>Könnyü kis levél, de a beléirt bánat,</l>
					<l>Száz malomkőnél is súlyosabb Annának:</l>
					<l>Nincsen annyi lelke, hogy mindjárt felbontsa,</l>
					<l>Csak zokog erősen és könnyeit ontja.</l>
				</lg>
				<lg>
					<l>Nagy-soká erőt vesz könnyeinek árján.</l>
					<l>Arca meg se’ moccan, mint valamely márvány,</l>
					<l>Szeme a pecsétre, a levélbe tapad,</l>
					<l>Hidegen bámulja a benn’ írottakat.</l>
				</lg>
				<lg>
					<l>Olvassa-e vajjon, vagy talán csak nézi,</l>
					<l>Nézi és nem érti, érti, de nem érzi?</l>
					<l>Vagy tán nem is él már, a szíve megszakadt,</l>
					<l>Hcgy csak egyetlen-egy jajszóra sem fakad?</l>
				</lg>
				<lg>
					<l>Nem hasadt meg szíve, ámbár nem sok híja;</l>
					<l>Érzi, érti mi van a levélben irva:</l>
					<l>És mivelhogy érzi, és mivelhogy érti,</l>
					<l>Nem rí semmihaszna, Istent nem kisérti.</l>
				</lg>
				<lg>
					<l>Egynéhány cselédet nyugodtan beszólít,</l>
					<l>Hívatja magához minden tiszttartóit,</l>
					<l>És mikor begyültek, fájdalmát takarva,</l>
					<l>Asszonyi fogással így szól nekik Anna:</l>
				</lg>
				<lg>
					<l>„Hűséges tisztjei az én jó uramnak,</l>
					<l>Temesvár falai nagy veszélyben vannak:</l>
					<l>Húszezret felülmúl a töröknek száma,</l>
					<l>Akik által meg van vég Temesvár szállva.</l>
				</lg>
				<lg>
					<l>„Uram írja ebben: »Nagy veszély fenyeget,</l>
					<l>Nem kapok sehonnan pótoló sereget...</l>
					<l>Bár mindent eladtok és zálogba vettek:</l>
					<l>Tíz nap alatt nekem katonát küldjetek.«</l>
				</lg>
				<lg>
					<l>„Ezt írja, de hosszan, - én röviden mondom,</l>
					<l>Mert hogy’ teljesítsem, súlyos az én gondom:</l>
					<l>Hol teremt az ember mostan pénzt eleget?</l>
					<l>És hogyan állit ki pénzen is sereget?</l>
				</lg>
				<lg>
					<l>„Ingó-bingó vagyon, arany-ezüst marha,</l>
					<l>Az egyébre sem sok, hát egy ilyen hadra!</l>
					<l>Legtöbbet segítne a fekvő, a zálog:</l>
					<l>Jaj, de sok szép váram... tőle meg hogy válok?</l>
				</lg>
				<lg>
					<l>„Én magam csak inkább... hanem az öt kis lyány!</l>
					<l>Mert ámbár a birtok fiágra megy, tisztán:</l>
					<l>Néz Istent a király, apjokat is nézi,</l>
					<l>Megsajnálja őket és fiakká tészi...”</l>
				</lg>
				<lg>
					<l>Itt elhagyta rögtön; - tán hogy csak pihenjen; -</l>
					<l>Tán nem is gondolta hogy ennyire menjen:</l>
					<l>Kicsi híja, hogy a dolgot meg nem bánta,</l>
					<l>Árva kis leányit oly igen megszánta.</l>
				</lg>
				<lg>
					<l>Szóla most egyik tiszt: „Nemzetes asszonyom,</l>
					<l>Nem kell ily esetben kapni a vagyonon:</l>
					<l>Lesz, nem lesz, - marad vagy nem marad valami:</l>
					<l>Nemzetes urunkat vétek volna hagyni.</l>
				</lg>
				<lg>
					<l>„Bizony átok lenne maradtján eleste;</l>
					<l>Megérdemli azt az, aki azt kereste,</l>
					<l>Többet is keres majd, ha megtartja Isten,</l>
					<l>Ha meghal, nem illik hívalkodni itten.”</l>
				</lg>
				<lg>
					<l>Éles volt ez a hang a szegény Annának,</l>
					<l>De másrészt örült a tiszttartó szavának,</l>
					<l>Mert elérte célját - azt látja belőle -</l>
					<l>Nem ellenzik, amint gondolá előre.</l>
				</lg>
				<lg>
					<l>Hát el is végezték, utána is láttak,</l>
					<l>Várakat, pusztákat zálogba bocsáttak,</l>
					<l>Katonát szereztek, lőport, eleséggel,</l>
					<l>És visszaindíták Istvánt sietséggel. -</l>
				</lg>
				<lg>
					<l>Ezalatt nem szűnt meg a sok álgyu torka,</l>
					<l>Bömbölését a szél messze földre hordta,</l>
					<l>Mintha vízibika buffogat a réten,</l>
					<l>Ugy hallott egész nap távol a vidéken.</l>
				</lg>
				<lg>
					<l>Losonczinak nem volt más segítő társa,</l>
					<l>Csak a jó Ur Isten; nem is számolt másra</l>
					<l>Egynéhány vitézre, önnön két kezére,</l>
					<l>Melynek törökhalál mindenik csepp vére.</l>
				</lg>
				<lg>
					<l>Gyakran kicsapott ő a tenger nép közé,</l>
					<l>S minden kiütéskor ezrivel öldösé:</l>
					<l>De mi híja látszik a mélylő tengernek,</l>
					<l>Ha egy-egy vödörrel belőle kimernek!</l>
				</lg>
				<lg>
					<l>Olcsó a török vér, van most döge annak,</l>
					<l>Jut is, marad is, mert nagy bővibe’ vannak:</l>
					<l>Emberét, álgyúját nem kiméli Amhát,</l>
					<l>Hogy szélnek bocsássa vég Temesvár hamvát.</l>
				</lg>
				<lg>
					<l>Hirdetést ereszt ki pogány seregében:</l>
					<l>„Figyelmezz szavamra igazhivő népem:</l>
					<l>Harmincegy nap óta hullunk itt rakásra</l>
					<l>S minden napra ötszáz esnék egyre-másra.</l>
				</lg>
				<lg>
					<l>„Őket már az égi lyányok ölelgetik,</l>
					<l>A szép paradicsom velök népesedik; -</l>
					<l>De mi itt a földön még vagyunk elegen,</l>
					<l>A felséges szultán győzhetlen serege.</l>
				</lg>
				<lg>
					<l>„Parancsolja szultán s a nagy isten, Allah,</l>
					<l>Szánjuk el magunkat, rohanjunk a falra:</l>
					<l>Mert ma, bár utána vesszünk táborostul,</l>
					<l>E vár kutya népe mind pokolba pusztul.”</l>
				</lg>
				<lg>
					<l>Erre a pogányság: Allah, Allah, Allah!</l>
					<l>Nagy rivalkodással mászni kezd a falra,</l>
					<l>Túrja a tajtékot, fogát csikorgatja,</l>
					<l>A falak törésin nyüzsög mint a hangya.</l>
				</lg>
				<lg>
					<l>Mert nagy sok törés van már a víziváron,</l>
					<l>Egy oldala ép csak, düledez a három:</l>
					<l>Hogyne? harminc napi kemény ostrom alatt</l>
					<l>Csuda, hogyha egy kő a másikon maradt.</l>
				</lg>
				<lg>
					<l>De minden törésen harcol öt-hat ember</l>
					<l>És erősen helyt áll a törökkel szemben,</l>
					<l>Maga jár Losonczi elül jó példával,</l>
					<l>Buktatja le onnan ötével-hatával.</l>
				</lg>
				<lg>
					<l>Biztatja vitézit: „Veszni tért a hitlen,</l>
					<l>Nem kell félni semmit, megsegít az Isten;</l>
					<l>Elfogyott a porjok, ma egyet sem lőttek,</l>
					<l>Most csak, mint juhokat, mészároljuk őket.”</l>
				</lg>
				<lg>
					<l>Tettek aztán dolgot, két kézzel és lábbal,</l>
					<l>Hullott a pogányság lefelé nyalábbal,</l>
					<l>Hullott ám, hogy amint a krónika írja</l>
					<l>Lett egy rohanáson három ezer híja.</l>
				</lg>
				<lg>
					<l>Nem vevé tréfára, aló! futni kezdett.</l>
					<l>Losonczi ugyan csak százhusz embert vesztett,</l>
					<l>De nagyon kifáradt népe a csatában,</l>
					<l>Nem birá kergetni a pogányt futtában.</l>
				</lg>
				<lg>
					<l>Hej be jó lett volna, ha most jőne István,</l>
					<l>Asszonyától pihent hadi népet hozván!</l>
					<l>De szinét sem látta jó Losonczi annak</l>
					<l>A hű társa által összegyüjtött hadnak.</l>
				</lg>
				<lg>
					<l>Mert amint a Maros folyóig jutának,</l>
					<l>Egyszer nagy üvöltés, acsarkodás támad:</l>
					<l>Körül voltak véve kóborló pogánnyal,</l>
					<l>Alig futhattak el onnan egynehányan.</l>
				</lg>
				<lg>
					<l>Azok így megjárták. Losonczi pediglen</l>
					<l>Vizsga szemmel tartja, mit csinál a hitlen:</l>
					<l>Elállott seregét pihenni ereszti,</l>
					<l>De maga a tábort szem elől nem veszti.</l>
				</lg>
				<lg>
					<l>Épen jól is tette, mert a dühös pogány,</l>
					<l>Hogy magát kifútta, visszajött azután,</l>
					<l>Nem is a fáradt nép volt az, hanem akik</l>
					<l>Még közel sem fértek a falakhoz addig.</l>
				</lg>
				<lg>
					<l>Érkezik sok porral a natóli basa,</l>
					<l>Elbődül az álgyu, fájván szűlő hasa;</l>
					<l>Száz halált szül egyszer, százszor is szül aznap,</l>
					<l>A falon a rések egymásba szakadnak.</l>
				</lg>
				<lg>
					<l>A szegény magyar nép enged, mivel fáradt,</l>
					<l>Török birja immár a szép vízi várat,</l>
					<l>Losonczi hadának nincsen hova lenni.</l>
					<l>A legbelső várba kell magát bevenni.</l>
				</lg>
				<lg>
					<l>Ott még valameddig maradhatott volna,</l>
					<l>De sem vize nincsen, sem ennivalója:</l>
					<l>Vár és város közit a török ellepte,</l>
					<l>A csatorna-kútnak torkát betemette.</l>
				</lg>
				<lg>
					<l>Város népe sí-rí, a várba izenget:</l>
					<l>Adják fel a várat, kérjenek kegyelmet;</l>
					<l>Török is hitet mond szultánja nevében,</l>
					<l>Hogy nem bántja őket, elbocsátja szépen.</l>
				</lg>
				<lg>
					<l>De Losonczi füle mindezekre süket,</l>
					<l>„Ismerem én, úgymond, azt a török hitet,</l>
					<l>Nem bizom pogányban, legkevesebbet sem,</l>
					<l>Bízom Istenemben, kinek esküt tettem.”</l>
				</lg>
				<lg>
					<l>„Így beszél Losonczi, így van ő elszánva,</l>
					<l>De a többi népség csüggedez a várba’,</l>
					<l>Tanakodik itt-ott, zúg, morog, kér, sarkal,</l>
					<l>Fenyegetődzik, vagy rimánkodik halkal.</l>
				</lg>
				<lg>
					<l>Kin a várkapitány szörnyen nekibúsul:</l>
					<l>„Hát igy kell az esküt megszegnetek rútul?</l>
					<l>Nem megesküvétek Ur Jézus nevére</l>
					<l>Hogy leszünk halálig egymás védelmére?</l>
				</lg>
				<lg>
					<l>„Magamat hagynátok külön értelemben?</l>
					<l>Jól van. Ám lássátok. Én nem állok ellen.</l>
					<l>Szebb is elfogadni a pogány kegyelmet,</l>
					<l>Mint dicsőn kimúlni itt a kapu mellett.”</l>
				</lg>
				<lg>
					<l>Monda keserűen és megindult elől.</l>
					<l>Künn a török állott két sorban kétfelől:</l>
					<l>Köztük megy Losonczi, a vár kapitánya,</l>
					<l>Egy ifjú apróddal, - a többi utána.</l>
				</lg>
				<lg>
					<l>Hagyták egy darabig menni az ő népét,</l>
					<l>Hát egyszer elkezdik kapkodni a szépét:</l>
					<l>Ha egy valamirevaló ifjat láttak,</l>
					<l>Elrabolták azt, és vele továbbálltak.</l>
				</lg>
				<lg>
					<l>Sejtvén ezt Losonczi, csikorgatta fogát,</l>
					<l>Nagy nehezen mégis türtőztette magát,</l>
					<l>De mikor az önnön apródját vivék el,</l>
					<l>Azt már nem lehetett tűrni teljességgel.</l>
				</lg>
				<lg>
					<l>„Kutya vagy te, pogány, kutya a te hited,</l>
					<l>Ne gondold hogy ezt így szárazon elviszed;</l>
					<l>Én veszek, te is vessz...!” dühös módra kiált; -</l>
					<l>S egy török combjáról egy nagy kardot kiránt;</l>
				</lg>
				<lg>
					<l>Avval jobbra, balra, ameddig beéri,</l>
					<l>Neki a töröknek, szabdalni, metélni:</l>
					<l>Példáját követi mind a többi társa;</l>
					<l>Két kézzel apritják a pogányt rakásra.</l>
				</lg>
				<lg>
					<l>Lett aztán zavagy, de nem sokáig tartott:</l>
					<l>Sűrüen forgatja a török a kardot,</l>
					<l>Száz jut egy magyarra, még talán több jutna,</l>
					<l>Ha egyhez olyan sok hozzáférni tudna.</l>
				</lg>
				<lg>
					<l>Ott megadta Isten egy maroknyi népnek</l>
					<l>A dicső kimúlást, melyre esküvének;</l>
					<l>Nem engedte őket hitszegővé lenni,</l>
					<l>Töröknek tatárnak szolgaképen esni.</l>
				</lg>
				<lg>
					<l>A derék Losonczi legtovább kiállta,</l>
					<l>Végre szíve táján átveré egy dárda,</l>
					<l>S elterűle azon testhalomra, hanyatt,</l>
					<l>Mely a viadalban omlott lába alatt.</l>
				</lg>
				<p>*</p>
				<lg>
					<l>Kinek is megértvén szomorú halálát</l>
					<l>A király, felfogta özvegyét, árváját,</l>
					<l>Visszaváltá nekik mind, amit eladtak,</l>
					<l>Lyány-ágra bocsátá a sok szép maradtat.</l>
				</lg>
				<lg>
					<l>Szegény Pekri Anna bánatja azonban</l>
					<l>Nem talált enyhűlést a földi vagyonban:</l>
					<l>Egy gondolattól nyert minden vigasztalást:</l>
					<l>Hogy hazájáért halt férje dicső halált!</l>
				</lg>
			</div>
		</body>
	</text>
</TEI>