<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0363" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HÍD-AVATÁS</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">469</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HÍD-AVATÁS</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HÍD-AVATÁS</head>
				<lg>
					<l>Szólt a fiú: „Kettő, vagy semmi!”</l>
					<l>És kártya perdül, kártya mén;</l>
					<l>Bedobta... késő visszavenni:</l>
					<l>Ez az utolsó tétemény:</l>
					<l>„Egy fiatal élet-remény.”</l>
				</lg>
				<lg>
					<l>A kártya nem „fest”, - a fiúnak</l>
					<l>Vérgyöngy izzad ki homlokán.</l>
					<l>Tét elveszett!... ő vándorútnak</l>
					<l>- Most már remény nélkül, magán -</l>
					<l>Indúl a késő éjszakán.</l>
				</lg>
				<lg>
					<l>Előtte a folyam, az új hid,</l>
					<l>Még rajta zászlók lengenek:</l>
					<l>Ma szentelé föl a komoly hit,</l>
					<l>S vidám zenével körmenet:</l>
					<l>Nyeré „Szűz-Szent-Margit” nevet.</l>
				</lg>
				<lg>
					<l>Halad középig, hova záros</l>
					<l>Kapcsát ereszték mesteri;</l>
					<l>Éjfélt is a négy parti város</l>
					<l>Tornyában sorra elveri; -</l>
					<l>Lenn, csillagok száz-ezeri.</l>
				</lg>
				<lg>
					<l>S amint az óra, csengve, bongva,</l>
					<l>Ki véknyan üt, ki vastagon,</l>
					<l>S ő néz a visszás csillagokba:</l>
					<l>Kél egy-egy árnyék a habon:</l>
					<l>Ősz, gyermek, ifju, hajadon.</l>
				</lg>
				<lg>
					<l>Elébb csak a fej nő ki állig,</l>
					<l>S körülforog kiváncsian;</l>
					<l>Majd az egész termet kiválik</l>
					<l>S ujjonganak mindannyian:</l>
					<l>„Uj hid! avatni mind! vigan.”</l>
				</lg>
				<lg>
					<l>„Jerünk!... ki kezdje? a galamb-pár!”</l>
					<l>Fehérben ifju és leány</l>
					<l>Ölelkezik s a hídon van már:</l>
					<l>„Egymásé a halál után!”</l>
					<l>S buknak, - mint egykor igazán.</l>
				</lg>
				<lg>
					<l>Taps várja. - „Most a millióson</l>
					<l>Van a sor: bátran, öregem!” -</l>
					<l>„Ha megszökött minden adósom:</l>
					<l>Igy szökni tisztesebb nekem!”</l>
					<l>S elsímul a víz tükre lenn.</l>
				</lg>
				<lg>
					<l>Hivatlanul is jönnek aztán</l>
					<l>A harmadik, a negyedik:</l>
					<l>„Én a quaternót elszalasztám!”</l>
					<l>„Én a becsűletet, - pedig</l>
					<l>Viseltem négy évtizedig.”</l>
				</lg>
				<lg>
					<l>S kört körre hány a barna hullám,</l>
					<l>Amint letűnnek, itt vagy ott.</l>
					<l>Jön egy fiú: „Én most tanúlám</l>
					<l>Az elsőt; pénzem elfogyott:</l>
					<l>Nem adtak: ugrom hát nagyot!”</l>
				</lg>
				<lg>
					<l>Egy tisztes agg, fehér szakállal,</l>
					<l>Lassan a hídra vánszorog:</l>
					<l>„Hordozta ez, míg birta vállal,</l>
					<l>A létet: mégis nyomorog! -</l>
					<l>Fogadd be, nyílt örvény-torok!</l>
				</lg>
				<lg>
					<l>Unalmas arc, félig kifestve -</l>
					<l>Egy úri nő lomhán kikel:</l>
					<l>„Ah, kínos élet: reggel, estve</l>
					<l>Öltözni és vetkezni kell!”</l>
					<l>Ezt is hullámok nyelik el.</l>
				</lg>
				<lg>
					<l>Nagy zajjal egy dúlt férfi váza</l>
					<l>Csörtet fel és vigyorgva mond:</l>
					<l>„Enyém a hadvezéri pálca,</l>
					<l>Mely megveré Napleont!”</l>
					<l>A többi sugdos: „a bolond!...”</l>
				</lg>
				<lg>
					<l>Szurtos fiú ennek nyakába</l>
					<l>Hátul röhögve ott terem</l>
					<l>S ketten repűlnek a Dunába:</l>
					<l>„Lábszijjra várt a mesterem:</l>
					<l>No, várjon, míg megkérlelem!”</l>
				</lg>
				<lg>
					<l>„Én dús vagyok” kiált egy másik</l>
					<l>S élvezni többé nem tudom! -”</l>
					<l>„Én hű valék a kézfogásig</l>
					<l>S elvette Alfréd a hugom’!”</l>
					<l>Eltűnnek mind, a járt uton.</l>
				</lg>
				<lg>
					<l>„Párbajban ezt én így fogadtam:</l>
					<l>Menj hát elül, sötét golyó!” --</l>
					<l>„Én a szemérmet félrehagytam,</l>
					<l>És íme, az lőn bosszuló:</l>
					<l>Most vőlegényem a folyó. -”</l>
				</lg>
				<lg>
					<l>Igy, s már nem egyenkint, - seregben,</l>
					<l>Cikázva, némán ugranak,</l>
					<l>Mint röpke hal a tengerekben;</l>
					<l>Vagy mint csoportos madarak</l>
					<l>Föl-fölreppenve, szállanak.</l>
				</lg>
				<lg>
					<l>Órjás szemekben hull e zápor,</l>
					<l>Lenn táncol órjás buborék;</l>
					<l>Félkörben az öngyilkos tábor</l>
					<l>Zúg fel s le, mint malomkerék;</l>
					<l>A Duna győzi s adja még.</l>
				</lg>
				<lg>
					<l>Néz a fiú... nem látja többé,</l>
					<l>Elméje bódult, szeme vak;</l>
					<l>De, amint sűrübbé, sűrübbé</l>
					<l>Nő a veszélyes forgatag:</l>
					<l>Megérzi sodrát, hogy ragad.</l>
				</lg>
				<lg>
					<l>S nincs ellenállás e viharnak, -</l>
					<l>Széttörni e varázsgyürüt</l>
					<l>Nincsen hatalma földi karnak. -</l>
					<l>Mire az óra egyet üt:</l>
					<l>Üres a híd, - csend mindenütt.</l>
				</lg>
				<p>(1877 aug. 22)</p>
			</div>
		</body>
	</text>
</TEI>