<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0463" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A DÉVAVÁNYAI JUHBEHAJTÁS</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1989</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A DÉVAVÁNYAI JUHBEHAJTÁS</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A DÉVAVÁNYAI JUHBEHAJTÁS</head>
				<lg>
					<l>Híres volt a hajdan korban</l>
					<l>a „kunsági nagy ártány.”</l>
					<l>Szinte ezzel állt egy sorban,</l>
					<l>a „csökmői nagy sárkány”,</l>
					<l>Melyet mint a pisztolyokat,</l>
					<l>Tokjában akként tartogat</l>
					<l>Csökmő régen titokban.</l>
					<l>De a „ványai juhhajtás”</l>
					<l>Alább egyiknél sem áll,</l>
					<l>Sőt mind három kaland egymás</l>
					<l>Karját fogva átal száll</l>
					<l>Jövőn, jelenen, multakon.</l>
					<l>Ördög-pillangó szárnyakon,</l>
					<l>A hírnév csarnokába.</l>
					<l>Míg hát én most e hőstettnek</l>
					<l>Velejét eldúdolom -</l>
					<l>Ugy hiszem, akik szeretnek,</l>
					<l>Végig hallgatják dalom.</l>
					<l>Legalább, ha más órában</l>
					<l>Rá nem érnek, a budában</l>
					<l>Lesz mit olvasgatniok.</l>
					<l>Mint egyszer a debreceni</l>
					<l>Béka a kocsonyából,</l>
					<l>Vagy pedig a mesebeli</l>
					<l>Pap hajdan a varsából,</l>
					<l>Akként pislog Déva-Ványa</l>
					<l>Mocsárja és ingoványa</l>
					<l>Közül fel a nagy égre. -</l>
					<l>Hajdan benne kontyos Tarok</l>
					<l>Sokszor dévánkozának</l>
					<l>Azért hívják a magyarok</l>
					<l>Ma is Déva-Ványának.</l>
					<l>Neve tehát nagyon régi,</l>
					<l>Nem mint sok kárpátvidéki</l>
					<l>Iczky-viczky magyarnak.</l>
					<l>Most magyarul dévánkoznak</l>
					<l>Ványa törvény-házanál,</l>
					<l>És ha ma egy törvényt hoznak</l>
					<l>Fél napig se vigeál. -</l>
					<l>Így van a magyar hazában,</l>
					<l>Mindenféle [Sedriá]ban;</l>
					<l>Minden országgyűlésen. -</l>
					<l>Sokáig tartott volt a tor,</l>
					<l>Este a faluháznál</l>
					<l>Csúszott a jó gyomai bor,</l>
					<l>Tele volt tyúkkal sok tál,</l>
					<l>Melyeket a kis birákok</l>
					<l>Ezer szitok s asszonyátok</l>
					<l>Között szedtek rakásra.</l>
					<l>Azért a bíró sokáig</l>
					<l>Elnyujtotta bocskorát,</l>
					<l>S körülbelül nyolc óráig</l>
					<l>Aludta a mámorát.</l>
					<l>Még most sem nyitná csipását,</l>
					<l>Ha mező-csősz az alvását</l>
					<l>Meg nem háborítaná. -</l>
					<l>Miska csősz kutya-lötyögve</l>
					<l>Betoppan a szobába,</l>
					<l>S így üdvözöli röhögve,</l>
					<l>Biráját hamarjában:</l>
					<l>„Isten jó nap’ bíró bátya!</l>
					<l>Veszettadtát, hát nem látja</l>
					<l>Hasára sütött a nap?!”</l>
					<l>Két öklével kitörüli</l>
					<l>Bíró uram a szemét,</l>
					<l>Hákog, torkát köszörüli,</l>
					<l>Lapos pillantatot vét</l>
					<l>A csőszre és - a kancsóra,</l>
					<l>És rá kiált az anyjokra:</l>
					<l>„Hozzad már a meleg bort”.</l>
					<l>A meleg bor jó előre</l>
					<l>Padka szélén pezsgett már,</l>
					<l>Szine sámpány, íze lőre,</l>
					<l>Félig hányva borssal bár. -</l>
					<l>Ebből hatalmas kortyokat</l>
					<l>Bíró uram lekortyogtat</l>
					<l>Mámor üzése végett. -</l>
					<l>Mikor már ujra kurázsit</l>
					<l>Ivott volna magának,</l>
					<l>Előbb egy hatalmast ásít -</l>
					<l>- A macskák elfutának. -</l>
					<l>Megijedvén nagy torkától,</l>
					<l>Kérdezi csősz sógorától:</l>
					<l>Mi járatban jött hozzá?</l>
					<l>„Sógor uram - így kezdi rá</l>
					<l>Miska csősz a beszédet -</l>
					<l>Temérdek juh elborít -</l>
					<l>Szinte az egész rétet.</l>
					<l>Tűt se tudnánk leejteni,</l>
					<l>Úgy teli van az itteni</l>
					<l>Egész rétség birkával. -</l>
					<l>Túrkeviek, úgy gondolom,</l>
					<l>Szép fehérek, mint a hó.</l>
					<l>Bezzeg lenne lakodalom,</l>
					<l>- Rajta hé, koma, bíró!</l>
					<l>Ha be lehetne hajtani,</l>
					<l>És nem hagynánk kiváltani</l>
					<l>Egy-egy forinton alól.”</l>
					<l>Így a csősz. - A bíró fejét</l>
					<l>Főzé nagy, szép gondolat.</l>
					<l>Tudós képpel néz szerteszét</l>
					<l>Makog a ködmön alatt.</l>
					<l>Körmét rágja, fülét vájja,</l>
					<l>Végre ő is kitalálja, -</l>
					<l>Mit elmondott már a csősz.</l>
					<l>„Nem ugy koma! a kend paraszt</l>
					<l>Esze azt fel nem éri!</l>
					<l>Tanitsa kend csak a kuvaszt,</l>
					<l>Amely kendet kiséri.</l>
					<l>Esze csak a birónak van,</l>
					<l>Ő ért, ítél másnál jobban,</l>
					<l>Azért nagyobb a füle. -</l>
					<l>Hogy kendtek mind sült bolondok,</l>
					<l>Az kendtek szerencséje,</l>
					<l>Hanem amit én most mondok</l>
					<l>Az a dolog bibéje:</l>
					<l>Be fogjuk őket hajtani,</l>
					<l>Nem engedjük kiváltani,</l>
					<l>Egy-egy forinton alól.”</l>
					<l>Azzal a helység házához</l>
					<l>Szokás szerint felsétál,</l>
					<l>És a falu zsidajához</l>
					<l>Pálinkáért persequál.</l>
					<l>Meghagyja a kisbirónak,</l>
					<l>Hogy hozza el a zsidónak</l>
					<l>Gugyiját mind egy cseppig:</l>
					<l>Mert - ugy mond - ma gyűlés lészen,</l>
					<l>Nagy dolgok tractáltatnak,</l>
					<l>S úgy nem fog mulni az észen,</l>
					<l>Ha eleget ihatnak.</l>
					<l>Hangos torok és nagy lárma</l>
					<l>Nélkül gyülés ugyis márma</l>
					<l>Csak a halak közt esik.</l>
					<l>Volt is elég papramorgó</l>
					<l>Izsák zsidó boltjában,</l>
					<l>Pártot ütne száz kóborgó Kostának a gyomrában.</l>
					<l>Átadja a kisbírónak,</l>
					<l>Hogy a congregátionak</l>
					<l>Lelket öntsön torkába.</l>
					<l>Azzal: hat meg nyolc: harmincegy</l>
					<l>Bölcsen felkalkulálja,</l>
					<l>A számadás majd vígan megy,</l>
					<l>Senki nem kritizálja.</l>
				</lg>
				<p>- - - - - - -</p>
				<lg>
					<l>És midőn már asztalon van</l>
					<l>A keresztelt törkő szesz,</l>
					<l>Lót-fut az ármás legottan:</l>
					<l>Tíz órakor gyűlés lesz.</l>
					<l>Akinek csak nagy a szája,</l>
					<l>Mind elmenjenek hozzája,</l>
					<l>Azok szólnak igazán.</l>
					<l>Már a nagyfejűek gyülnek,</l>
					<l>A korsókat megkezdik,</l>
					<l>A jövő harchoz készülnek,</l>
					<l>A kortyokat eresztik.</l>
					<l>Bárki, mit mer allegálni,</l>
					<l>Ők fognak contradicálni,</l>
					<l>Meghatárzott szándékuk.</l>
					<l>Mert csak ugy lesznek okosok,</l>
					<l>Ha civakodni fognak,</l>
					<l>Nem pedig mint az inasok</l>
					<l>Mások után cammognak.</l>
					<l>Hogy azt beszéli sok bohó:</l>
					<l>Piros a vér, fehér a hó</l>
					<l>Nem hiszik ők csak puffra.</l>
					<l>Különböző véleménye</l>
					<l>És célja mindeniknek,</l>
					<l>Különböző érzeménye,</l>
					<l>De gonosz mindegyiknek,</l>
					<l>Mindenki önhasznát lesi,</l>
					<l>Bár a hon javát keresi</l>
					<l>Stentori orditása.</l>
					<l>A „kupak” is egy corpusban</l>
					<l>A padokon pipázik,</l>
					<l>Mindenik otthon a jusban,</l>
					<l>Csak diploma hibázik.</l>
					<l>- - - - - - ülhetnek,</l>
					<l>E bocskoros testületnek</l>
					<l>Csak csizma tisztitói.</l>
					<l>Kiváltképpen az uzusnak</l>
					<l>Nálok tudománya nagy,</l>
					<l>Amely fontjából a husnak</l>
					<l>Tizenhat latot kihagy.</l>
					<l>És ez így megyen rendesen,</l>
					<l>Hogy a mészáros élhessen</l>
					<l>S mellette a biró is.</l>
					<l>A tolvajt büntetni nálok</l>
					<l>Rég kiment a divatból,</l>
					<l>Hogy ha bünöst megcitálok,</l>
					<l>A tanács engem piszkol.</l>
					<l>Ab invizis idegennek</l>
					<l>Kell lenni istentelennek,</l>
					<l>A honi mind ártatlan.</l>
					<l>A szegényebb fél per után</l>
					<l>Secundum usum nem nyér,</l>
					<l>Gazember a név azután</l>
					<l>Ha szűkön megy a kenyér.</l>
					<l>Úgy erős a végrendelet:</l>
					<l>Ha a joggal biró felet</l>
					<l>Egészen kirekeszti.</l>
					<l>Hát a köztár és a közkincs</l>
					<l>Dolga mely jó lábon áll?</l>
					<l>Mert ahol egy kan poltra sincs,</l>
					<l>Török ágyú sem talál.</l>
					<l>Azért a félvékás zsebek,</l>
					<l>Hogy a közjót őrző ebek</l>
					<l>Osztozzanak a koncon.</l>
					<l>Ez a kupak ez a község</l>
					<l>Összegyűle végtére,</l>
					<l>Recsegett a fenyőfaszék,</l>
					<l>Hullott a fal fehére,</l>
					<l>Mert voltak sok faldörzsölők,</l>
					<l>Akik azt sem tudták, hogy ők</l>
					<l>Mi ellen kurjogatnak.</l>
					<l>Végre a bíró felállott,</l>
					<l>Pápaszemét feltette,</l>
					<l>Az egymás hátára mászott</l>
					<l>Népet csendre intette.</l>
					<l>De nem akart hallgatni a</l>
					<l>Kemencén a galéria,</l>
					<l>Ököllel contradicált.</l>
					<l>Félórai szedte-vette</l>
					<l>Után lőn egy kevés csend,</l>
					<l>És az elnök igy kezdette</l>
					<l>El beszédét, mint a rend</l>
					<l>Félig-meddig helyre állott,</l>
					<l>A por vastagon rá szállott</l>
					<l>A birákok bajszára:</l>
					<l>„Az érdemes közönséget</l>
					<l>Össze azért gyüjtöttük,</l>
					<l>Mivel, hogy pedig evégett</l>
					<l>Most a gyülést hirdettük,</l>
					<l>Ámbár egy szerencsés fátom</l>
					<l>Fenyeget minket, mert látom,</l>
					<l>Mely is annál fogva ez:</l>
					<l>Miska a határnak csősze,</l>
					<l>Ma házamba ügetett,</l>
					<l>Lihegni is alig tudott</l>
					<l>Szegény ugy megsietett”</l>
					<l>Ekkor félbe szakasztották</l>
					<l>Nehányan, kik kiáltották:</l>
					<l>„Nem hagyjuk mindhalálig!”</l>
					<l>„Halljuk! Halljuk!”... „Hát osztéglan:</l>
					<l>Miska elő azt adta,</l>
					<l>Hogy a rét elborítva van</l>
					<l>Juhval, - ő sem tagadja.</l>
					<l>Ámbár tessék inquirálni,</l>
					<l>Azt fogja ő fateálni</l>
					<l>Letett hite után is.</l>
					<l>De hogy tehát el ne térjünk</l>
					<l>A dologtól más felé,</l>
					<l>A sok szóban véget érjünk,</l>
					<l>Csak könyököljünk belé,</l>
					<l>Tanácskozzunk józan fővel</l>
					<l>Hogy azt ne mondják idővel:</l>
					<l>Bolond volt a hajdankor.</l>
					<l>Hogy ha pedig a juhokat</l>
					<l>Most be tudnók hajtani,</l>
					<l>Majd nem engednők azokat</l>
					<l>Olcsóért kiváltani.</l>
					<l>Dixi, buksi, szóljon már más,</l>
					<l>Van kisbíró, hetes, ármás</l>
					<l>Brachium a juhokra.”</l>
					<l>Ha százezer kan ördögnek</l>
					<l>Ordit kénköves szája,</l>
					<l>Bugnak, huhognak, röhögnek,</l>
					<l>Kinek mi a nótája,</l>
					<l>Ha millió cigány gyermek</l>
					<l>Verekszik s a farkasvermek</l>
					<l>Alján száz farkas üvölt:</l>
					<l>Mindezek szunyogdongások,</l>
					<l>Beteg légy áriája,</l>
					<l>A lármához, melyet a sok</l>
					<l>Okosnak ordit szája.</l>
					<l>Száz is csak azért rekedett</l>
					<l>El, mert már fenn dicsekedett:</l>
					<l>„Én torkolom le őket!”</l>
					<l>Végre egy a kolomposok</l>
					<l>Közül megköpi markát,</l>
					<l>És ekként szakasztja a sok</l>
					<l>Civakodásnak farkát:</l>
					<l>„Mind jó - be fogjuk hajtani,</l>
					<l>Úgy se győzzük már tartani</l>
					<l>A belső embereket.</l>
					<l>De érdemes communitás;</l>
					<l>Még egy nehézség vagyon</l>
					<l>Mely - akárhogy ítéljen más,</l>
					<l>Szívemen fekszik nagyon.</l>
					<l>Ha a kárttevő juh: birka,</l>
					<l>Kár volna az irka-firka</l>
					<l>A porotokolumba’.</l>
					<l>Mert mióta existálnak</l>
					<l>Déva-Ványa rétjei,</l>
					<l>A birkának mindhalálig</l>
					<l>Vagyunk ellenségei.</l>
					<l>Nincs szükségünk a birkára,</l>
					<l>Inkább a községnek kára</l>
					<l>Százezerekre menjen.”</l>
					<l>„Maradjunk a régi mellett”</l>
					<l>- Mindnyájan felzudulnak, -</l>
					<l>Ők a Svábországba ellett</l>
					<l>Birkára nem szorulnak,</l>
					<l>Ha magyar juhok volnának,</l>
					<l>Érettük jó pénzt kapnának,</l>
					<l>De így, usus ellen van.</l>
				</lg>
				<lg>
					<l>Ekkor egy, kinek fülénél</l>
					<l>Volt a falu pennája,</l>
					<l>- Eddig még csak az itcénél</l>
					<l>Foglalkozott a szája, -</l>
					<l>Hatalmas ékesszólással</l>
					<l>Így szólítja az egymással</l>
					<l>Adtázodó rendeket:</l>
					<l>„Urak! a legum spiritus</l>
					<l>Soha sem ellenezte,</l>
					<l>Hogy ha van egy kis pirítus,</l>
					<l>Háj ne legyen mellette.</l>
					<l>Annálfogva consequenter,</l>
					<l>Mikor nem plenus a venter,</l>
					<l>Non est contra dicendum.</l>
					<l>Legyen bár az birka, de hisz</l>
					<l>Az semmi baj nem lészen,</l>
					<l>Hisz ez a diák szó: ovis</l>
					<l>Szintugy birkát is tészen.</l>
					<l>Már pedig oves et boves</l>
					<l>Az ebanyája, ha kárt tesz:</l>
					<l>Impellere opus est.</l>
					<l>Annál fogva allegálom</l>
					<l>Hogy szükség behajtani,</l>
					<l>Én a pénzt percipiálom</l>
					<l>Ha ki fogják váltani.</l>
					<l>Most pedig igyunk előre</l>
					<l>Dictum, factum a juhbőrre:</l>
					<l>Quod erat demonstrandum.”</l>
					<l>„Helyes, helyes a quod erat,</l>
					<l>Amellett kell maradnunk,</l>
					<l>Nótáros uram a vivát,</l>
					<l>Szavát meg kell fogadnunk.</l>
					<l>Mert annyi diákszó között</l>
					<l>Lehetetlen, hogy négy vagy öt</l>
					<l>Igazmondás ne légyen.”</l>
					<l>Azzal a kalendárjomot</l>
					<l>A jegyző elővette</l>
					<l>És az egész decrétumot</l>
					<l>Híven bele jegyezte,</l>
					<l>Mely az azon lapon levő</l>
					<l>Több sorokkal eképpen jő,</l>
					<l>Szépen összehangzásban:</l>
					<l>„Nona Április: égzengés,</l>
					<l>Decima: két véka zab,</l>
					<l>Octava Maji: földrengés,</l>
					<l>Vigesima: két új csap,</l>
					<l>Quinta Junii: új patkó</l>
					<l>Jött a kovácstól, mert a ló</l>
					<l>Nem járhatott a jégen.</l>
					<l>Sexta Julii: Közgyűlés</l>
					<l>A birkahajtás végett,</l>
					<l>Mely dologban az a végzés,</l>
					<l>Protoculált rendelet:</l>
					<l>Hogy a falu minden csősze</l>
					<l>És ármása hajtsa össze</l>
					<l>A juhot egy akolba.</l>
					<l>Azután birák uramék</l>
					<l>A helységnek határán;</l>
					<l>A csárdánál várjanak még</l>
					<l>Begyül a canga s bárány.</l>
					<l>Ha mindent végre hajtanak,</l>
					<l>Majd jó áldomást igyanak:</l>
					<l>Sic est deliberatum”.</l>
					<l>Már a helységnek lovait</l>
					<l>Csapja a kender-ostor,</l>
					<l>Már a fülesek torkait</l>
					<l>Mossa a gyomai bor,</l>
					<l>Melyet bőven ád a csárda,</l>
					<l>Miglen a falusi gárda.</l>
					<l>A juhokat hajhássza.</l>
					<l>Fegyverkeznek nagy botokkal,</l>
					<l>Köpdösik a markukat,</l>
					<l>Lándzsákkal és fustélyokkal</l>
					<l>Felkészítik magukat.</l>
					<l>Tüzes vérüknek forgása</l>
					<l>Úgy, hogy megfőne a kása</l>
					<l>A szivöknek gödrében.</l>
					<l>Kurjogatnak örömükben,</l>
					<l>Készitik a torukat,</l>
					<l>Bízva nagy vitézségükben</l>
					<l>Hányják-vetik magukat.</l>
					<l>Megvivnának a sárkánnyal,</l>
					<l>Törökkel, krimi tatárral,</l>
					<l>Oly nagy a kurázsijok.</l>
					<l>Hány darabot sikkasszon el,</l>
					<l>Ki-ki titkon, - számlálják</l>
					<l>A terhet, ha emelni kell,</l>
					<l>Majd a tanácsra tolják:</l>
					<l>Úgy is elég a helységnek</l>
					<l>Kincse, a szegény községnek</l>
					<l>Is kell nyerni valamit.</l>
					<l>Már messziről fehérelik</l>
					<l>A rétről a birka-nyáj,</l>
					<l>Már örömhangokkal telik</l>
					<l>Két pofára minden száj.</l>
					<l>Vége-hossza száma nincsen,</l>
					<l>A’ lesz a baj, hogy a kincsen</l>
					<l>Nem győznek megosztozni.</l>
					<l>Tehát tüstént egy kisbirót,</l>
					<l>A csárdába küldenek,</l>
					<l>Hogy a bírák vagy húsz hajtót</l>
					<l>Melléjök rendeljenek.</l>
					<l>És várják jó uzsonnára,</l>
					<l>Mert a birkák váltságára,</l>
					<l>Hónapszámra ihatnak.</l>
					<l>Felvidámul minden torok</l>
					<l>E hirre a csárdában,</l>
					<l>Felverve a hordó borok</l>
					<l>Zöld sátor árnyékában.</l>
					<l>Nádcsövekkel körül állják,</l>
					<l>Szüntelenül szivdogálják,</l>
					<l>Mint a vért a pióca.</l>
					<l>Némelyek hasas szilkéket</l>
					<l>Fülön csipvén kétfelől,</l>
					<l>A telhetetlen gégéket</l>
					<l>Keresztelgetik belől.</l>
					<l>Száraz spongyia-gyomruknak</l>
					<l>Szövetén át szivárognak</l>
					<l>Az itcék minduntalan.</l>
					<l>Tejes csupor, zsíros csupor,</l>
					<l>Most mind forgásban vannak,</l>
					<l>Melyek közűl egyet is bor</l>
					<l>Nélkül lenni nem hagynak.</l>
					<l>Minduntalan foly a lőre,</l>
					<l>Hogy végre a borstörőre</l>
					<l>Szintugy rá kerül a sor.</l>
					<l>Van, ki ily apró csónakkal</l>
					<l>Ekkép vesződni restel,</l>
					<l>Düjjedt szemmel, hosszu nyakkal</l>
					<l>Csebres dézsát ragad fel.</l>
					<l>Mutogatja vitézségét,</l>
					<l>Üres gyomrot és oly gégét,</l>
					<l>Mely babért érdemelne.</l>
					<l>Hullanak a tüzes harcon</l>
					<l>Sokan a gyávák közül,</l>
					<l>Ki hanyatt fekszik, ki arcon</l>
					<l>Ki meg olyan helyen ül,</l>
					<l>Honnan, ha mindjárt kimászna.</l>
					<l>Röfögéssel rálármázna</l>
					<l>Az egész gyülekezet.</l>
					<l>Sok amugy Nóé módjára,</l>
					<l>Oldott gatyával fekszik,</l>
					<l>Vagy mászkál béka módjára</l>
					<l>És hiába törekszik</l>
					<l>Mégegyszer lábára állni,</l>
					<l>Nincs mód benne mást csinálni,</l>
					<l>Mint heverni a porban.</l>
					<l>Sok már csak a port dagasztja</l>
					<l>A két első talpával,</l>
					<l>S a pofájához ragasztja</l>
					<l>A tésztát, mit rókával</l>
					<l>Megáztatott, mint záporral,</l>
					<l>És most fülével-orrával</l>
					<l>Mézes bábnak cifrázza.</l>
					<l>De ki tudná elbeszélni</l>
					<l>Az itten történteket.</l>
					<l>Máshol is lehet találni</l>
					<l>Ottan-ottan ilyeket.</l>
					<l>S éppen ezért hajtja búra</l>
					<l>Fejét a Priznic-kúra,</l>
					<l>Hogy íly bendők léteznek.</l>
					<l>Annyit mégis mond az írás,</l>
					<l>Hogy legjobban ittanak,</l>
					<l>Akik a jelen juhhajtás</l>
					<l>Ellenére szóltanak.</l>
					<l>Kiknek ott legnagyobb szája</l>
					<l>Volt, itt is az praetendálja</l>
					<l>A püspökfalatokat.</l>
					<l>Míg a dolognak folyása</l>
					<l>Ekként áll a csárdában,</l>
					<l>A juhoknak behajtása</l>
					<l>Készül lenni munkában.</l>
					<l>Mindenfelé elszéledni</l>
					<l>A rétséget körül venni</l>
					<l>Ez lesz hadi fortélyuk.</l>
					<l>„Hü! Hej! - mind rá kiáltanak,</l>
					<l>Amint jó közel jutnak,</l>
					<l>De egyszerre megállanak;</l>
					<l>Szuszogni alig tudnak!</l>
					<l>Azt gondolják - boszorkányok</l>
					<l>Mind a juhok, mind bárányok,</l>
					<l>S tenyérnyi szemet vetnek,</l>
					<l>Mert az egész nyáj egyszerre</l>
					<l>Nagy zúgással felreppen,</l>
					<l>Száma rá megy sok ezerre,</l>
					<l>Most a légben odafenn.</l>
					<l>Darvak, vadludak, gődények,</l>
					<l>Velük a megcsalt remények</l>
					<l>Elröpültek világra.</l>
					<l>Úgy van, kócsagok és darvak,</l>
					<l>Vadlud és gődénysereg</l>
					<l>Volt a nyáj és most már a vak</l>
					<l>Hajtók búsan térnek meg.</l>
					<l>Elbeszélik hosszú orral,</l>
					<l>Felsülésüket a borral</l>
					<l>Pácolt előljáróknak.</l>
					<l>Ki szerencsétlenebb náluk</l>
					<l>Mióta az eb csahol?</l>
					<l>Bezzeg leesett az álluk.</l>
					<l>Bujnak a lóca alól:</l>
					<l>Búsan pislognak egymásra,</l>
					<l>A csárdai számadásra: -</l>
					<l>Kocsonyává lesz lelkük.</l>
					<l>De nincs más mód mint fizetni,</l>
					<l>A dorbézolás árát...</l>
					<l>Ki kell a falura vetni,</l>
					<l>Hadd fizesse a kárát!</l>
					<l>Ezt pediglen krónikába</l>
					<l>A florenc istóriába,</l>
					<l>Emlékül bejegyezni.</l>
					<l>Melyet én, hogy minapában,</l>
					<l>Ottan kezembe vettem,</l>
					<l>Amint annak véglapjában</l>
					<l>A piszokbol érthettem:</l>
					<l>Akként az egész juhhajtást</l>
					<l>Eldúdoltam, mert addig mást</l>
					<l>Nem tudtam mit csinálni.</l>
				</lg>
				<p>(Állítólag Arany ifjúkori verse)</p>
			</div>
		</body>
	</text>
</TEI>