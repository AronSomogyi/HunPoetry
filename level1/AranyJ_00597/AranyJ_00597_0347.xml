<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0347" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TENGERI-HÁNTÁS</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">405</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TENGERI-HÁNTÁS</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TENGERI-HÁNTÁS</head>
				<p>Ballada</p>
				<lg>
					<l>Ropog a tűz, messze süt a vidékre,</l>
					<l>Pirosan száll füstje fel a nagy égre;</l>
					<l>Körülállja egynehány fa,</l>
					<l>Tovanyúlik rémes árnya;</l>
					<l>S körül űli a tanyáknak</l>
					<l>Szép legénye, szép leánya.</l>
				</lg>
				<lg>
					<l>„Szaporán, hé! nagy a rakás; mozogni!</l>
					<l>Nem is illik összebúva susogni.</l>
					<l>Ki először piros csőt lel,</l>
					<l>Lakodalma lesz az ősszel.</l>
					<l>- Tegyetek rá! hadd lobogjon:</l>
					<l>Te gyerek, gondolj a tűzzel.</l>
				</lg>
				<lg>
					<l>- Dalos Eszti szép leány volt, de árva.</l>
					<l>Fiatal még a mezei munkára;</l>
					<l>Sanyarú volt beleszokni:</l>
					<l>Napon égni, pirosodni,</l>
					<l>- Hüvös éj lesz, fogas a szél! -</l>
					<l>Derekának hajladozni.</l>
				</lg>
				<lg>
					<l>Deli karcsú derekában a salló,</l>
					<l>Puha lábán nem teve kárt a talló;</l>
					<l>Mint a búza, piros, teljes,</l>
					<l>Kerek arca, maga mellyes,</l>
					<l>- Teli a hold, most buvik fel -</l>
					<l>Az egész lyány ugyan helyes.</l>
				</lg>
				<lg>
					<l>Tuba Ferkó juhot őriz a tájon:</l>
					<l>Juha mételyt legel a rossz lapályon,</l>
					<l>Maga oly bús... mi nem éri?</l>
					<l>Furulyája mindig sí-ri,</l>
					<l>- Aha! rókát hajt a Bodré -</l>
					<l>Dalos Esztert úgy kiséri.</l>
				</lg>
				<lg>
					<l>Dalos Eszti - a mezőre kiment ő,</l>
					<l>Aratókkal puha fűvön pihent ő;</l>
					<l>De ha álom ért reájok,</l>
					<l>Odahagyta kis tanyájok’</l>
					<l>- Töri a vadkan az „irtást” -</l>
					<l>Ne tegyétek, ti leányok!</l>
				</lg>
				<lg>
					<l>Szederinda gyolcs ruháját szakasztja,</l>
					<l>Tövis, talló piros vérit fakasztja;</l>
					<l>Hova jár, mint kósza lélek,</l>
					<l>Ha alusznak más cselédek?...</l>
					<l>- Soha, mennyi csillag hull ma! -</l>
					<l>Ti, leányok, ne tegyétek.</l>
				</lg>
				<lg>
					<l>Tuba Ferkó a legelőt megúnta,</l>
					<l>Tovahajtott, furulyáját se fútta;</l>
					<l>Dalos Eszter nem kiséri,</l>
					<l>Maga halvány, dala sí-rí:</l>
					<l>- Nagy a harmat, esik egyre -</l>
					<l>Csak az isten tudja, mér’ rí.</l>
				</lg>
				<lg>
					<l>Szomorún jár, tébolyog a mezőben,</l>
					<l>Nem is áll jól semmi dolog kezében;</l>
					<l>Éje hosszú, napja bágyadt,</l>
					<l>Szive sóhajt - csak egy vágyat:</l>
					<l>- De suhogjon az a munka! -</l>
					<l>Te, halál, vess puha ágyat.</l>
				</lg>
				<lg>
					<l>Ködös őszre vált az idő azonban,</l>
					<l>Törik is már a tengerit Adonyban;</l>
					<l>Dalos Eszter csak nem jött ki:</l>
					<l>Temetőbe költözött ki;</l>
					<l>- Az a Lombár nagy harangja! -</l>
					<l>Ne gyalázza érte senki.</l>
				</lg>
				<lg>
					<l>Tuba Ferkó hazakerűlt sokára,</l>
					<l>Dalos Esztit hallja szegényt, hogy jára;</l>
					<l>Ki-kimén a temetőbe</l>
					<l>Rossz időbe’, jó időbe’:</l>
					<l>- Kuvikol már, az ebanyja! -</l>
					<l>„Itt nyugosznak, fagyos földbe.”</l>
				</lg>
				<lg>
					<l>Maga Ferkó nem nyughatik az ágyon,</l>
					<l>Behunyt szemmel jár-kel a holdvilágon,</l>
					<l>Muzsikát hall nagy-fenn, messze,</l>
					<l>Dalos Eszti hangja közte,</l>
					<l>- Ne aludj, hé! vele álmodsz -</l>
					<l>Azt danolja: „gyere! jöszte!”</l>
				</lg>
				<lg>
					<l>Nosza Ferkó, felszalad a boglyára,</l>
					<l>Azután a falu hegyes tornyára;</l>
					<l>Kapaszkodnék, de nem éri,</l>
					<l>Feje szédűl: mi nem éri?...</l>
					<l>- Tizenkettőt ver Adonyban:</l>
					<l>Elég is volt ma regélni. -”</l>
				</lg>
				<lg>
					<l>Lohad a tűz; a legények subába -</l>
					<l>Összebúnak a leányok csuhába;</l>
					<l>Magasan a levegőben</l>
					<l>Repül egy nagy lepedő fenn:</l>
					<l>Azon ülve muzsikálnak,</l>
					<l>Furulyálnak, eltünőben.</l>
				</lg>
				<p>(1877 júl. 15)</p>
			</div>
		</body>
	</text>
</TEI>