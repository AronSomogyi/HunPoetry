<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0354" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÉJFÉLI PÁRBAJ</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">480</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÉJFÉLI PÁRBAJ</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÉJFÉLI PÁRBAJ</head>
				<lg>
					<l>Bende vitéz lakodalmát lakja,</l>
					<l>Hetekig tart... ma van első napja:</l>
					<l>Szól a zene, tárogató, rézkürt,</l>
					<l>Pörög a tánc, mint az orsó;</l>
					<l>Bende kiált: „Ez utolsó!</l>
					<l>Száraz ajkam eper-ajkat</l>
					<l>Szedegetni készűl.”</l>
				</lg>
				<lg>
					<l>Bende vitézt a nyoszolyó-asszony</l>
					<l>Elvezeti, hol olyat szakasszon;</l>
					<l>Néma, sötét már az egész kastély -</l>
					<l>S ím, lovag áll ágyok előtt,</l>
					<l>Talpig acél - ismeri őt:</l>
					<l>Sápadt arcra kék lángot vet</l>
					<l>A felütött rostély.</l>
				</lg>
				<lg>
					<l>„Jöttem veled újra víni, Bende!</l>
					<l>Én valék a diadalmas, nem te:</l>
					<l>Kezdjük elől, csúnya volt a játék;</l>
					<l>Haha! páncélt a nyakadba!</l>
					<l>Most ne remélj szolga-hadba’;</l>
					<l>Kezdjük elől! - e leányért</l>
					<l>Sok viadal vár még!”</l>
				</lg>
				<lg>
					<l>Kél a vitéz: „Nosza kardot, vértet!”</l>
					<l>„Hova édes?” - „Víni, arám, érted!”</l>
					<l>S hallik, amint össze-összevágnak,</l>
					<l>Odaát a fegyverházban</l>
					<l>Harcrobaj is: csengő paizs,</l>
					<l>Tompa nyögés, erőlködés,</l>
					<l>Dobogása lábnak.</l>
				</lg>
				<lg>
					<l>Szép menyasszony szemét le se zárja,</l>
					<l>Szörnyűködik, hova lett a párja;</l>
					<l>Remegő kéz gyujtja meg a mécsest,</l>
					<l>Férje urát fölkeresi,</l>
					<l>Hajnalig ott sírva lesi:</l>
					<l>„Ez is olyan, mint a másik...</l>
					<l>Mint valami holttest!”</l>
				</lg>
				<lg>
					<l>Bende vitéz lakodalmát lakja,</l>
					<l>Vagyon immár a második napja,</l>
					<l>Szól a zene - borba fuladt e nap,</l>
					<l>Bende úrnak veszett kedve,</l>
					<l>Táncol, iszik erőltetve;</l>
					<l>Szép menyasszony nekiborzad:</l>
					<l>„Ha ma is, mint tennap!...”</l>
				</lg>
				<lg>
					<l>Este hamar az urok föld-részeg,</l>
					<l>Ágyba vivék a szolga-vitézek;</l>
					<l>Szép menyasszony vele menni reszket:</l>
					<l>De hogy titkán ki ne adjon</l>
					<l>- Hová legyen? hol maradjon? -</l>
					<l>Lenyugoszik, s külön ágyban</l>
					<l>Hányja a keresztet.</l>
				</lg>
				<lg>
					<l>Bende riad...s mint a halál, józan:</l>
					<l>Lovag ott áll szembe, az ajtóban.</l>
					<l>„Hah! Robogány...” s nem akarna menni. -</l>
					<l>„Szeretőm elcsábítója,</l>
					<l>Gyere, víjjunk! üt az óra;</l>
					<l>Míg le nem győzsz, tiltva neked</l>
					<l>Mellette pihenni.”</l>
				</lg>
				<lg>
					<l>Ujra nehéz, szörnyű tusa hallik;</l>
					<l>Bende halott, mire meghajnallik,</l>
					<l>Nagynehezen, délfele ha ébred,</l>
					<l>Mikor immár gyűl a vendég;</l>
					<l>Fölkeresik a leventék:</l>
					<l>„Hol vagy uram? mind az egész</l>
					<l>Nép vár az ebédre.”</l>
				</lg>
				<lg>
					<l>Bende vitéz lakodalmát lakja,</l>
					<l>Legszomorúbb a harmadik napja;</l>
					<l>Szól a zene, öblöget a rézkürt:</l>
					<l>Hanem a tánc csak úgy lézeng,</l>
					<l>Vendégnek a java szétment:</l>
					<l>„Vérbe’ fogant nász sose volt</l>
					<l>Isten átka nélkül!”</l>
				</lg>
				<lg>
					<l>Nos, az új párt rokoni, - egy püspök</l>
					<l>Előveszi, hogy mi esett köztök:</l>
					<l>Bende konok, - a menyasszony gyászba,</l>
					<l>Teste remeg, mint a harmat,</l>
					<l>Csak azt vallja, hogy nem vallhat,-</l>
					<l>Ha lefekszik, küldjenek őrt</l>
					<l>A fegyveres házba.</l>
				</lg>
				<lg>
					<l>Mene oda nagy erős őrízet. -</l>
					<l>Bende kacag: „Meglopom a mézet!”</l>
					<l>Siet is be kakas-elő-szóra:</l>
					<l>Mikor ágyasházát nyitja,</l>
					<l>Másodikat kukoritja,</l>
					<l>Fönn pedig, a kastély tornyán,</l>
					<l>Éjfélt ver az óra.</l>
				</lg>
				<lg>
					<l>„Bende lovag! ez az utolsó nap,</l>
					<l>Lakodalmad félbeszakad holnap;</l>
					<l>Víni ma még!... ölj meg igazábban;</l>
					<l>Mert ha nem ölsz, én megöllek,</l>
					<l>Lelkedet ám, én mint lélek;</l>
					<l>Az a hűtlen hadd sirassa</l>
					<l>Bűnét e világban!”</l>
				</lg>
				<lg>
					<l>Bende vitéz, szemei szikrázva,</l>
					<l>Rohan ismét a fegyveres házba.</l>
					<l>Rettenetes, amit lát az őrség:</l>
					<l>Urok őrjöng... kivont karddal</l>
					<l>Levegőbe szúr és vagdal;</l>
					<l>Közülök is hármat leölt</l>
					<l>Míg lebirák, győzék.</l>
				</lg>
				<lg>
					<l>Földalatti kamarába’, láncon,</l>
					<l>Bende üvölt, viaskodik, táncol;</l>
					<l>Szép menyasszony sem eladó többé</l>
					<l>„Elsőt én nem érdemeltem,</l>
					<l>A második engemet nem:</l>
					<l>Püspök atyám, vígy el Urunk</l>
					<l>Jegyesei közzé!”</l>
				</lg>
				<p>(1877 júl. 31)</p>
			</div>
		</body>
	</text>
</TEI>