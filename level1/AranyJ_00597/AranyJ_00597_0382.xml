<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0382" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A KÉP-MUTOGATÓ</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">704</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A KÉP-MUTOGATÓ</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A KÉP-MUTOGATÓ</head>
				<p>Énekes história</p>
				<lg>
					<l>Debreceni sokadalom!</l>
					<l>Nézz e képre, halld meg dalom:</l>
					<l>Szomorú történet esett,</l>
					<l>- Kin sok jámbor szív megesett -</l>
					<l>E szomorú időben;</l>
					<l>Arrul szerzék ez új verset</l>
					<l>Ebben az esztendőben.</l>
				</lg>
				<lg>
					<l>Első képem azt mutatja:</l>
					<l>Grófkisasszonyt feddi atyja,</l>
					<l>Mér fejére súlyos átkot,</l>
					<l>Hogyha az íródeákot</l>
					<l>Még tovább is szíveli,</l>
					<l>Kihez a sáros cipőjét</l>
					<l>Sem méltó megtörleni.</l>
				</lg>
				<lg>
					<l>Im haragra lobban arca,</l>
					<l>Ősi dölyfe, mély kudarca!</l>
					<l>A leány, mint szőke harmat,</l>
					<l>Reszket, elfoly; - ajka hallgat,</l>
					<l>Vagy, ha mond is, ennyit mond:</l>
					<l>Válni nem tud, de meghalhat,</l>
					<l>Ősz fején úgy nem lesz gond.</l>
				</lg>
				<lg>
					<l>Második kép: hogy az atyja</l>
					<l>A deákot felhivatja.</l>
					<l>Ime, ott áll; büszke, délceg;</l>
					<l>Viseletén semmi félszeg;</l>
					<l>De szegény - csak köznemes,</l>
					<l>Grófkisasszony szép kezére</l>
					<l>Már ezért sem érdemes.</l>
				</lg>
				<lg>
					<l>Szigorún ezt tudtul adja</l>
					<l>Grófkisasszony édesatyja, -</l>
					<l>S hogy sem esztendő, se’ hónap,</l>
					<l>Kitelt éve, mehet holnap.</l>
					<l>Messze ám! nagy a világ.</l>
					<l>Mélyet bókol, de csak ott áll</l>
					<l>Bátran az iródeák.</l>
				</lg>
				<lg>
					<l>„Gróf úr! enyim a leánya,</l>
					<l>Szíve, lelke, minden vágya;</l>
					<l>Minket senki el nem választ:</l>
					<l>Kezét kérem és a választ,</l>
					<l>Ha »igen«, ha »nem« is;</l>
					<l>Rangja, fénye, java nem kell:</l>
					<l>Elveszem egy ingben is.”</l>
				</lg>
				<lg>
					<l>Fagy, ütésre, föl nem enged:</l>
					<l>Hogy kidobják: szolgát csenget.</l>
					<l>Új kép váltja most a régit:</l>
					<l>(Nézni kell a vesszőm végit)</l>
					<l>A leányt mutatja, hogy</l>
					<l>Ezt sikoltva: „egy ingben is!”</l>
					<l>Apja lábához lerogy.</l>
				</lg>
				<lg>
					<l>A deákkal hajduk bánnak.</l>
					<l>Szőke fürtit a leánynak</l>
					<l>Apja tekeré kezére,</l>
					<l>Mintha nem vón’ édes vére,</l>
					<l>S dobja a legény után. -</l>
					<l>Hír nincs rólok, hang sincs rólok</l>
					<l>A kastélyban ezután.</l>
				</lg>
				<lg>
					<l>Szalma-viskó s falu vége</l>
					<l>Ifju párnak menedéke;</l>
					<l>Ottan rejtve volna, s boldog,</l>
					<l>Ha tudna, vagy birna dolgot:</l>
					<l>Hanem a természet kér,</l>
					<l>S már sohajjal végzi a dal:</l>
					<l>„Kis kunyhóban is megfér”.</l>
				</lg>
				<lg>
					<l>Avagy e kéz finom bőre</l>
					<l>Áll-e a mosóteknőre?</l>
					<l>Kit arasszal így fogunk át:</l>
					<l>E derék, bír durva munkát?...</l>
					<l>Férje könnyebben veszi:</l>
					<l>Savanyú tej neki nem kell,</l>
					<l>A fölét ha leeszi. -</l>
				</lg>
				<lg>
					<l>Őszi este, kandallónál,</l>
					<l>Az öreg gróf ott szunyókál;</l>
					<l>Bőg a kémény, künn esik, fú,</l>
					<l>Hogy belép egy szolga fiú</l>
					<l>S könnyes szemmel oda súg</l>
					<l>„Kapu-rácsnál rongyos nő áll.</l>
					<l>Azt mondja, kisasszonyunk.”</l>
				</lg>
				<lg>
					<l>„Ha! tépesd le az ebekkel!</l>
					<l>Nincs leányom - nem volt - nem kell!”</l>
					<l>- Legszomorúbb ez a rajzon,</l>
					<l>Ezt ne nézze terhes asszony,</l>
					<l>Mert úgy jár, mint amit lát,</l>
					<l>Mint a szegény grófkisasszony</l>
					<l>Mikor üzték a kutyák.</l>
				</lg>
				<lg>
					<l>Múlik a tél, esztendő is,</l>
					<l>Múlat a gróf, feled ő is;</l>
					<l>Nappal verseny és vadászat,</l>
					<l>Este keres vídám házat,</l>
					<l>Hol van élénk társaság;</l>
					<l>S időt ölni felkerűl ott</l>
					<l>Mindenféle furcsaság.</l>
				</lg>
				<lg>
					<l>Asztal-írás ötvenhatban</l>
					<l>Vala itt-ott még divatban;</l>
					<l>Kisded asztal egyik lába</l>
					<l>Iró-eszközt rejt magába:</l>
					<l>A körűl sereglenek</l>
					<l>Azzal írnak másvilági</l>
					<l>Láthatatlan szellemek.</l>
				</lg>
				<lg>
					<l>Szép ajak mond: „Gróf úr nem mer</l>
					<l>Szóba állni a szellemmel.”</l>
					<l>Gróf mosolygva asztalhoz nyúl,</l>
					<l>Csak érinti: asztal indúl,</l>
					<l>Szalad ujja közt az ón,</l>
					<l>S a papírra ez van írva:</l>
					<l>Ismert kézzél: „Én, Verón.”</l>
				</lg>
				<lg>
					<l>Arcát éri hűs fuvallat,</l>
					<l>Hátranéz s egy „ah!” szót hallat:</l>
					<l>Áll mögötte volt leánya,</l>
					<l>Már nem élő, csak az árnya,</l>
					<l>Sápadt, rongyos, - ím, minő!</l>
					<l>Karján, alva-é vagy halva?</l>
					<l>Egy idétlen csecsemő.</l>
				</lg>
				<lg>
					<l>„Nem emelek súlyos vádat,</l>
					<l>Csak elhoztam unokádat;</l>
					<l>Teste nyugszik az enyémmel,</l>
					<l>Vad erdőben temeték el, -</l>
					<l>Nézd ha élne, szép fiú;</l>
					<l>Lelke szunnyad, nem költ még fel,</l>
					<l>Nem volt arra ért korú.”</l>
				</lg>
				<lg>
					<l>Mint kit rémes álma zaklat,</l>
					<l>Gróf néhány szót félbeszaggat;</l>
					<l>Kik ezt látják ott körösleg,</l>
					<l>Vélik olyan különösnek,</l>
					<l>Szóbeszédnek tere tág;</l>
					<l>A gróf elment; - nem is látja</l>
					<l>Többé semmi társaság.</l>
				</lg>
				<lg>
					<l>Megy, s bezárja benső zárját</l>
					<l>Hivja gyakran holt leányát;</l>
					<l>Kulcslyukon kik hallgatóznak,</l>
					<l>Csak felét hallják a szónak:</l>
					<l>Amit a gróf maga mond;</l>
					<l>Szájról szájra suttogás kél:</l>
					<l>„Csitt... való: a gróf bolond.”</l>
				</lg>
				<lg>
					<l>Nem, nem az még: szól, tesz, rendel</l>
					<l>Most is mindent értelemmel;</l>
					<l>De, ha asztalával írat,</l>
					<l>Hogy sebére leljen írat</l>
					<l>És ha lánya megjelen:</l>
					<l>Kérdi, kéri, térden állva:</l>
					<l>Engesztelni mit tegyen?</l>
				</lg>
				<lg>
					<l>„Nem mondom, hogy »megbocsátok«</l>
					<l>Mert nem tőlem függ ez átok;</l>
					<l>Míg szivemben élet égett,</l>
					<l>Sem táplált az gyűlölséget,</l>
					<l>Megtöré csak fájdalom;</l>
					<l>Kérjed Istent; bűnbocsátni</l>
					<l>Nála több az irgalom.”</l>
				</lg>
				<lg>
					<l>„Monddsza hát, hol nyugszik tested?</l>
					<l>Gróf atyád már rég kerestet;</l>
					<l>Felrakattam új kápolnád,</l>
					<l>Aranyozzák büszke tornyát:</l>
					<l>Ott nyugodjál, gazdagon.”</l>
					<l>„Oh - hová kopóid űztek -</l>
					<l>Jobb nekem már a vadon!”</l>
				</lg>
				<lg>
					<l>Még egy kép jön, az utolsó:</l>
					<l>Márványkőbül nagy koporsó;</l>
					<l>(Benn egész sort rejt e kripta.)</l>
					<l>Címerét most megfordítva</l>
					<l>Vésték rá a kőlapon:</l>
					<l>Ez a sírbolt nem lesz nyitva</l>
					<l>Csak az ítéletnapon.</l>
				</lg>
				<p>(1877 nov. 25)</p>
			</div>
		</body>
	</text>
</TEI>