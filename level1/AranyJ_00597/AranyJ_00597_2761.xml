<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2761" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSABA KIRÁLYFI</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">11</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSABA KIRÁLYFI</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSABA KIRÁLYFI</head>
				<p>1853</p>
				<p>„Csuda, hogy mindeddig nem emlékeztünk erről.”</p>
				<p>Ilosvai Péter</p>
				<p>Első ének</p>
				<p>Szász Detre</p>
				<lg>
					<l>Harsog vala egy szó nyugattól keletig,</l>
					<l>Etele nagy király hogy már közeledik;</l>
					<l>Ádria tengernél utolsó szem őre</l>
					<l>Kezdé a kiáltást és adta előre.</l>
				</lg>
				<lg>
					<l>Széles birodalma országain átal,</l>
					<l>Nyilallék a szózat, emberi hang által:</l>
					<l>Minden nyillövésre más vitéz fogadta:</l>
					<l>Mint felhő a dörgést tovább tovább adta.</l>
				</lg>
				<lg>
					<l>Tudniillik, egész nagy birodalmában</l>
					<l>Őrállói voltak, széltiben hosszában,</l>
					<l>Akik éjjel nappal egymást rendre váltsák;</l>
					<l>Mi esik künn, vagy benn: egyszerre kiáltsák.</l>
				</lg>
				<lg>
					<l>Négy lánc vala illyen, mint a rege mondja,</l>
					<l>Tisza-Duna síkján volt középső pontja,</l>
					<l>Tisza-Duna víznek áldott rónaterén,</l>
					<l>Hol ma búsan hallgat kürtjével Jászberény.</l>
				</lg>
				<lg>
					<l>Onnan pedig a hír elfut a Rajnához,</l>
					<l>Etel ősfolyamhoz, és a Visztulához;</l>
					<l>Mint a pók megérzi háló rezzenését:</l>
					<l>Érzé minden ország Etele jövését.</l>
				</lg>
				<lg>
					<l>Ott, hol napkeletre kanyarúl a Zagyva,</l>
					<l>Gyűlt össze az udvar, mind kicsinye, nagyja;</l>
					<l>Ott vala a város: Etele királyi</l>
					<l>Lakóhelye, könnyed sátor-palotái.</l>
				</lg>
				<lg>
					<l>Nem szorúlt e város tetemes falakra,</l>
					<l>Nagy nehéz kövekből nem volt összerakva,</l>
					<l>Az erőnek szolgált kirepítő fészkűl,</l>
					<l>Nem a gyávaságnak biztos menedékűl.</l>
				</lg>
				<lg>
					<l>Tündér palotának bizonyára hinnéd,</l>
					<l>Melyet egy fúvó szél tovalehel innét,</l>
					<l>Oly könnyűden volt az, csak fából, faragva,</l>
					<l>Mesteri munkával díszesen kirakva.</l>
				</lg>
				<lg>
					<l>Az épületek közt, valamint a méhraj,</l>
					<l>Sürög-forog a nép, van mindenfelé zaj:</l>
					<l>Gyermekek és vének, asszonyok, leányok,</l>
					<l>Idegenek, húnok, szolgák és királyok.</l>
				</lg>
				<lg>
					<l>Detre pedig, a szász, űlt a kapufélen,</l>
					<l>Ősz haja, mint felhő, lebegett a szélen.</l>
					<l>Homlokában hordá ama nyildarabot,</l>
					<l>Melyet a Hunbércnél ütközetben kapott.</l>
				</lg>
				<lg>
					<l>Bendeguztól kapta, jó ideje annak,</l>
					<l>Azóta nevezik: „a halhatatlannak”;</l>
					<l>Három ivadékot láta elhullani,</l>
					<l>És negyedik öltő immár a mostani.</l>
				</lg>
				<lg>
					<l>Ott vigyázza mindég a jövőmenőket,</l>
					<l>Vadmacska szemével kisérgeti őket,</l>
					<l>Némelyik után a fejét sem billenti,</l>
					<l>Másikat szép szóval, nyájasan köszönti.</l>
				</lg>
				<lg>
					<l>Mert ha szittya úr jő, Csát, Önögész, Bere,</l>
					<l>Avagy Etelének más főfő embere,</l>
					<l>Feláll, nem is űl le, míg el nem haladnak,</l>
					<l>És utána görnyed a parancsolatnak.</l>
				</lg>
				<lg>
					<l>Ám, ha Oresztesz jő, vagy fia (ki végre</l>
					<l>Augusztulusz néven űlt császári székre):</l>
					<l>Csak vállhegyről nézi a puha rómait,</l>
					<l>Fogadja is, nem is, köszönő szavait.</l>
				</lg>
				<lg>
					<l>Ellenben, ha gót, vagy alán fejedelmek</l>
					<l>A magas kapunál olykor megjelennek:</l>
					<l>Odalopott szóval, egy-egy pillantással,</l>
					<l>Néha beszélgetnek hosszú hallgatással.</l>
				</lg>
				<lg>
					<l>Épen Walamir jött, a gótok királya,</l>
					<l>(Másszor volt az! mostan Etele szolgája);</l>
					<l>Detre a vitéznek oda nyujtá jobbját,</l>
					<l>Nyájasan kérdezték egymás állapotját.</l>
				</lg>
				<lg>
					<l>Ama titkos ármányt kezdem énekelni,</l>
					<l>Melyet forralának nyugot fejedelmi,</l>
					<l>Hogy Etele jármát egy nap összetörnék,</l>
					<l>A hatalmas királyt orozva megölnék.</l>
				</lg>
				<lg>
					<l>Detre a kezdője, vannak hozzá többen,</l>
					<l>Hanem a szász Detre főfő cinkos ebben;</l>
					<l>Igaz, hogy Walamir nem volt részes benne,</l>
					<l>Távol országból jön gótok fejedelme.</l>
				</lg>
				<lg>
					<l>Monda neki a szász: „Bizony könnyű élet,</l>
					<l>Fejedelmi ember könnyebben nem élhet,</l>
					<l>Ahogy mi, királyok, - mint már én, vagy magad,</l>
					<l>Etelének biztos védszárnyai alatt.</l>
				</lg>
				<lg>
					<l>„Nincs a mi fejünkön uralkodás gondja,</l>
					<l>Koronánk azt csupán díszíti, nem nyomja,</l>
					<l>Máskor a szemünket sem mertük behúnni,</l>
					<l>Most egyéb dolgunk sincs: enni és alunni.</l>
				</lg>
				<lg>
					<l>„Nem félünk hogy a nép ellenünk fellázad,</l>
					<l>Csata elveszése nem nekünk gyalázat,</l>
					<l>Vagyon országunknak őre, pártfogója,</l>
					<l>Minden ellenségtől aki hogy megója.</l>
				</lg>
				<lg>
					<l>„És az ütközetben, ha vesztünk, ha nyerünk,</l>
					<l>Marad Etelénél egy darab kenyerünk,</l>
					<l>Csekély a szolgálat, a tartás királyi,</l>
					<l>Korán sem élnek úgy Etele szolgái.”</l>
				</lg>
				<lg>
					<l>Erre jó Walamir felsohajta elébb,</l>
					<l>Szaggatott sohajjal, mint ki hűs vízbe lép,</l>
					<l>Hátra-hátra nézett s így felele aztán,</l>
					<l>Szemében a könnyet ujjal megfakasztván:</l>
				</lg>
				<lg>
					<l>„Ó öreg barátom, mind az isten dolga!</l>
					<l>Ki még tennap úr volt, ma már lehet szolga;</l>
					<l>Bizony a kerék is mutatja példával:</l>
					<l>Egyszer fel, másszor le, forog a talpával.</l>
				</lg>
				<lg>
					<l>„Mi tagadás benne: fáj nekem, ha látom</l>
					<l>Ülni a kapuban régi jó barátom’</l>
					<l>Edekót, vagy téged, vagy más öreg embert,</l>
					<l>Akit a nagy Etel házőrzeni rendelt.</l>
				</lg>
				<lg>
					<l>„Mi tagadás benne: fáj nekem, virágát -</l>
					<l>Nézni országomnak szép fiatalságát,</l>
					<l>Mikor, Etelével a had előtt járván,</l>
					<l>Hallgatnak szegények, mint az ölő-bárány.</l>
				</lg>
				<lg>
					<l>„De ki tehet róla - ki merészel tenni!</l>
					<l>Nem mondom, hogy tenni, csak egy szót emelni;</l>
					<l>Nem mondom hogy szólni, csupán gondolkodni,</l>
					<l>Éjjel a sötétben, álmokat álmodni.</l>
				</lg>
				<lg>
					<l>„Ime! neki hódol mind nyugat és kelet,</l>
					<l>Urrá tette isten széles világ felett,</l>
					<l>És valahányszor csak a lábát kihúzza,</l>
					<l>Győzedelmes utját hirnév koszorúzza.</l>
				</lg>
				<lg>
					<l>„Most is diadallal tére visszafelé:</l>
					<l>Várasok omlanak büszke lába elé,</l>
					<l>Mint a fű hogy omlik a kaszás elébe,</l>
					<l>Mint gabonaföldön hever a sok kéve.</l>
				</lg>
				<lg>
					<l>„Mert soha nem enged, ha mi feltett célja:</l>
					<l>Bizonyság közelebb hires Akviléja,</l>
					<l>Melyet egyhuzamban három évig űltünk,</l>
					<l>Három álló évig hiába kerűltünk.</l>
				</lg>
				<lg>
					<l>„Tiz százezeren ott a hunok valának;</l>
					<l>Tizből négy jutott már éhségnek, halálnak;</l>
					<l>Tábori tüzekként, a mezőben széllyel</l>
					<l>Nagy halottas máglyák égtek minden éjjel.</l>
				</lg>
				<lg>
					<l>„Etele pedig járt kívül a sáncokon,</l>
					<l>Népei romlása esvén neki zokon,</l>
					<l>Sem a nyögő panaszt és jajszót hallani -</l>
					<l>Sem a szándokától nem birt elállani.</l>
				</lg>
				<lg>
					<l>„De midőn a várost egy napon kerűlte,</l>
					<l>(Jósok, fejedelmek: mi valánk körűlte),</l>
					<l>Ím csudát az isten, bizonyos jelt adott,</l>
					<l>Mire a nagy Etel újjal így mutatott:</l>
				</lg>
				<lg>
					<l>»Nézzétek, bajtársim, ottan ama gólyát,</l>
					<l>Isten akaratja biztos jeladóját:</l>
					<l>Érzi, hogy elpusztul Akviléja tornya,</l>
					<l>Fiait egyenként a nádasba hordja.</l>
				</lg>
				<lg>
					<l>»No azért; e dolgot vévén eszetekben,</l>
					<l>Legyetek serények holnap ütközetben:</l>
					<l>Mert eljött az idő, és megért az átok:</l>
					<l>Porba száll a város, bizony meglássátok.«</l>
				</lg>
				<lg>
					<l>„Korán holnap tehát rendelé a serget,</l>
					<l>Tízszázezer lótól ugyanannyi nyerget:</l>
					<l>Fal köré hányatta iszonyú halmazzal</l>
					<l>S meggyújtván - a követ megolvasztá azzal.</l>
				</lg>
				<lg>
					<l>„Eltiprá a bástyát, valamint a sarat,</l>
					<l>Élő ember ottan, s kő kövön nem maradt;</l>
					<l>Odalőn a város, gazdag Akviléja:</l>
					<l>Így teljesűl mindég Etele nagy célja.</l>
				</lg>
				<lg>
					<l>„Hamar azon földet, mint tűz elfutotta,</l>
					<l>Ravenna kapuit lábbal megtapodta,</l>
					<l>Hatalma jeléül csak átmene falán;</l>
					<l>Ellenben haragját megérezte Milán.</l>
				</lg>
				<lg>
					<l>„Haragját Milánó, kegyelmét Kremóna,</l>
					<l>Mántua, Pádova és a büszke Róma:</l>
					<l>Jól könyörge a pap, a főpap Oroszlán,</l>
					<l>Róma fejedelmit őmagával hozván:</l>
				</lg>
				<lg>
					<l>»Te, ki mindeneket, úgy monda, legyőzhetsz,</l>
					<l>Hírre, hatalomra, kincsre megelőzhetsz,</l>
					<l>Múld felyűl ebben is: győzd le tenmagadat!</l>
					<l>Szűntesd meg irántunk való haragodat.«</l>
				</lg>
				<lg>
					<l>„Monda, és Etele szemét égre veté,</l>
					<l>Csodálatos alak onnan fenyegeté:</l>
					<l>Egy ősz, papi ember, tisztelendő arccal,</l>
					<l>Csikorgatta fogát, éles kivont karddal.</l>
				</lg>
				<lg>
					<l>„Melynek is láttára királyi Etele,</l>
					<l>Mint valamely gímvad, úgy visszarettene;</l>
					<l>Mint az, aki csupán élet és egészség,</l>
					<l>Megdöbben ha érzi a halál intését.</l>
				</lg>
				<lg>
					<l>„Nyomban megfordítá fékét jó lovának,</l>
					<l>Megadá kegyelmét Róma városának;</l>
					<l>Onnan külde engem, hogy a hírt meghozzam;</l>
					<l>Magam sem tudom, hol késik ilyen hosszan. -”</l>
				</lg>
				<lg>
					<l>Igy beszélt Walamir, gótok fejedelme,</l>
					<l>Nem tudá, honnét van ura késedelme:</l>
					<l>Hogy szerelmi lángja gyúladott szivében,</l>
					<l>Kézfogóját lakja tenger szigetében.</l>
				</lg>
				<lg>
					<l>Öt éve kerűli szerelem játékát,</l>
					<l>Özvegyi bús szive mert gyászolja Ríkát,</l>
					<l>Aki örömére Csaba fiát szűlte,</l>
					<l>Kiről a nagy isten jós igéit küldte.</l>
				</lg>
				<lg>
					<l>Mert az vala egykor neki jövendölve:</l>
					<l>Birodalma elvész a semmibe dölve,</l>
					<l>Széthull a nagy ország, elzüllik a szittya:</l>
					<l>Hanem Csaba végre mind visszaállítja.</l>
				</lg>
				<lg>
					<l>És ezért, hogy szive Csaba felé vonta,</l>
					<l>Minden fiai közt, születése olta!</l>
					<l>És azért, hogy Ríkát, a szélső határig,</l>
					<l>Minden hölgyei közt, szerette halálig!</l>
				</lg>
				<lg>
					<l>Ott pihen, ott pihen zúgó cser tövében,</l>
					<l>Regés Székelyföldön, Ríka erdejében,</l>
					<l>Kőszirtja fölébe hives árnyék hajolt,</l>
					<l>Csendes álmaihoz danát mormog az Olt.</l>
				</lg>
				<lg>
					<l>Magas hegytetőről, Rika vize mellé,</l>
					<l>Onták le a bércet, hogy a sírt jelölné,</l>
					<l>S hol megállt a nagy kő, oda szállt a völgybe,</l>
					<l>Most is ottan nyugszik Etele szép hölgye.</l>
				</lg>
				<lg>
					<l>A király pediglen gyászolta halálát.</l>
					<l>Nagyszámú nejei kedvét nem találták:</l>
					<l>Sem az ifju Észka tündéri szépsége,</l>
					<l>Sem a Krimhild asszony ezer mestersége.</l>
				</lg>
				<lg>
					<l>De most, visszajövet, Ádria szigetjén</l>
					<l>Szemeit a bájos Mikoltára vetvén,</l>
					<l>Özvegy üres szíve megeléglé gyászát:</l>
					<l>Nem-várt mennyegzővel lepi meg a házát. -</l>
				</lg>
				<lg>
					<l>Ravaszúl azonban ílyes feleletre</l>
					<l>Nyitá vékony ajkát fejedelmi Detre:</l>
					<l>„Sohse’ tudj’ az ember, mit mondjon, ne mondjon.</l>
					<l>Mert, ami azt nézi, bajos az, lám-mondom.</l>
				</lg>
				<lg>
					<l>„Öreg cseléd vagyok, nem mostani gyermek,</l>
					<l>Nagyapja lehetnék a mai embernek,</l>
					<l>Sok esett énrajtam, sok mindent megértem,</l>
					<l>Tán az isten azt már nem engedi érnem.</l>
				</lg>
				<lg>
					<l>„De te tovább élhetsz, mert idő szerint is</l>
					<l>Úgy kívánja már a természeti rend is;</l>
					<l>Félek hogy megéred, szomorú példában:</l>
					<l>Nem mindíg jó űlni nagy fa árnyékában.</l>
				</lg>
				<lg>
					<l>„Jó, ha szép idő van, tiszta, engedelmes;</l>
					<l>Záporban, viharban sokszor veszedelmes,</l>
					<l>Hamidőn a szél fú, rohan, bömböl, csapkod,</l>
					<l>Megnyilik a felhő, dörög, hull és csattog.</l>
				</lg>
				<lg>
					<l>„Ótalom nekünk most Etele nagy széke,</l>
					<l>Az ő háborúi legbiztosabb béke,</l>
					<l>Mint kemény vas abroncs, egyedüli karja</l>
					<l>Roppant birodalmát szépen összetartja.</l>
				</lg>
				<lg>
					<l>„Jaj! de ha ez abroncs egykor széllyelpattan...</l>
					<l>Mert nem lehetetlen, - bár megfoghatatlan,</l>
					<l>Mert ki egy világgal kénye szerint játszik,</l>
					<l>Az nem földi pornak - az istennek látszik.</l>
				</lg>
				<lg>
					<l>„Ámde őt is anyja szerelemmel hordván</l>
					<l>Szűlte Bendeguznak, Etel vize partján;</l>
					<l>Halandói sorsban enyészet kiséri,</l>
					<l>Ott, ahol és akkor, amikor - eléri.</l>
				</lg>
				<lg>
					<l>„Úgy lehet, az idő nincs is olyan messze,</l>
					<l>Ámbár isten dolga, hogy meddig eressze,</l>
					<l>Az emberi elme gyakran botlik, téved...</l>
					<l>De különös az a római történet.</l>
				</lg>
				<lg>
					<l>„Mert csudálatosan a hármas szám betelt:</l>
					<l>Három ízben láttuk megréműlni Etelt:</l>
					<l>Egyszer, midőn a szűz, Lekh folyama partján,</l>
					<l>Vissza Etel! zúgá, jobb kezét feltartván.</l>
				</lg>
				<lg>
					<l>„Másodszor, midőn a Katalón mezeje</l>
					<l>Annyi tenger hadnak lőn temető helye.</l>
					<l>Tíz király hatalma, tíz nagy ország népe</l>
					<l>Jött Aétiusszal a hunok elébe.</l>
				</lg>
				<lg>
					<l>„Akkor is Etelhez egy papot vivének,</l>
					<l>Mondá a földnépe isten emberének,</l>
					<l>Egyedűl lakott az rengeteg vad pusztán,</l>
					<l>Éhezett, szigorlott, mindig imádkozván.</l>
				</lg>
				<lg>
					<l>„Kinek a szavára Etel úgy megrezzent,</l>
					<l>Mint az, kit üres hang álomból felrezzent,</l>
					<l>Mint a büszke tölgy, bár tudni hogy le nem dűl,</l>
					<l>Egy fejszecsapástól gyökeréig rendűl.</l>
				</lg>
				<lg>
					<l>»Ostora istennek! a jövevény szóla,</l>
					<l>Kit bűnér’ bocsát az földi halandóra,</l>
					<l>És adá kezedbe az üldözés kardját:</l>
					<l>Tőlem e csatáról kérded akaratját?</l>
				</lg>
				<lg>
					<l>»Még nem jött el a nap, hanem el fog jőni,</l>
					<l>Melyen birodalmad semmibe fog dőlni,</l>
					<l>Üldözés szablyája kiesik kezedből,</l>
					<l>Más ember veszi fel, - ne vesd ki eszédből.«</l>
				</lg>
				<lg>
					<l>„Így beszélt a jámbor; de meg az áldozat</l>
					<l>És meg a nézők is jövendöltek roszat;</l>
					<l>S ütközetre híván, nap lehanyatláskor,</l>
					<l>Siketebben szólt a nagy tülök, mint másszor.</l>
				</lg>
				<lg>
					<l>„Sok ember esett el aznap a két részen:</l>
					<l>Négyszázezer bajnok, ha nem is egészen;</l>
					<l>A fok, mely alig birt voln’ el egy hajszálat,</l>
					<l>Szekeret elsodró vérözönné áradt.</l>
				</lg>
				<lg>
					<l>„Akkor lőn, hogy Etel, kardját összemérve,</l>
					<l>Ráismert ama nagy római vezérre,</l>
					<l>Kivel Bendegúznál, apja sátorában,</l>
					<l>Nőtt és nevekedett fiatal korában.</l>
				</lg>
				<lg>
					<l>„Aétiusz volt az, gyermekkori társa,</l>
					<l>Én kapattam őket fegyverforgatásra,</l>
					<l>Midőn még a vérem gyorsabban szökellett</l>
					<l>S hej! bizony a kard se támaszkodni kellett.</l>
				</lg>
				<lg>
					<l>„Mondom tehát, a harc késő éjig tarta,</l>
					<l>Egyik fél se győzött, isten úgy akarta;</l>
					<l>És a csatamező senkié maradott,</l>
					<l>Mint egy préda, melyen két vad összecsapott.</l>
				</lg>
				<lg>
					<l>„S Etele, virasztván az egész sereggel,</l>
					<l>Táborát övedzé kaszás szekerekkel;</l>
					<l>Máglyáját a hunok búsan összerakták,</l>
					<l>Tetejében állva, várta a viradtát.</l>
				</lg>
				<lg>
					<l>„Nagy halom nyeregből a máglyát rakatta,</l>
					<l>Hogy veszély percében gyujtnák fel alatta,</l>
					<l>Hanem az ellenség tovaszállott éjjel;</l>
					<l>Ő meg így kiálta, büszkén emelt fejjel:</l>
				</lg>
				<lg>
					<l>»Csillagok lehullnak, hegyek kimozdulnak,</l>
					<l>Megrázkódik a föld, mindenek elmulnak;</l>
					<l>Én vagyok Atila, én vagyok imhol a</l>
					<l>Világnak pőrölye, istennek ostora!«</l>
				</lg>
				<lg>
					<l>„Amint hogy azóta viseli e nevet,</l>
					<l>Útja e világban egy diadalmenet, -</l>
					<l>Hanem a szerencse isten dolga, mondom,</l>
					<l>Földi féreg ember, jobb, semmit se mondjon.</l>
				</lg>
				<lg>
					<l>„Mert sohasem tudja, mi követi holnap,</l>
					<l>Egy rövid sohajtás élte halandónak,</l>
					<l>Verje bár valaki az eget fejével,</l>
					<l>Sohase feledje, hogy a földön lépdel.”</l>
				</lg>
				<lg>
					<l>Így végezte a szász óvatos beszédét,</l>
					<l>S döfölé a porba hosszu kardja végét,</l>
					<l>Sokáig a földre néztek mind a ketten;</l>
					<l>Monda végre amaz, egykissé rekedten:</l>
				</lg>
				<lg>
					<l>„Jól beszélsz, öreg, bár, vigyázván szavadra</l>
					<l>Fátyolkép teríted azt a gondolatra,</l>
					<l>Kíméled is a szót, bő beszéddel élvén,</l>
					<l>Ismeretes dolgot hosszan elmesélvén.</l>
				</lg>
				<lg>
					<l>„Tudom én, hogy itt sok különféle nemzet</l>
					<l>Egy szívvel-lélekkel várja ama percet;</l>
					<l>Mert melyik állatnak kedves az ő járma?</l>
					<l>S nem visszanyomúl-e a lenyomott párna?</l>
				</lg>
				<lg>
					<l>„Azt remélik, hogy majd fiai Etelnek</l>
					<l>Rút visszavonásban háborúra kelnek;</l>
					<l>Mint bizonyos azon fának elfajzása,</l>
					<l>Melynek egy gyökérről ezer a hajtása.</l>
				</lg>
				<lg>
					<l>„S jóllehet ő mindnél többre teszi Csabát,</l>
					<l>És talán a húnok, tisztelvén a szavát,</l>
					<l>Örömest választják helyébe királyul:</l>
					<l>Sok minden jöhet még közbe akadályúl.</l>
				</lg>
				<lg>
					<l>„Mert a susogó hír azt gyanítja már is,</l>
					<l>Nagy akadály lehet ebben Aladár is,</l>
					<l>Mivelhogy titokban gyűlöli testvérét,</l>
					<l>A kegyenc Csabának szomjúhozza vérét.</l>
				</lg>
				<lg>
					<l>„És ez onnan volna, mert talán Krimhilde,</l>
					<l>Egy fiát, Aladárt, közjóra nevelte,</l>
					<l>Rokoni, vérei, nemzete javára,</l>
					<l>Kiket napnyugaton nyom Etele járma.”</l>
				</lg>
				<lg>
					<l>Felelt erre a szász: „Most hallom ezeket!</l>
					<l>Nem jó, ha az ember olyasmit feszeget,</l>
					<l>Aminek későbben urát adni nehéz,</l>
					<l>Mert bizony feje is könnyen utána vész.</l>
				</lg>
				<lg>
					<l>„Hátha már most, teszem, valaki feladna?</l>
					<l>S olyan ember kettőnk közül is akadna?</l>
					<l>Mert kötelessége hű alattvalónak</l>
					<l>Bármit is utána tenni a közjónak.”</l>
				</lg>
				<lg>
					<l>Walamir ijedten lépett visszafelé,</l>
					<l>Tenyerét paizsúl tartá maga elé,</l>
					<l>Változott a színe, remegett az ajka,</l>
					<l>Heves indulatban ily szó tört ki rajta:</l>
				</lg>
				<lg>
					<l>„Áruló! ármányos! aki vén létedre</l>
					<l>Madárfogó lépet kensz hamis nyelvedre;</l>
					<l>Szép szóval az embert, mint egy bölcs, oktatod;</l>
					<l>Tigrisként rohansz rá, midőn megkaphatod.</l>
				</lg>
				<lg>
					<l>„Tán nem tudom én, hogy mint a pók a zugban,</l>
					<l>Régen szőttök-fontok homályos titokban,</l>
					<l>Krimhild asszony, és te, s a többiek itten,</l>
					<l>Ármányos lelketek tudja, hogy mit? mit nem?</l>
				</lg>
				<lg>
					<l>„Mert, ha súgni-búgni olykor összeűltök,</l>
					<l>Mingyárt veszem észre, hogy engem kerűltök,</l>
					<l>Mint folyam a sziklát; melyre föl se’ mászhat,</l>
					<l>Kemény gyökerének alája sem áshat.</l>
				</lg>
				<lg>
					<l>„Mert a hit nem szellő: bizony meg is állom,</l>
					<l>Hűséggel, tanáccsal uramat szolgálom,</l>
					<l>Vérrel és fegyverrel, amikép fogadtam,</l>
					<l>Midőn, eskü gyanánt, jobb kezemet adtam.</l>
				</lg>
				<lg>
					<l>„Mert megölhetett von’: egy ujjal se bánta,</l>
					<l>Kisdedeim anyját kegyesen megszánta,</l>
					<l>Rám bízta bizalmát, vagyonnal tetőzött:</l>
					<l>Remélhet-e ennyit máshol a legyőzött?”</l>
				</lg>
				<lg>
					<l>Szóla s menni akart; de, kezét megfogva,</l>
					<l>Felelt neki a szász, gúnnyal mosolyogva:</l>
					<l>„Bizony, képes volnál, a nagy hűség miatt,</l>
					<l>Gyanúba keverni legjobb barátidat.</l>
				</lg>
				<lg>
					<l>„Ne cselekedd azt, hé ne adj el bennünket,</l>
					<l>Jobb helyre temessed mai beszédünket:</l>
					<l>Majd kikél az egyszer, majd fel is nő, tettre:</l>
					<l>Mert nem élt hiába ily sokáig Detre. -”</l>
				</lg>
				<lg>
					<l>Azzal egyik jobbra, másik mene balra,</l>
					<l>Gót Walamir indult a király-udvarra;</l>
					<l>Detre is elúnt már űlni kapufelen:</l>
					<l>Másuvá gondolta a szász fejedelem.</l>
				</lg>
				<p>Második ének</p>
				<p>Krimhilde</p>
				<lg>
					<l>Fordula hát egyet vas-homloku Detre,</l>
					<l>Neki lévén az nap gondja őrizetre,</l>
					<l>Megszemlélte kivűl a jeles őrhadat,</l>
					<l>Mely ott táboroza színes sátrak alatt.</l>
				</lg>
				<lg>
					<l>És ha veszen észre csak egy szálnyi hibát,</l>
					<l>Megdorgálja, bizony, bárki apja-fiát,</l>
					<l>Legyen tiszt, közember, idegen, vagy szittya:</l>
					<l>Kemény feddő szóval a porig leszidja.</l>
				</lg>
				<lg>
					<l>Onnan pedig indúl a kapun befelé;</l>
					<l>Melynek két bálványa egymást úgy ölelé;</l>
					<l>Mint ha két hegyi bük lombos tetejével,</l>
					<l>Össze lenne fonva bokrétás fejével.</l>
				</lg>
				<lg>
					<l>Önegész udvarán vitte végig útja,</l>
					<l>Hol e fő személynek márvány fürdő-kútja,</l>
					<l>Díszes faragványú sátorai állnak;</l>
					<l>Nincs különb lakhelye csupán a királynak.</l>
				</lg>
				<lg>
					<l>Mert a főfő kunok udvarai görbe</l>
					<l>Rácsozattal veszik a királyét körbe,</l>
					<l>S ettől amazokat tér-mező választja,</l>
					<l>Melyen kettő ággal foly körül a Zagyva.</l>
				</lg>
				<lg>
					<l>Túl pedig e rónán, Zagyva szigetében,</l>
					<l>A királyi palánk emelkedik szépen,</l>
					<l>Sűrü tornyozattal, recésen faragva,</l>
					<l>Ezerféle színű fából összerakva.</l>
				</lg>
				<lg>
					<l>Itt legel a ménes, a szép anya-kancák,</l>
					<l>Remekbe azokat szűlte egy-egy ország;</l>
					<l>Partra jön a csikó, látja magát vízben;</l>
					<l>Megriadva fut, fut: - s így tesz gyakor ízben.</l>
				</lg>
				<lg>
					<l>Kétfelől az úton, kétfelől a hidon,</l>
					<l>Sátrak lengedeznek puha zöld pázsiton,</l>
					<l>Messzünnét sereglő követek számára,</l>
					<l>Kik ott ácsorognak, Etelére várva.</l>
				</lg>
				<lg>
					<l>De a kapu előtt, mely a várba viszen,</l>
					<l>Síma gyepes földön, túl a folyó vizen,</l>
					<l>Csaba és Aladár, királyi leventék,</l>
					<l>Fegyverforgatásban erejök’ nevelték.</l>
				</lg>
				<lg>
					<l>Számos ifjú van ott, idegen és szittya,</l>
					<l>Egy korosabb őket vezérli, tanítja,</l>
					<l>Vitéz Odoaker, fia Edekónak,</l>
					<l>Lehetne röviden nevezni Odónak.</l>
				</lg>
				<lg>
					<l>Nyilazás, lovaglás, kopja, dárdavetés,</l>
					<l>Van ezer mulatság, hősi vetélkedés;</l>
					<l>Erejét az ifju nem szokta sajnálni:</l>
					<l>Buja fű még jobban nő, ha megkaszálni.</l>
				</lg>
				<lg>
					<l>S támada nevetség az Oresztesz fián,</l>
					<l>Időnap előtti kövér hasa mián,</l>
					<l>Melyért Odoáker fogta koplalóra,</l>
					<l>Amíg hogy fel nem bír pattanni a lóra.</l>
				</lg>
				<lg>
					<l>Most ugyan felmászott, valami nehezen,</l>
					<l>Volt is tréfa elég, volt is kacaj ezen;</l>
					<l>Bokros lova lábát megcsapkodta Odó,</l>
					<l>És monda kajánul: hadd lám, milyen futó!</l>
				</lg>
				<lg>
					<l>Farkához rugott az, szűk volt neki a rét,</l>
					<l>A lovag elhányta ostorát, fegyverét,</l>
					<l>Kantár helyett öllel fogódzott nyakába,</l>
					<l>Potrohát szegénynek gyötri gombos kápa.</l>
				</lg>
				<lg>
					<l>Aztán ríni kezde, vastag férfi hangon,</l>
					<l>Keresé a kengyelt lábbal a cafrangon,</l>
					<l>Vérzi a ló hasát lógó sarkantyúja,</l>
					<l>Melybe anélkül is hét ördög van bújva.</l>
				</lg>
				<lg>
					<l>Mígnem egyszer a ló, Zagyva folyam mellett,</l>
					<l>Lerázta nyakából az unalmas terhet;</l>
					<l>Legördült a vízbe (nagyobb volt a sárja):</l>
					<l>Így lovaglott Róma leendő császárja.</l>
				</lg>
				<lg>
					<l>Mindnyájan nevették; hanem a bölcs Detre</l>
					<l>Szerzőjét e csínynak komolyan megfeddte;</l>
					<l>Azután gyönyörrel a többi játékot:</l>
					<l>Csaba, Odó harcát soká nézte még ott.</l>
				</lg>
				<lg>
					<l>Aladár azonban állt egymaga félre,</l>
					<l>Míg Odót izzasztá ifiabb testvére;</l>
					<l>Odamene a szász, megfogá a kezét,</l>
					<l>S mutatóujját így kisérte a beszéd:</l>
				</lg>
				<lg>
					<l>„Én lehettem ollyan, gyermek-ember lévén,</l>
					<l>Apáid honában, kincses Rajna szélén,</l>
					<l>Hol anyád ősének állt királyi széke,</l>
					<l>Fiatal koromban ott valék, vendége.</l>
				</lg>
				<lg>
					<l>„Akkor voltam ollyan, mint jelenleg Csaba:</l>
					<l>Kardom egy ifjú csert könnyen kettészaba; -</l>
					<l>De azóta sok víz folyt le már előttem:</l>
					<l>Fölfelé is, meg haj! lefelé is nőttem.”</l>
				</lg>
				<lg>
					<l>Aladár a kezét halkan visszavonta,</l>
					<l>Detre beszédére ő semmit se monda,</l>
					<l>Távolabb huzódott négy vagy öt lépéssel,</l>
					<l>S nézte a játékot, mint előbb kevéssel.</l>
				</lg>
				<lg>
					<l>Csaba pedig aztán lováról leszálla,</l>
					<l>S odavezeté azt, ahol Detre álla;</l>
					<l>Bal karját keresztül vette a ló nyakán,</l>
					<l>Szép sörénye alatt kézzel lapogatván.</l>
				</lg>
				<lg>
					<l>Egyszersmind a jobbot nyujtotta Detrének;</l>
					<l>Az öreg, az ifjú összenevetének!</l>
					<l>Pej lován, Odó is hamar előterme,</l>
					<l>Tette magát szörnyen, mintha neheztelne.</l>
				</lg>
				<lg>
					<l>„Ezt ugyan - kiálta - fejemre tanítám!</l>
					<l>Mert, ha nem vigyázok, a földre terít ám;</l>
					<l>Illik az, így bánni köszönet dijába?</l>
					<l>No csak, jótétedért ne várj jót, hiába!”</l>
				</lg>
				<lg>
					<l>Így kötődött az, hogy nevessenek rajta,</l>
					<l>Hanem Csaba egyet jó nagyot sohajta:</l>
					<l>„Könnyű nekem - ugymond - itthon vitézkedni,</l>
					<l>Fecske paripámon a szelet kergetni.</l>
				</lg>
				<lg>
					<l>„Esztendeje múlt el, nem is egy, de három,</l>
					<l>Mióta Etelét, az atyámat, várom,</l>
					<l>Hogy csatába vígyen, amikép igérte;</l>
					<l>Visszajön, azt mondá, nyolc vagy kilenc hétre.</l>
				</lg>
				<lg>
					<l>„S ím! negyedszer nyilt ki a szép új esztendő,</l>
					<l>Négyszer jött a gólya elébb haza, mint ő;</l>
					<l>Ki tudja, mikor fog ismét hadba kelni!</l>
					<l>Mert méltán pihen az, aki megérdemli.”</l>
				</lg>
				<lg>
					<l>„Sohse búsulj, szolgám!” monda neki Detre</l>
					<l>„Nem fog atyád űlni puha kerevetre!</l>
					<l>Visszafordul ismét, Honória végett,</l>
					<l>Hogy kivíja karddal a szép feleséget.</l>
				</lg>
				<lg>
					<l>„Mert a testvérhúga római császárnak</l>
					<l>Gyűrüjét küldötte Etele királynak;</l>
					<l>Gyűrüjét, szerelmét, szíve gerjedelmét,</l>
					<l>Férjeűl ohajtván hunok fejedelmét.</l>
				</lg>
				<lg>
					<l>„Aztán meg is kérte a lányt feleségűl,</l>
					<l>(Csaba ezt nem hallá arcpirulás nélkűl),</l>
					<l>S egybe pedig kérte a nagy ország felét:</l>
					<l>Megilleti ennyi hozomány Etelét.</l>
				</lg>
				<lg>
					<l>„Nem adá a császár; tudom megsiratja,</l>
					<l>Lesz a gyászruhának kelete, divatja,</l>
					<l>Sok szűz marad otthon ez egy mátka végett, -</l>
					<l>Akkor, a násznéppel, elvisz atyád téged.</l>
				</lg>
				<lg>
					<l>„Akkor válik el, hogy Csaba már nem gyermek,</l>
					<l>Sőt beillik harcon embernyi embernek:</l>
					<l>Apja pedig aztán az első leánnyal,</l>
					<l>Megajándékozza gyönge Delilánnal.”</l>
				</lg>
				<lg>
					<l>Alig ejté az ki szép Delilán nevet:</l>
					<l>Paripára pattan Csaba, mint egy evet;</l>
					<l>Lova lódul könnyen, sarkalá, hogy menjen:</l>
					<l>Az öreg embertől szégyenlette szörnyen.</l>
				</lg>
				<lg>
					<l>Ha valaki már most nem is tudja talán,</l>
					<l>Megmondom ki volt a szűzi szép Delilán:</l>
					<l>Nagy király leánya, káspi tengeren túl,</l>
					<l>Honnan reggelente a nap utnak indúl.</l>
				</lg>
				<lg>
					<l>Ott lakott egy néptörzs, a neve korozmán,</l>
					<l>(Körülbelől annyi, mint török vagy ozmán),</l>
					<l>A király e népnek volt hatalmas kánja:</l>
					<l>A leány e kánnak szerelmes leánya.</l>
				</lg>
				<lg>
					<l>Onnan hozta egykor Etele Csabának,</l>
					<l>Megszerette a lányt kedves kis fiának,</l>
					<l>Ríka sátorában szépen fölnevelte,</l>
					<l>Ríka után gondját viseli Krimhilde.</l>
				</lg>
				<lg>
					<l>S az összekelésből már nem múlna semmi;</l>
					<l>De Csabának, harcon, próbát kell még tenni;</l>
					<l>Akkor ölelheti gyenge testét lánynak:</l>
					<l>Ez volt a szokása szittyai pogánynak.</l>
				</lg>
				<lg>
					<l>Detre pedig, a szász, ment, fel az udvarba,</l>
					<l>Krimhild asszonysághoz, a derék sátorba,</l>
					<l>Szép ruhás leventék őrzik a nagy sátort,</l>
					<l>Visszarántják egymást, úgy adnak sikátort.</l>
				</lg>
				<lg>
					<l>Nem silány hajlék ez, minden ember tudja,</l>
					<l>Szellős tág folyosó környöskörül futja,</l>
					<l>Síma gyallott fáit messze földről hozták,</l>
					<l>Tornyait és kúpját meg is aranyozták.</l>
				</lg>
				<lg>
					<l>Nagy terembe lépni, mely derűlt, világos,</l>
					<l>Tizenkét sorjával benne karcsu ágas</l>
					<l>Felfelé kigyódzik, mint valamely inda,</l>
					<l>Kivirágzik feljül a hosszu gerenda.</l>
				</lg>
				<lg>
					<l>Merevűl a pallót fedi puha szőnyeg,</l>
					<l>Tenyérnyi parasztja sincsen ott a földnek,</l>
					<l>Sajnálná az ember megtaposni lábbal,</l>
					<l>Ráborulna inkább fényes homlokával.</l>
				</lg>
				<lg>
					<l>Tiszta mint a pohár, minden szöge-zugja;</l>
					<l>Fala, hogy fából van, szépen elhazudja,</l>
					<l>A barna diófa habzik, mint a márvány,</l>
					<l>Közte kecskerágó van elhintve sárgán.</l>
				</lg>
				<lg>
					<l>A szőke juharnak, piros tiszafának,</l>
					<l>Gyenge fonadéki összesímulának,</l>
					<l>Vizben a nehéz tölgy feketére ázott,</l>
					<l>Belőle a mester nagy gonddal cifrázott.</l>
				</lg>
				<lg>
					<l>.......................................</l>
					<l>.......................................</l>
					<l>.......................................</l>
					<l>........................................</l>
				</lg>
				<lg>
					<l>„Mert a vad nem sejti, amely tőr megejti,</l>
					<l>„Farka elvágását kígyó sem felejti;</l>
					<l>Férjednek is ára meglett nem sokára,</l>
					<l>Jó testvéreidet híttad lakomára.</l>
				</lg>
				<lg>
					<l>„S alájöve Gunter csak nehány ezerrel,</l>
					<l>Mind a három király Gernot és Gizelher,</l>
					<l>Alá a vad Hágen, így ohajtád régen,</l>
					<l>Megörűlt a szíved ennyi szép vendégen.</l>
				</lg>
				<lg>
					<l>„Könnyű összeveszni, galibát szerezni,</l>
					<l>Lappangó parázsból nagy tüzet élesztni;</l>
					<l>Bor a szót kihozta, szó a kardot húzta,</l>
					<l>Sok vitéz embernek halálát okozta.</l>
				</lg>
				<lg>
					<l>„Ott esének el mind egy erős felházban</l>
					<l>Kunok fegyverétől lovagok tíz százan,</l>
					<l>S kilencezer szolga, széllyel mindenfelé:</l>
					<l>Egy se ment ezekből Rajna vize mellé.</l>
				</lg>
				<lg>
					<l>„Kettő vala már csak: Gunter, a tesvéred</l>
					<l>És a szörnyü Hágen, ki megölte férjed;</l>
					<l>Foglyúl adta isten őket a kezedbe:</l>
					<l>Senkire se bíztad, jut-e még eszedbe?</l>
				</lg>
				<lg>
					<l>„Lefejezéd őket hosszu véres karddal,</l>
					<l>Hurcolád a két főt gyenge női karral;</l>
					<l>Fehér könyökidről... hanem elég, elég! -</l>
					<l>Az a kard, az a kéz vajjon megvan-e még?</l>
				</lg>
				<lg>
					<l>„Mert avval a kézzel könnyű lesz ölelned,</l>
					<l>A királyt, ha majdan nyugszol teste mellett;</l>
					<l>Ölelned.... elölnöd... mit mondok? - Valóban</l>
					<l>Kevés a különbség ebben a két szóban!”</l>
				</lg>
				<lg>
					<l>Felelt a királyné: „Mi módon tehetném?</l>
					<l>Ily nagy gonoszságra hogyan vetemedném?”</l>
					<l>Felelt vissza Detre: „Minden fejedelmek</l>
					<l>Mint egy kőfal, állnak a te fiad mellett.</l>
				</lg>
				<lg>
					<l>„Ardarik, a tüzes gepida, vezér lesz,</l>
					<l>Walamir, a jámbor, én tudom, hogy érez,</l>
					<l>Most a hívet játsza, de ha kell a résen,</l>
					<l>Én tudom, első lesz a kenyértörésen.</l>
				</lg>
				<lg>
					<l>„A többi? a többi - felelek azokról -</l>
					<l>Ámbár még kevesen tudnak e dologról,</l>
					<l>Mert, noha legtöbben megvan az indúlat,</l>
					<l>Nem áll benne a szó, - mint a rosta, hullat.”</l>
				</lg>
				<p>A hatodik énekből</p>
				<lg>
					<l>Földnek adván így a nagy király tetemét,</l>
					<l>Tartanak egyszersmind halottak ünnepét,</l>
					<l>Mellyet keveházán ősi módra ülnek,</l>
					<l>Minden esztendőben egyszer összegyülnek.</l>
				</lg>
				<lg>
					<l>Csatamondó Hábor a nagy kőre álla,</l>
					<l>Szózatos ajkához isten lelke szálla,</l>
					<l>Lebegő ujjakkal megérinti kobzát,</l>
					<l>És átfutja szemmel a nép széle-hosszát.</l>
				</lg>
				<lg>
					<l>Emlékezik ama legelső tusára,</l>
					<l>Keve jó vezérre, Béla, Kadosára;</l>
					<l>Kik alatt a hún nép, villogtatva kardját,</l>
					<l>Legelőször látta Duna-Tisza partját.</l>
				</lg>
				<lg>
					<l>Dunán túllevő rész még Rómának hódolt,</l>
					<l>Egy Makrinusz nevű benne helytartó volt,</l>
					<l>Sok özön serege, sok gyülevész népe,</l>
					<l>Készen várta a hunt, nem jöve elébe.</l>
				</lg>
				<lg>
					<l>De borongós éjen bátor Keve átkél</l>
					<l>Mind egész hadával Szent Gellért hegyénél,</l>
					<l>S megüti Makrínuszt, Tárnok vize táján,</l>
					<l>Hamzsabég az a hely most a köznép száján.</l>
				</lg>
				<lg>
					<l>Ott esett el Keve, Kadosa és Béla,</l>
					<l>Győzött a hun elébb, aztán elaléla;</l>
					<l>Most is látni Bata és Hamzsabég között</l>
					<l>A sok dombot, hová e had temetközött.</l>
				</lg>
				<lg>
					<l>De Makrin is ottan maradni nem mere,</l>
					<l>Sebes futamással Lajtán átalkele,</l>
					<l>A hunok ellenben, mihelyest üdültek,</l>
					<l>Sebes száguldással utána repültek.</l>
				</lg>
				<lg>
					<l>És nem messze Bécstől, hol a Húnbérc vagyon,</l>
					<l>Megvevék a kölcsönt a római hadon,</l>
					<l>Elesett Makrinusz; szász Detre, a társa,</l>
					<l>Viseli a nyilat, köz álmélkodásra.</l>
				</lg>
				<lg>
					<l>Mondom, ezt a dolgot Hábor emlegeté,</l>
					<l>Bendegúzt, az Etel atyját, sem feledé;</l>
					<l>S állván sírja felett a három vezérnek,</l>
					<l>Szózatos ajkáról zeng az ősi ének:</l>
				</lg>
				<p>Hábor éneke</p>
				<lg>
					<l>Mért vijjog a saskeselyű,</l>
					<l>Mért szállong a turul s ölyű. stb.</l>
				</lg>
				<lg>
					<l>Így énekle Hábor, estvéli homályban,</l>
					<l>Nem érték egészen, de érzék mindnyájan:</l>
					<l>Szivöket elnyomta tompán sajgó érzet,</l>
					<l>Mire nincs egyéb szó: enyészet, - enyészet.</l>
					<l>„A kézirat címlapján fel van írva szép betűkkel:</l>
				</lg>
				<p>Csaba</p>
				<p>s későbbi írással szomorkás rímnek odavetve:</p>
				<p>Marad végkép a’ba.”</p>
				<p>(Arany László feljegyzése.)</p>
				<p>Előhang</p>
				<lg>
					<l>Néztem a sötétbe, sötét éjszakába,</l>
					<l>Régi elhúnyt idők homályos titkába;</l>
					<l>S amint belenéztem, hosszasan, merevűl:</l>
					<l>A ködök országa im megelevenűl</l>
					<l>És előttem járnak a hajdani képek,</l>
					<l>Mint egykor, oly élők, mint egykor, oly épek:</l>
					<l>Szög húnfiak, amint súgár lovaikon</l>
					<l>Íjat pödörintve futtatnak a sikon;</l>
					<l>Vagy kanca tejétől, bornak ha megerjed,</l>
					<l>Vídám lakomájok szilaj tüze gerjed,</l>
					<l>Felhangzik az ének, a szív ere pezsdül,</l>
					<l>S előterem a mult, bústól, örömestül.</l>
					<l>Vagy vadra csatázva, s népekre vadászva,</l>
					<l>Zendül az öreg kürt zúgó riadása,</l>
					<l>A harcbika bömböl, az óriás tülök,</l>
				</lg>
				<lg>
					<l>Nyerítnek a lovak hegyezve kis fülök’ -</l>
					<l>S elvágtat a falka, szélnél sebesebben,</l>
					<l>Utána fehér köd, a föld pora, lebben. -</l>
					<l>Ott láttam a hősök ifjabb ivadékát,</l>
					<l>S feltünni borongó Etele árnyékát,</l>
					<l>Nagy messze vetődni a hún temetőre,</l>
					<l>Hogy már deli napjok hajlott lemenőre;</l>
					<l>Ott barna Csabát, a szőkébb Aladárral,</l>
					<l>Etel nagy örökjét kísérteni vállal, -</l>
					<l>Míg harc riad, imé! Kelem átkos földén,</l>
					<l>Holdfogyton is áll még, mely támada töltén -</l>
					<l>S a nemzeti vészből egy marad fen: Csaba,</l>
					<l>Csaba, e nagy éjnek bujdosó csillaga.</l>
				</lg>
				<lg>
					<l>Merjem-é futtani gyönge fáradt tollam?</l>
					<l>Lesz-e erőm írni, ahogy elgondoltam?</l>
					<l>Az élet hegyének már tetején állok:</l>
					<l>Emelkedtem eddig, ezután csak szállok.</l>
					<l>Belátom az ösvényt, melyen ide jöttem,</l>
					<l>Derült is, borult is a lejtő mögöttem:</l>
					<l>De ami elül van, azt borítja felleg:</l>
					<l>Ki tudja veszélyit a lemenetelnek!</l>
					<l>Ki tudja, ha lábam mélységre botolván,</l>
					<l>Nem jutok-e aljra mielőtt gondolnám,</l>
					<l>S nem lesz-e világi pályám köre csonka:</l>
					<l>Bevégzetlen élet! bevégzetlen munka!...</l>
					<l>Kétséges az útad: ha fogsz lenni, célnál?</l>
					<l>Szegény ember, addig hogy el ne alélnál?</l>
					<l>Mi emel? mi tart fön? mi sugall? mi biztat?...</l>
					<l>Kebelem egy hangja. Követem is aztat.</l>
					<l>Egy hang, mely csilingel az égi madárban,</l>
					<l>Hogy lerombolt fészkét rakja késő nyárban;</l>
					<l>Mely a pók fonalát százszor megfonatja,</l>
					<l>Noha füstbe százszor menjen áldozatja;</l>
					<l>S mely, hatalmasb szóval, a költőben riad:</l>
					<l>„Ha későn, ha csonkán, ha senkinek: írjad!”</l>
				</lg>
				<p>(1855)</p>
			</div>
		</body>
	</text>
</TEI>