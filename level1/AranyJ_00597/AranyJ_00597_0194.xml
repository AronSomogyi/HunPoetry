<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0194" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ZÁCH KLÁRA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">297</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ZÁCH KLÁRA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ZÁCH KLÁRA</head>
				<p>Énekli egy hegedős a XIV-ik században</p>
				<lg>
					<l>Királyasszony kertje</l>
					<l>Kivirult hajnalra:</l>
					<l>Fehér rózsa, piros rózsa...</l>
					<l>Szőke, leány, barna.</l>
				</lg>
				<lg>
					<l>„Királyasszony, néném,</l>
					<l>Az egekre kérném:</l>
					<l>Azt a rózsát, piros rózsát</l>
					<l>Haj, beh szeretném én!</l>
				</lg>
				<lg>
					<l>Beteg vagyok érte,</l>
					<l>Szívdobogást érzek:</l>
					<l>Ha meghalok, egy virágnak</l>
					<l>A halottja lészek!”</l>
				</lg>
				<lg>
					<l>„Jaj! öcsém, Kázmér,</l>
					<l>Azt nem adom százér! -</l>
					<l>Menj! haragszom... nem szégyelled?...</l>
					<l>Félek, bizony gyász ér!</l>
				</lg>
				<lg>
					<l>Sietős az útam,</l>
					<l>Reggeli templomra:</l>
					<l>Ha beteg vagy, hát fekügy le</l>
					<l>Bársony pamlagomra.” -</l>
				</lg>
				<lg>
					<l>Megyen a királyné,</l>
					<l>Megyen a templomba;</l>
					<l>Szép virágok, deli szűzek</l>
					<l>Mind követik nyomba.</l>
				</lg>
				<lg>
					<l>Könyörögne, - nem tud,</l>
					<l>Nem tud imádkozni;</l>
					<l>Olvasóját honn feledé:</l>
					<l>Ki megyen elhozni?</l>
				</lg>
				<lg>
					<l>„Eredj fiam, Klára,</l>
					<l>Hamar, édes lyányom!</l>
					<l>Megtalálod a térdeplőn,</l>
					<l>Ha nem a diványon.”</l>
				</lg>
				<lg>
					<l>Keresi a Klára,</l>
					<l>Mégsem akad rája:</l>
					<l>Királyasszony a templomban</l>
					<l>Oly nehezen várja!</l>
				</lg>
				<lg>
					<l>Keresi a Klára,</l>
					<l>Teljes egy órája:</l>
					<l>Királyasszony a templomban</l>
					<l>De hiába várja.</l>
				</lg>
				<lg>
					<l>Vissza se megy többé</l>
					<l>Deli szűzek közzé:</l>
					<l>Inkább menne temetőbe</l>
					<l>A halottak közzé.</l>
				</lg>
				<lg>
					<l>Inkább temetőbe,</l>
					<l>A fekete földbe:</l>
					<l>Mint ama nagy palotába</l>
					<l>Ősz atyja elébe!</l>
				</lg>
				<lg>
					<l>„Hej! lányom, lányom!</l>
					<l>Mi bajodat látom?</l>
					<l>Jöszte, borúlj az ölemre,</l>
					<l>Mondd meg, édes lyányom.”</l>
				</lg>
				<lg>
					<l>„Jaj, atyám! nem - nem -</l>
					<l>Jaj, hova kell lennem!</l>
					<l>Hadd ölelem lábad porát, -</l>
					<l>Taposs agyon engem...!”</l>
				</lg>
				<lg>
					<l>Harangoznak délre,</l>
					<l>Udvari ebédre;</l>
					<l>Akkor mene Felicián</l>
					<l>A király elébe.</l>
				</lg>
				<lg>
					<l>A király elébe,</l>
					<l>De nem az ebédre:</l>
					<l>Rettenetes bosszuálló</l>
					<l>Kardja - volt kezébe’.</l>
				</lg>
				<lg>
					<l>„Életed a lyányért</l>
					<l>Erzsébet királyné!”</l>
					<l>Jó szerencse, hogy megváltja</l>
					<l>Gyönge négy ujjáért.</l>
				</lg>
				<lg>
					<l>„Gyermekemért gyermek:</l>
					<l>Lajos, Endre, halj meg!”</l>
					<l>Jó szerencse, hogy Gyulafi</l>
					<l>Rohan a fegyvernek.</l>
				</lg>
				<lg>
					<l>„Hamar a gazembert...</l>
					<l>Fiaim, - Cselényi...!”</l>
					<l>Ott levágák Feliciánt</l>
					<l>A király cselédi. -</l>
				</lg>
				<lg>
					<l>„Véres az ujjad,</l>
					<l>Nem vérzik hiába:</l>
					<l>Mit kivánsz most, királyi nőm,</l>
					<l>Fájdalom díjába?”</l>
				</lg>
				<lg>
					<l>„Mutató ujjamért</l>
					<l>Szép hajadon lányát;</l>
					<l>Nagy ujjamért legény fia</l>
					<l>Borzasztó halálát;</l>
				</lg>
				<lg>
					<l>A másik kettőért</l>
					<l>Veje, lánya végét;</l>
					<l>Piros vérem hullásaért</l>
					<l>Minden nemzetségét!”</l>
				</lg>
				<lg>
					<l>Rossz időket érünk,</l>
					<l>Rossz csillagok járnak.</l>
					<l>Isten ója nagy csapástól</l>
					<l>Mi magyar hazánkat! -</l>
				</lg>
				<p>(1855)</p>
			</div>
		</body>
	</text>
</TEI>