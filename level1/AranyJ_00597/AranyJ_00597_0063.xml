<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0063" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">FURKÓ TAMÁS</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">482</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>FURKÓ TAMÁS</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>FURKÓ TAMÁS</head>
				<lg>
					<l>Ki zengi meg, ha én nem, a mult nagy napjait:</l>
					<l>Vitéz Furkó Tamásnak kegyetlen dolgait,</l>
					<l>Amelyeket viselt... vagy, mondani akarom:</l>
					<l>Mik őt úgy megviselték, vizen és szárazon.</l>
				</lg>
				<lg>
					<l>Mindig bolond hónap volt, mióta e világ,</l>
					<l>Az, melyet márciusnak keresztelt a diák:</l>
					<l>Fagy, hó, eső, derült ég, vihar... mind egy napon!</l>
					<l>Csak úgy bámul belé a bölcs kalendárium.</l>
				</lg>
				<lg>
					<l>De amióta Caesart hatalma nimbusán</l>
					<l>Megdönték a zavargók Martius idusán,</l>
					<l>Nem volt e hónak olyan tizenötödike,</l>
					<l>Mint az, mely harmadéve amúgy közénk üte.</l>
				</lg>
				<lg>
					<l>E volt ütés magáért! ez volt a csattanás!</l>
					<l>Szemét-fülét behúnyta nemes Furkó Tamás: -</l>
					<l>Hiába! mindhiába!... most is zúg a füle,</l>
					<l>S nemzetiszín karikát hány a szeme bele.</l>
				</lg>
				<lg>
					<l>Egyszerre megtagadva ötvenkilenc robot!</l>
					<l>Egyszerre széjjeltörve a mogyorófa bot!</l>
					<l>Egyszerre úr a jobbágy: kalapját fölteszi,</l>
					<l>S mellé a „szabadságot” négy garasér’ veszi.[4]</l>
				</lg>
				<lg>
					<l>Egyszerre tönkre jutva kilenc zsíros pere,</l>
					<l>Melyek után maholnap uradalmat nyere;</l>
					<l>S alóla, haj! kirúgva a táblabiró szék,</l>
					<l>Melyen diurnizálva kényére nyujtózék.</l>
				</lg>
				<lg>
					<l>Damokles kardjaként függ felette az adó,</l>
					<l>Előfogat, kovártély... mind oly irtóztató!</l>
					<l>A régiből mi sincs már, csak ősi levele,</l>
					<l>Hogy ablakot ragasszon, üveg helyett, vele.</l>
				</lg>
				<lg>
					<l>A régiből mi sincs már... de még van egy, igen:</l>
					<l>Az egy Borbála asszony maradt a régiben;</l>
					<l>Trónusok ingadoznak, és trónus összedül:</l>
					<l>Az ő papucskormánya áll rendületlenül.</l>
				</lg>
				<lg>
					<l>Mint a vihar midőn tép nagy cserfa-szálakat,</l>
					<l>Villám nyerít, a szél fú, fú hogy majd megszakad:</l>
					<l>Zúg, tombol és világot dúl a forradalom:</l>
					<l>S te szikla módra fennállsz, óh papucs-hatalom!</l>
				</lg>
				<lg>
					<l>Ekkép sohajta Furkó, hajdan kortesvezér,</l>
					<l>S oly nagy kokárdát tűz fel, mint egy cseléd-kenyér.</l>
					<l>Mi haszna! a szabadság ő véle nem közös:</l>
					<l>Az ő jobbágyi lánca le nem hull, örökös!</l>
				</lg>
				<lg>
					<l>„Eh, örökös!” kiálta egy szép esthajnalon,</l>
					<l>„El, a táborba holnap! hí a rácmozgalom;</l>
					<l>Hetven nap, hetven éjjel: talán míg ez kitölt,</l>
					<l>Az ördög elvisz ottan engem, vagy itthon őt.”</l>
				</lg>
				<lg>
					<l>Gondolta és azonnal a készülőt veré,</l>
					<l>Megköszörülte kardját, és flintát vőn elé;</l>
					<l>Szerencse, hogy „muszájból” is menni kelletett,</l>
					<l>Megbánta volna máskép ezt a készűletet.</l>
				</lg>
				<lg>
					<l>Elment tehát, s szivéből örült, hogy mehete,</l>
					<l>Hogy otthon nem marasztja szitok vagy pemete.</l>
					<l>És tarta nagy beszédet az indulás előtt,</l>
					<l>Beléjött abba Árpád, s minden vitéz előd.</l>
				</lg>
				<lg>
					<l>Meg is tevé hatását a sallangos beszéd:</l>
					<l>Legottan megcsodálák az ő’ roppant eszét;</l>
					<l>Legottan századosnak emelteté magát,</l>
					<l>Mely rangra főfő érdem volt egy posztó kabát.</l>
				</lg>
				<lg>
					<l>Útközbe’ már, előbb mint a rendelt helyre ért,</l>
					<l>Vitézi hajlamának adá nem egy jelét:</l>
					<l>Lehúzatá a bírót, ha nem volt kész fogat,</l>
					<l>Felgyujtással ijeszté a rémült falvakat.</l>
				</lg>
				<lg>
					<l>Nem is volt párja ebben, csak egy-kettő talán,</l>
					<l>Többek között egy A...purg, vagy B...purg Ferdinánd,</l>
					<l>Vadászhadnagy, guerilla... vagy ilyenféle hős;</l>
					<l>Emlékezik reá még egy régi ösmerős.</l>
				</lg>
				<lg>
					<l>Elvégre, hogy megálltak a rospont-szekerek,</l>
					<l>„Itthon vagyunk!” kiálta, „ez már Nagy-Becskerek” -</l>
					<l>Vagy Szárcsa, vagy Botos, vagy Torák, vagy Usdin... a</l>
					<l>Kő tudja! - messzi külföld az a Vojvodina.</l>
				</lg>
				<lg>
					<l>Ottan, mihelyt evésben, ivásban jóllakott,</l>
					<l>Kiállíta vitézül tizenkét silbakot,</l>
					<l>Hogy őrzenék személyét minden megtámadás</l>
					<l>Ellen, - tovább se gondolt vitéz Furkó Tamás.</l>
				</lg>
				<p>- - - - - - - - - - - - - - - - - - - - - - -</p>
				<p>(1850)</p>
			</div>
		</body>
	</text>
</TEI>