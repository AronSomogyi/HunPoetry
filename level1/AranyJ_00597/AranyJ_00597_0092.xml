<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0092" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VOJTINA LEVELEI ÖCCSÉHEZ</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">995</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VOJTINA LEVELEI ÖCCSÉHEZ</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VOJTINA LEVELEI ÖCCSÉHEZ</head>
				<p>1. levél</p>
				<lg>
					<l>Mit hallok Andris? engem uccsegéljen!</l>
					<l>Nem hittem volna, hogy ezt is megérjem,</l>
					<l>E nagy malheurt... vagy örömet (na, ni!</l>
					<l>Az ember ki se győzné mondani)</l>
					<l>Tudnillik, hogy te, édes jó rokon,</l>
					<l>Poéta lettél, és a lapokon</l>
					<l>Ritkán szedett betűi nagy nevednek</l>
					<l>A hallhatatlanság felé merednek.</l>
					<l>Ej, ej, fiú, beh sokra haladál:</l>
					<l>Spiritusod van, vagy mi a tatár!</l>
					<l>Nyelvem megáll, az eszem elakad:</l>
					<l>Hiszen felleg se volt, és már szakad!</l>
					<l>Azt hittem, a kozákjárás után</l>
					<l>E rongy világban nem lesz több csudám:</l>
					<l>Nagyobb az, hogy te költő vagy, kölök,</l>
					<l>S ki is nyomatják versed, ami több.</l>
				</lg>
				<lg>
					<l>Emlékszem - ezt te mindég titkolád, -</l>
					<l>Kétszer futál meg három iskolát;</l>
					<l>S kétszer három = hat az Marótiban:</l>
					<l>Igy legalább hat iskolád kivan.</l>
					<l>Akkor a könyvet pad alá csapád,</l>
					<l>És úrfi-magnak meghagyott apád.</l>
					<l>Ez állapotban két ösvény maradt</l>
					<l>Számodra nyitva: lenni úr-paraszt,</l>
					<l>Vagy lenni költő; mert csupán e két</l>
					<l>Mesterség: tollat fogni, vagy ekét,</l>
					<l>Ez az, mi fűnek és fának szabad,</l>
					<l>Céh, mely akárki fiát befogad.</l>
					<l>S mivel hallottad volt, vagy olvasád</l>
					<l>A Kisfaludi kalamárisát,</l>
					<l>Shakespeare hogyan lopott egy őzbakot,</l>
					<l>Vagy színpadon széket hogyan rakott,</l>
					<l>Burns Róbert, a skótok Petőfije,</l>
					<l>Költő mikép lőn, paraszt létire,</l>
					<l>Mikép ama német csizmadia,</l>
					<l>S a kiskunsági mészáros fia,</l>
					<l>Ki mindenütt forgott húsz éveig</l>
					<l>Csak ott nem, hol a túdóst nevelik:</l>
					<l>Tehát, egy istenverte pillanatban,</l>
					<l>„Író leszek!” kiáltál fel magadban.</l>
					<l>És olvasál, ha postanap kerűlt,</l>
					<l>Vasárnapi ujságot, Honderűt,</l>
					<l>Petőfi vagy Rigó Pál műveit,</l>
					<l>Divatlapok színes leveleit:</l>
					<l>Itt, ott, mi történt: Cenken, Igaron</l>
					<l>Hogy ment a színdarab, táncvigalom?</l>
					<l>S a többi. És az olvasmány hatott:</l>
					<l>Mindjárt megirtál egy... birálatot.</l>
				</lg>
				<lg>
					<l>De Frankenburg, Vahot, vagy Jókai,</l>
					<l>Beküldött műved nem nyomatta ki.</l>
					<l>Azt mondta rá: csak nőj még, kis szamár,</l>
					<l>Mielőtt bírálva megszólamlanál.</l>
					<l>Te megfogadtad - a növést; de nem,</l>
					<l>Hogy minden istenadta pénteken</l>
					<l>(Ez volt a szerencsétlen postanap)</l>
					<l>Pestre ne útazzon négy öt darab.</l>
					<l>Persze, előbb csak bérmentetlenül;</l>
					<l>Gondolva, hisz már ennyinek örül</l>
					<l>A szerkesztő és örömest fizet;</l>
					<l>Az ő malmára hajtod a - vizet.</l>
					<l>De ah! a szép „vidéki levelek”</l>
					<l>(Mert e nemben valál akkor remek)</l>
					<l>Felbontva, olykor még bontatlan is,</l>
					<l>Kályhába, vagy hová, repültenek,</l>
					<l>S helyettök a szerkesztőség hamis,</l>
					<l>Csufondáros élcei dőltenek.</l>
					<l>Hej, Értesítő, Mondanivaló,</l>
					<l>Nyilt posta, Tárca, vagy mi a manó,</l>
					<l>Beh tönkre sujtál sok fiók-zsenit,</l>
					<l>Ki volna most irodalmi zenit!</l>
				</lg>
				<lg>
					<l>Igy téged, Andris, akkor legalább,</l>
					<l>Szörnyű módon megtérdelt a galád:</l>
					<l>Írhattad álnevül az O. P. Q-t,</l>
					<l>Mégis örökké járt terád a rúd.</l>
					<l>Majd megfizetted a levél diját,</l>
					<l>Sőt olykor egy kis accidentiát</l>
					<l>(Fertálybankót... de még nem volt, igaz...</l>
					<l>Akármit, ide nem tartozik az)</l>
					<l>Rekesztél a szerkesztőnek dohányra,</l>
					<l>Mégis örökké rád füstölt pipája,</l>
					<l>S te meg nem láthatád az örömet:</l>
					<l>Hogy’ néz ki nyomtatásban leveled,</l>
					<l>Azon betűk, amelyeket te írva</l>
					<l>Mázolgatál a rózsaszín papirra.</l>
				</lg>
				<lg>
					<l>Kitört ezenben a forradalom,</l>
					<l>Szépen lecsücsült az irodalom;</l>
					<l>Azóta nem hallottam híredet,</l>
					<l>Már azt hivém, a muszka had megett!</l>
					<l>Hát dehogy ett! majd bizony, ily darab</l>
					<l>Bolondgombába az beléharap!</l>
					<l>Keresztül estél a rostán, s azonnal</l>
					<l>Gyürni kezdéd a verseket halommal.</l>
					<l>„Szabad a vásár, most költő leszek,</l>
					<l>Úgyis kipusztultak a céhesek”</l>
					<l>Kiáltád, s íme hogy bámul a hon</l>
					<l>Égverdeső, merész tyúk-szárnyadon!</l>
					<l>Pegazusod befogja a futár is,</l>
					<l>Gondolva, hol ló nincs, jó a szamár is.</l>
				</lg>
				<lg>
					<l>Így töre ki belőled a zseni;</l>
					<l>Vétkeltem ezt meg nem érinteni. -</l>
					<l>Már most haladj az elkezdett uton;</l>
					<l>Mert visszalépés nincs, azt jól tudom;</l>
					<l>De minthogy ifju vagy (ámbár jeles)</l>
					<l>Tanulj tinó, hogy ökörré lehess.</l>
				</lg>
				<lg>
					<l>Mindenekelőtt azt tanácsolom:</l>
					<l>Verset sokat! legyen bármily bolond.</l>
					<l>De sok legyen, hogy nevedet minél</l>
					<l>Többször találja meg az olvasó:</l>
					<l>Az semmi aztán, hogy ha rossz, ha jó,</l>
					<l>Ő el nem olvas, mert előre fél,</l>
					<l>Inkább ab invisis koszorut ád,</l>
					<l>Mi ugysem ér egy árva polturát.</l>
				</lg>
				<lg>
					<l>Mint a halandó ember, aki nyers,</l>
					<l>Szellemi, testi részbül áll a vers.</l>
					<l>Az első láthatatlan semmiség,</l>
					<l>Csak holmi vaskalapos hiszi még;</l>
					<l>A test, az a vers, ami látható,</l>
					<l>Fonállal mérhető, tapintható:</l>
					<l>Ezzel van egy kis gépszerű dolog,</l>
					<l>A másik... az magátul jőni fog.</l>
				</lg>
				<lg>
					<l>Beszédhez, amit versnek mondanak,</l>
					<l>Mindenesetre kellenek szavak.</l>
					<l>Te mindig olyan szót válassz, csinálj,</l>
					<l>Amit ne értsen János, vagy Mihály;</l>
					<l>Legjobb, ha tenmagad sem érted azt:</l>
					<l>Így legalább soha fel nem akadsz,</l>
					<l>Mert, aminek értelmét nem tudod,</l>
					<l>A szó mindenhová illeni fog.</l>
				</lg>
				<lg>
					<l>Szükség továbbá versbe néha rím.</l>
					<l>Mindegy ördög, ha nő az, vagy ha hím,</l>
					<l>Csak arra légy leginkább figyelő,</l>
					<l>Hogy öt-hat sorban jőjön egy elő</l>
					<l>S a többi vers, mint galyak szekeren,</l>
					<l>Lógjon előre-hátra, rímtelen,</l>
					<l>Ez szép találmány és pedig honi:</l>
					<l>Eo ipso, hogy pongyola, zseni;</l>
					<l>Dehogy tud így más nemzet dallani!</l>
				</lg>
				<lg>
					<l>Igaz, hogy a rím bőven nem telik.</l>
					<l>Lelnek biz azt, akik nem restelik -</l>
					<l>És holmi rossz rímnél becsesb zománc</l>
					<l>A versen a szép csengő asszonánc,</l>
					<l>De ez utóbbi szót, nem is csoda,</l>
					<l>Nem minden bikfic érti, micsoda:</l>
					<l>S ha p betűnek b visszhangja lett,</l>
					<l>Fülét csóválja a rossz rím felett.</l>
				</lg>
				<lg>
					<l>Azonban itt szabály van: s te, zseni,</l>
					<l>Nem fogsz pedant szabállyal küzdeni,</l>
					<l>Te ugyanazon szót hangoztatod:</l>
					<l>Igét igével, raggal a ragot.</l>
					<l>„Hőssel - könnyeddel” keblét és szivét</l>
					<l>Rímnek nagyon jó, szépen kivivéd,</l>
					<l>Mint a Tinódi százötven valá-ja...</l>
					<l>(Ha ugyan jól emlékezem reája).</l>
				</lg>
				<lg>
					<l>Megállj: mi könnyű és mégis be szép</l>
					<l>Kádenciás vers az ilyen beszéd:</l>
					<l>„Barátok - arcok; sírtál és aludtál,</l>
					<l>Könnytől - beszédtől; ajtónál - sokaknál,</l>
					<l>Kezére - tetejére - képzetére;”</l>
					<l>És még ezer hasonló ára, ére;</l>
					<l>Vagy: könnyeim, szemeim, bérceim,</l>
					<l>Vagy: léptein, hölgyein, leplein,</l>
					<l>Vagy: küldének, jövének, és menének;</l>
					<l>És több efféle szentiványi ének;</l>
					<l>Sőt: szerelem, ha jő rá gyötrelem,</l>
					<l>Vagy: érzelem, kegyelem, értelem,</l>
					<l>Vagy: fájdalom, síralom, hatalom,</l>
					<l>Nyugalom, aggodalom, bántalom,</l>
					<l>Vagy látás, hallás, szaglás és tapintás</l>
					<l>(Mire én e rímet csapom: Amintás)</l>
				</lg>
				<lg>
					<l>Ellenben, hogyha egy sor vége párját,</l>
					<l>És ráfelelne másik rím: bevárják.</l>
					<l>„Harag - marad, darab - farag, győz - ősz”</l>
					<l>Vagy pedig erre hogy csősz, plane főz,</l>
					<l>És ezt azonmódon megszenveded,</l>
					<l>Nem félsz, bizony kiszúrja a szemed!</l>
					<l>Mert szemnek írunk, a fül második</l>
					<l>Érzés, gyakran hibáz, hamarkodik,</l>
					<l>Csak angolul nézhetni ilyet el</l>
					<l>Hogy bird-nek sword, moan-nak alone felel.</l>
				</lg>
				<lg>
					<l>De kürtöl a posta; megjött s megyen,</l>
					<l>Azért, jó Bandi, most elég legyen;</l>
					<l>A papirosom se nyúlik tovább:</l>
					<l>Bezárom ez első episztolát;</l>
					<l>Jövőre többet, jobbat is talán,</l>
					<l>Hogy emlékezzél néha-néha rám.</l>
				</lg>
				<p>II. levél</p>
				<lg>
					<l>Előre lantok...! vagy, mi a guta:</l>
					<l>Lant nem igen van... tollsíp és duda,</l>
					<l>Előre tökszár, csimpolya, doromb,</l>
					<l>Madárkelepce és repedt kolomp!</l>
					<l>Fel hagymabördő, fűzfasíp, bürök,</l>
					<l>Lyukas kulcs, mely süvít, kanásztülök,</l>
					<l>Cirok-hegedű és hasadt fazék;</l>
					<l>Hadd zengjen a föld és zengjen az ég!</l>
					<l>Mert a hazának épen ily zene</l>
					<l>Most éltető, fenntartó eleme;</l>
					<l>Minden szemét vers egy-egy drága kincs,</l>
					<l>Megél, ha ebben semmi szűke nincs;</l>
					<l>Sovány ugarnak trágya kell, de sok:</l>
					<l>Munkára, tollak, kalamárisok!</l>
				</lg>
				<lg>
					<l>Igen! ha tiszta búzánk elfogyott,</l>
					<l>Miért ne vetnénk a helyett gyomot?</l>
					<l>Nem zöld-e a gyom, dudva és paréj?</l>
					<l>S nem nagyra nő? akár aláhenyélj.</l>
					<l>Árnyéka szintugy van - sőt koszorút</l>
					<l>Fonhat belőle aki rászorult,</l>
					<l>Vagy kedve tartja. - Gazt ápolni hűn</l>
					<l>Hazafias tett: gyomlálgatni bűn.</l>
				</lg>
				<lg>
					<l>Azért előre mindenféle dibdáb,</l>
					<l>„Hancúzni a Parnasszuson mezitláb!”</l>
					<l>(Mint egy barátom írá valahol,</l>
					<l>Ki csürhe közt nem örömest dalol.)</l>
					<l>Bátran, merészül, kissé szemtelen!</l>
					<l>„Mi költők” a szerény hang ez legyen!</l>
					<l>Miért ne? gyermekjáték az egész,</l>
					<l>Sármunka, nem kell hozzá semmi ész,</l>
					<l>Csak jóakarat és nem-tiszta kéz.</l>
					<l>S kinek csizmája rossz, vagy inge nincs:</l>
					<l>Kit a leánytól zár kaján kilincs;</l>
					<l>Kit apja megvert, vagy preceptora;</l>
					<l>Kit elbájolgat a zsidó bora;</l>
					<l>Ki éhgyomorra káromkodni tud,</l>
					<l>Nagyot, keservest, cifrát, hájszagut,</l>
					<l>Mint: „aki lelke, istene vagyon!”</l>
					<l>S a többi (példa majd minden lapon);</l>
					<l>Ki felfödözte, hogy az éj sötét,</l>
					<l>A sárga holdnak kajla üstökét,</l>
					<l>Csillagot éjjel, nappal a napot,</l>
					<l>S bír vágni rájok egy hasonlatot,</l>
					<l>Minő bagoly s hab szók között lehetne,</l>
					<l>Vagy mint ezek közt: csillag és gereblye;</l>
					<l>Ki a dalt írja, még pedig hová:</l>
					<l>Villámmal ír dalt a levegőégbe,</l>
					<l>(Kottázza tán...? no, ha így gondolá -</l>
					<l>S a tüzes istennyila viszi végbe</l>
					<l>A kottaírást...!); szóval aki mer</l>
					<l>Nem tudva tudni s bízakodni el;</l>
					<l>Vagy aki sok jó versneműt bevett</l>
					<l>És gyomra terheléseig evett,</l>
					<l>S magát úgy érzi, hogy: csak ki vele!</l>
					<l>Mit egyszer-másszor oly mohón nyele:</l>
					<l>Mindaz körömre, tollra és - papírra!</l>
					<l>(Miután nem írószer többé az irha).</l>
				</lg>
				<lg>
					<l>Oh mert az ember lelke úgy örül</l>
					<l>Látván e sürgést íralmunk körül!</l>
					<l>Hány érdemesnek tünt le fénykora</l>
					<l>S borítja könyves bolt vastag pora!</l>
					<l>Hol a közönség, mely keresne gyöngyöt,</l>
					<l>Mit a feledség pókhálóba göngyölt,</l>
					<l>Ha ők, a jó fiúk, sár-foglalóba</l>
					<l>Nem tesznek egyet-kettőt hébe-hóba!</l>
					<l>Igen, ha ők fel nem eresztenék</l>
					<l>Bő lében a mult héti pecsenyét,</l>
					<l>Nem is tudnók, hogy a rég élvezett</l>
					<l>Jobb koszt iránt szánk íze elveszett.</l>
					<l>De ők, a jó fiúk, elészedik</l>
					<l>A régi jobbat, és nem engedik</l>
					<l>Hogy elenyésszen egy szép gondolat,</l>
					<l>Hanemha - nyúzó bicskájok alatt.</l>
					<l>Előnkbe hogyha tócsát öntenek,</l>
					<l>(Mi ő szerintök vers, azaz: remek),</l>
					<l>S az ember abban úszdogálni lát</l>
					<l>Ezernyi geniális nyelvhibát,</l>
					<l>Tarkázva itt-ott, hogy legyen bizarr,</l>
					<l>Jobb írók eszmehulladékival; -</l>
					<l>Ha majd egy sánta láb, majd egy bezúzott</l>
					<l>Orr és fületlen, torzonborz fej úsz ott,</l>
					<l>Melyekben ez s amaz jó emberünk</l>
					<l>Költői mondatára ismerünk,</l>
					<l>S ujjal mutatjuk: ezt tudom kié:</l>
					<l>Berzsenyié vagy Kisfaludié,</l>
					<l>Kölcseié, vagy Vörösmartié,</l>
					<l>Garai, Bajza vagy Petőfié;</l>
					<l>Ha mondom, így, bár csúnyán megkuszálva</l>
					<l>Ráismerünk jobb költőink szavára:</l>
					<l>Avagy nem méltók köszönetre, kik</l>
					<l>A régi szépet újra éltetik?!</l>
				</lg>
				<lg>
					<l>Ha hát van, Andris, jó fejed: tanulj.</l>
					<l>Az ócska csizma, megfejelve, új,</l>
					<l>És nincsen olyan régi köpenyeg,</l>
					<l>Miből ne telnék egy hitvány süveg;</l>
					<l>Azé a veréb, ki megcsípheti:</l>
					<l>Fogj ócska eszmét s légy eredeti!</l>
				</lg>
				<lg>
					<l>Már most, eme vargabetű után,</l>
					<l>Ideje volna ott kezdeni tán,</l>
					<l>Hol a más héti munka elmaradt;</l>
					<l>S köszörűlni juhászkutyából agarat.</l>
				</lg>
				<lg>
					<l>Ha mégis olykor asszonáncra jő</l>
					<l>Kedved, vagy a rím nem kinyöghető,</l>
					<l>Legjobb, ha mindig olyat válogatsz</l>
					<l>(Találsz is könnyen) ami hogy nem az.</l>
					<l>Például vár-ra ez jó lenne: rák;</l>
					<l>Vagy erre hogy huszárt, üsd rá: osztják.</l>
				</lg>
				<lg>
					<l>De bezzeg itt ugyancsak átbukám</l>
					<l>A mértéken; meg is fekszem talán.</l>
					<l>Ad vocem, mérték: némely ostobák</l>
					<l>Ennek jármába is beléfogák</l>
					<l>Szegény verset: de te soha egyéb</l>
					<l>Mértéket egy szál cérnánál ne végy.</l>
				</lg>
				<lg>
					<l>Ki jámbusokban ír, (kivált komoly</l>
					<l>Verset) caesurát ne tegyen sehol;</l>
					<l>Jámbust pedig csak ott ejtsen belé,</l>
					<l>Hol semmikép el nem kerülheté:</l>
					<l>Végül csupán hosszúkat tenni szebb,</l>
					<l>Hadd vonja lábát, mint a sánta eb.</l>
				</lg>
				<lg>
					<l>Van a magyarnak... úr Krisztus, mi van!?</l>
					<l>Saját mértéke: népdalaiban,</l>
					<l>Melyet kitáncol a paraszt legény,</l>
					<l>És Farkas Józsi oly szépen kihúz,</l>
					<l>De a poéta (kincsek közt szegény!)</l>
					<l>Mértéket idegen mintára nyúz.</l>
				</lg>
				<lg>
					<l>A szép toborzó, a lengedező</l>
					<l>Bizony, bizony még járatlan mező,</l>
					<l>Versébe olyat aki tenni mer:</l>
					<l>„Nincs benne mérték!” orditozni kell;</l>
					<l>Sántítson ő is úgy; előre, hátra,</l>
					<l>Mikép a többi azt előtte járta.</l>
				</lg>
				<lg>
					<l>Ezenkívül, mint jó levesbe hús,</l>
					<l>Szükséges volna versbe numerus.</l>
					<l>„Mi a mennydörgő! hogyan illik a</l>
					<l>Költészethez az arithmetika?”</l>
					<l>Hát úgy öcsém, la! ez könnyű dolog!</l>
					<l>Érezni kell csak, és mindjárt tudod. -</l>
				</lg>
				<lg>
					<l>Midőn te így írsz: „A leányka hőn</l>
					<l>Fohászkodék és sírva a mezőn</l>
					<l>Bolyonga; fürti közt lebegve méla</l>
					<l>Szellő susog és zengő Philoméla</l>
					<l>Éneke szól; süt bűbájos világa</l>
					<l>A holdnak. Ime jő azonban drága</l>
					<l>Kedvese, akit oly régen ohajtva</l>
					<l>Várt; felsikolt és csókba forr az ajka -”</l>
					<l>S a többi, - ez neked jó, meghiszem,</l>
					<l>De, mintha sással metszenéd fülem.</l>
				</lg>
				<lg>
					<l>A ritmus oly láthatlan valami,</l>
					<l>Mit inkább érzeni, mint hallani,</l>
					<l>Mit észrevenni (mint a jó egészség</l>
					<l>Szelíd hatásu titkos működését)</l>
					<l>Könnyebb, mikor nincs, mint akkor, ha van;</l>
					<l>Mi nélkül mérték, rím haszontalan;</l>
					<l>S akármint gúzsba kössük: a darab</l>
					<l>Kötetlen, buglyos, próza-vers marad.</l>
				</lg>
				<lg>
					<l>Ha írod a verset, nem öntöd azt,</l>
					<l>Össze nem áll, hiába fúrsz, faragsz,</l>
					<l>Majd itt bicsaklik félre, majd amott,</l>
					<l>És kárba vesz sok oly becses robot,</l>
					<l>Mellyel, ha méltóbb helyre áldozád,</l>
					<l>Megkapálhattad vón’ kukoricád.</l>
					<l>Aztán meg... aztán... hát... álmos vagyok:</l>
					<l>Szervusz öcsém! máskorra is hagyok.</l>
				</lg>
				<p>(1850)</p>
			</div>
		</body>
	</text>
</TEI>