<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2708" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ELSŐ LOPÁS</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2289</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ELSŐ LOPÁS</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ELSŐ LOPÁS</head>
				<p>Költői elbeszélés</p>
				<p>1853</p>
				<lg>
					<l>„Ki ruházta fel a mezők liliomát?</l>
					<l>Ki visel hű gondot az égi madárra?</l>
					<l>Útlan bujdosónak ki vezérli nyomát?</l>
					<l>Kit nevez atyjának az atyátlan árva?</l>
					<l>Él még a jó Isten! ő engem is szeret:</l>
					<l>Megadja, ha kérem, a mai kenyeret.”</l>
				</lg>
				<lg>
					<l>Gazdag Imre szólt így, aki e név mellé</l>
					<l>Egy járomszeget se’ örökölt apjátul;</l>
					<l>Nemes ember volt az, mindenét elperlé:</l>
					<l>Húzza be az ajtót majd valaki hátul,</l>
					<l>Ez volt az öregnek a szava járása;</l>
					<l>Perlett is, ivott is; - a fia, ám lássa!</l>
				</lg>
				<lg>
					<l>És szilaj tulokként nőtt volna fel Imre,</l>
					<l>Ha szerető szívü édes anyja nincsen:</l>
					<l>Az kapatta jókor isten-félelemre,</l>
					<l>Hogy a puha földbe olyan magot hintsen,</l>
					<l>Melyet a hév nem bánt, az eső el nem mos,</l>
					<l>Melynek aratása mindenkor bizonyos.</l>
				</lg>
				<lg>
					<l>Még fülében kongott a harang Imrének</l>
					<l>Mely az anyja mellé apját elkisérte,</l>
					<l>Még lelkében zengett a halottas ének:</l>
					<l>Már felpattant a dob: „ki ád többet érte?”</l>
					<l>És alig oszlott el a bús gyülekezet:</l>
					<l>Nevetkélve, vígan, másik gyülekezett.</l>
				</lg>
				<lg>
					<l>Semmi nélkül maradt Imre, mint az ujja,</l>
					<l>Mert azért a törvény törvény, hogy nem enged;</l>
					<l>Hej! ez egy szót: másé, nehezen tanulja,</l>
					<l>Nehezen felejti az édes mienk-et;</l>
					<l>Más kaszálja rétjét, földjét más takarja;</l>
					<l>Elfordul, ha ott jár, nem is nézhet arra.</l>
				</lg>
				<lg>
					<l>Benyelé az ős per amit csak talála,</l>
					<l>Megmaradt a vén ház, a nagy ronda telek,</l>
					<l>Édes jó anyjáról ez a birtok álla,</l>
					<l>Nem bántá a törvény, de igen a szelek!</l>
					<l>Őszre kelvén, gazzal, kóróval befedte,</l>
					<l>Uj boron a szép lyányt belé is vezette.</l>
				</lg>
				<lg>
					<l>Tizenhét esztendős mult a gazda épen,</l>
					<l>Tizennégy az anyjok, kendernyövés óta:</l>
					<l>Ilyen egy házaspár összeillik szépen,</l>
					<l>Nem más húron pendül a kétféle nóta:</l>
					<l>Mert a világtalan s az ő vak vezére</l>
					<l>Mit tudjon egymásnak vetni a szemére?</l>
				</lg>
				<lg>
					<l>Jól teszi ha olvas, aki ráér, könyvet:</l>
					<l>Imre is jól tette, de ő mindig ráért,</l>
					<l>Dereka megfájul, ha egy kissé görnyed,</l>
					<l>Nem is nagyon él-hal kaszáért, kapáért:</l>
					<l>Sanyarú élet az, egy darab kenyéren:</l>
					<l>Meleg is van nyáron, hideg is van télen.</l>
				</lg>
				<lg>
					<l>Kinyilott az idő: az égi madárnak</l>
					<l>Erdőben, mezőben dús asztal terűle:</l>
					<l>De nem úgy ám, bezzeg, a fiatal párnak!</l>
					<l>Betevő falat is szűken van körűle;</l>
					<l>Liliom’ köntösét meghozá a tavasz:</l>
					<l>A menyecske száján örökös a panasz;</l>
				</lg>
				<lg>
					<l>Hogy ő már az utcán végig menni sem mer,</l>
					<l>Ünneplő ruháit viselőbe fogja;</l>
					<l>Hogy ujjal mutat már őrá minden ember:</l>
					<l>Ni! a régi kendő, a lyánykori szoknya;</l>
					<l>Nemes asszony volna: mennyire szégyenli!</l>
					<l>Az Isten házába sem tud ő már menni.</l>
				</lg>
				<lg>
					<l>Egy tehén, fiastul, meg egy kapa szőlő,</l>
					<l>Ennyi gazdaság volt, ennyit hoza Márta,</l>
					<l>Elébb a tehenet önté fel az őrlő,</l>
					<l>Majd a szölőcskét is a malom lejárta.</l>
					<l>Most napszámba menjen? azt nem szokta Imre,</l>
					<l>Ha birná se’ tenné, csúfra, szégyenszemre.</l>
				</lg>
				<lg>
					<l>Körül-körűlnézte szegény háza-táját;</l>
					<l>Egy rozzant nagy fészer volt még az udvaron:</l>
					<l>Elbontá, eladta köveit és fáját,</l>
					<l>Minek az ól, ha nincs semmiféle barom?</l>
					<l>S minek a nagy udvar? elég volna fele:</l>
					<l>Kicsi helyt megfordúl már az ő szekere.</l>
				</lg>
				<lg>
					<l>Megevé az udvart körül, mint egy lángost,</l>
					<l>(A szomszédok olcsón jutottak hozzája);</l>
					<l>Önnön lakóházát is megkezdi mármost,</l>
					<l>Annak is van egy-két heverő szobája;</l>
					<l>Mint kazal szénának, eladá a végit:</l>
					<l>Keresi a téglát amely ember épit.</l>
				</lg>
				<lg>
					<l>Így eszi hajlékát az a féreg, melynek</l>
					<l>Eledele torma, a háza is torma.</l>
					<l>De hamar elfogyott csekély ára ennek,</l>
					<l>Gondolkozik Imre, hogy mi van még sorba?</l>
					<l>Könnyü kitalálni: fele-ház még ott van:</l>
					<l>De neje várandós minden pillanatban.</l>
				</lg>
				<lg>
					<l>Feje fölűl mármost a tetőt eladja?</l>
					<l>Ezt ily állapottal a pogány se’ tenné.</l>
					<l>Hánykódik erősen szive indulatja,</l>
					<l>Gondjai füződnek véges-végtelenné;</l>
					<l>Tiz-húsz koma csak kell, úgy illik, hiába!</l>
					<l>S talpa fáradságát megveszi a bába.</l>
				</lg>
				<lg>
					<l>Aztán a betegnek egy jó ízü falat,</l>
					<l>Üres kamarához e’ sem utolsó gond;</l>
					<l>Egy üveg pálinka, mindig feje alatt,</l>
					<l>Erősödik attól... (hiszi ám a bolond!):</l>
					<l>Mindezeket Imre megfontolva bölcsen,</l>
					<l>Megindult, hogy a pénzt majd felkéri kölcsön.</l>
				</lg>
				<lg>
					<l>De nem akadt ember, ki megemberelje,</l>
					<l>Bár ajánlá, hogy tud irni jó levelet;</l>
					<l>„Ha tegnap jött volna!... Jőjön őszre kelve...</l>
					<l>Mért nem áll cselédnek?...” Ez volt a felelet.</l>
					<l>Azt se’ bánná, ugymond, ha dolog fejében...</l>
					<l>Adtak jó tanácsot; megköszönte szépen.</l>
				</lg>
				<lg>
					<l>Nagy vásárra készült mind a világ mostan,</l>
					<l>Kiki hazahajtá tinaját, üszőjét,</l>
					<l>Hogy eladja holnap a szomszéd városban,</l>
					<l>A feletlen ökröt, a felhízott sőrét;</l>
					<l>Egyedűl Imrének nincs egy árva borja:</l>
					<l>Mégis az a vásár neki legfőbb gondja.</l>
				</lg>
				<lg>
					<l>Hazajött a csorda, elfekütt a pásztor;</l>
					<l>Imre is lenyugvék a háza tövében;</l>
					<l>Imádkozott volna, mindig tudta másszor,</l>
					<l>Most elakadt benne a kellő-középen;</l>
					<l>El-elmondta félig, meg-meg ujrakezdte,</l>
					<l>Mint amely tanúlón kifogott a lecke.</l>
				</lg>
				<lg>
					<l>Kínálgatja szemét, de nem kell az álom,</l>
					<l>Minden legkisebb neszt; moccanást megérez:</l>
					<l>Majd pók száll arcára láthatatlan szálon,</l>
					<l>Majd egy dallos szúnyog téved a füléhez,</l>
					<l>S hallik a szomszédból (sövényen át hallja)</l>
					<l>Barmok kérődzése, lefekvő sohajja.</l>
				</lg>
				<lg>
					<l>Darabos felhők közt bujkál a hold fénye,</l>
					<l>Elő-előbukkan, majd fellegbe gázol:</l>
					<l>Imrének is úgy tesz jó s rossz érzeménye,</l>
					<l>Nagy kisértet néki az a szomszéd jászol;</l>
					<l>Holdvilág elbúvik sűrü fellegen tul:</l>
					<l>Imre fölkél lassan... Imre lopni indul.</l>
				</lg>
				<lg>
					<l>Nézzétek a tolvajt: ahol megy, ahol megy!</l>
					<l>Karimás kalapját a szemére húzta,</l>
					<l>Azt gondolja, látszik homlokán a bünjegy</l>
					<l>És hogy lesben fekszik kétfelől az utca,</l>
					<l>És, amint hevernek a sötétlő házak,</l>
					<l>Meg-megriad olykor, mintha mozdulnának.</l>
				</lg>
				<lg>
					<l>Megyen öt-hat lépést, ujra visszafordul,</l>
					<l>Minden kapuzugban lát valami rémet;</l>
					<l>Ha! most jőnek, jőnek: az ajtó csikordul...</l>
					<l>Nem, csak a szél lógáz egy sovány kútgémet.</l>
					<l>Világos az utca, sötét a sikátor:</l>
					<l>Rossz lelkiösméret egyiken se’ bátor.</l>
				</lg>
				<lg>
					<l>S amint elcsapódnék egy homályos közön,</l>
					<l>Ruháját valaki visszarántja hátul,</l>
					<l>Szaladna, de nem bír: ijedtében köszön,</l>
					<l>Csakhogy szabadulhat a kihajló fátul.</l>
					<l>Ne menj tovább Imre! bizony a fa gallya</l>
					<l>Nem azért fogott meg, hogy veszted akarja.</l>
				</lg>
				<lg>
					<l>De Imre tovább megy, és az utca torkán</l>
					<l>Ugy rémlik, utána lopódzott valaki:</l>
					<l>Önárnyéka volt az, mert egy felhő sarkán</l>
					<l>A hold fénye épen akkor pillanta ki, -</l>
					<l>De alig nézett ki, azonnal megbánta,</l>
					<l>Szemére azonnal vastag felhőt ránta.</l>
				</lg>
				<lg>
					<l>S megeredt a zápor. Sűrü zuhogással</l>
					<l>Vesszőzte keményen a lombos akácot.</l>
					<l>A fa mellett Imre nagy szivdobogással</l>
					<l>Leskelődött elébb, azután bemászott,</l>
					<l>Kinyitá belül a sövénykapu felét;</l>
					<l>S markába szorítá fokosának nyelét.</l>
				</lg>
				<lg>
					<l>Egy öreg ősz ember volt a házigazda,</l>
					<l>Házőrzeni hagyták sirba szállt cselédi;</l>
					<l>Vékony vacsoráját egy tehén meghozta,</l>
					<l>Nem sok kelle már, de mégis kelle néki.</l>
					<l>E tudva, fokosát megszorítá Imre:</l>
					<l>Szabad ütni, úgymond, önnön védelemre.</l>
				</lg>
				<lg>
					<l>És talán ütött is volna bolond ésszel...</l>
					<l>Imre, Imre! ha most a gazda kilépne,</l>
					<l>Álmosan, ősz hajjal, üres, puszta kézzel:</l>
					<l>Ifiú karodat reá emelnéd-e?...</l>
					<l>Nem felelek róla, mit, mit nem csinálnál:</l>
					<l>Olyan a bűn! nagyobb fiat szűl magánál.</l>
				</lg>
				<lg>
					<l>Egy szó annyi, mint száz: kevés idő mulva</l>
					<l>Saját udvarán volt az üszővel Imre,</l>
					<l>Nagy lélekzetet vőn, nekibátorula,</l>
					<l>Szája pedig ráment egy hála-isten-re:</l>
					<l>Csak midőn kiejté az Isten szót ajka,</l>
					<l>Akkor ütődött meg, gondolkozván rajta.</l>
				</lg>
				<lg>
					<l>Nem azt gondolá ő, hogy majd ráismernek,</l>
					<l>Noha egész falu ott lesz a vásáron;</l>
					<l>Nem is azt, hogy reggel friss nyomára lelnek,</l>
					<l>Bár az is meglátszik az éjjeli sáron;</l>
					<l>Vén tolvaj meghányja elejét, mint végét:</l>
					<l>Ő elébbre teszi lelke üdvösségét.</l>
				</lg>
				<lg>
					<l>Érzi, hogy csömör van az ő udvarában:</l>
					<l>Akárhogy, akármint, ki kell annak menni!</l>
					<l>Még nem volna késő - gondolja magában -</l>
					<l>Megbánással a bűnt jóvá lehet tenni.</l>
					<l>Alig született meg ez a gondolatja:</l>
					<l>A lopott jószágot visszafelé hajtja.</l>
				</lg>
				<lg>
					<l>De megjárta bezzeg. Most fogák a tetten</l>
					<l>Valamely kerűlők, a helység cselédi.</l>
					<l>Hazudnia kell itt - gondolá ijedten -</l>
					<l>Mert az igazmondás soha meg nem védi:</l>
					<l>„Bitangjába’ lelte, gazdájához hajtja,</l>
					<l>Az Isten előtt is ő csak ezt mondhatja.”</l>
				</lg>
				<lg>
					<l>Az isten előtt?... a mindentudó higgye?...</l>
					<l>Még az éji őr is kételkedik benne.</l>
					<l>Másnap előfogta a vármegye tisztje</l>
					<l>S úgy megvallatá, hogy fele is sok lenne:</l>
					<l>De Imre csak abban veti meg a lábát,</l>
					<l>Hogy bitangul lelte más ember jószágát.</l>
				</lg>
				<lg>
					<l>„Eh!” kiált a biró - „azt én kötve hiszem;</l>
					<l>Vagy te hazudsz, fiam, vagy a lábad nyoma,</l>
					<l>Mely egyik udvarból a másikba viszen;</l>
					<l>A kapu, sem nyílott magától ki soha.”</l>
					<l>Imre látta ebből, hogy sarutalpának</l>
					<l>Nagyobb hitele van, mintsem a szavának.</l>
				</lg>
				<lg>
					<l>Most előbeszélte bűnbánó szavakkal,</l>
					<l>Mikép orozá el, s hogyan hajtá vissza.</l>
					<l>„Hát bolond vagyok én?” kiáltott haraggal</l>
					<l>A biró, „vagy ittas, ki eszét megissza?</l>
					<l>Vasat neki, láncot!... majd az ördög higye,</l>
					<l>Hogy a tolvaj, amit ellop, visszavigye!”</l>
				</lg>
				<lg>
					<l>Minek mondjam tovább? tudjuk már a többit, -</l>
					<l>Szomorú ezentul szegény Imre sorsa:</l>
					<l>Lakozván penészes börtönnek az öblit,</l>
					<l>Csúszó-mászó féreg kenyeres pajtása;</l>
					<l>Szellő oda nem száll, napfény oda nem hat,</l>
					<l>Csak a bolthajtásról csepeg bűzös harmat.</l>
				</lg>
				<lg>
					<l>Betevő falatját fojtó könnyel észi,</l>
					<l>Hideglelős vízzel ingerli a szomját,</l>
					<l>Rothadt a levegő, melyet ajkán bészí,</l>
					<l>És rothadt beszédek sértik füledobját:</l>
					<l>Mert nem egyedül van: ott az egész megye</l>
					<l>Régen összeseprett salakja, szemetje.</l>
				</lg>
				<lg>
					<l>Tolvajok, zsiványok, - kik rátarti kénnyel</l>
					<l>Zörgetik a rabság nehéz sarkantyúját;</l>
					<l>Dicsekesznek holmi balkörmű erénnyel,</l>
					<l>A lopást, a rablást tanítják, tanulják;</l>
					<l>S fiatal embernek, aki odatéved,</l>
					<l>Arcáról letörlik a piros szemérmet.</l>
				</lg>
				<lg>
					<l>Vén gazemberek, kik fényesre koptatták</l>
					<l>A bilincset, s most már gyönyörködnek benne. -</l>
					<l>Ezek a tanítást mindennap kiadták</l>
					<l>Imrének is, hogyha valamire menne:</l>
					<l>Oly nehéz betűkből ez a lecke álla,</l>
					<l>Hogy Imrének borzadt minden haja-szála.</l>
				</lg>
				<lg>
					<l>Azt irják mesében egy királyné felől,</l>
					<l>Hogy, amit nappal szőtt, éjszaka fölfejté.</l>
					<l>Imre is úgy kezdte mindennap legelől</l>
					<l>A tanúlást, - éjjel mindig elfelejté;</l>
					<l>Mert, ha lidérc álom a többit megnyomta,</l>
					<l>Szép imádságait sorra mind elmondta.</l>
				</lg>
				<lg>
					<l>Istenéhez tért ő; vagy magába szállott,</l>
					<l>És, mig durva padján várta, hogy a hajnal</l>
					<l>Néki is juttasson egy parányi álmot:</l>
					<l>El-eltépelődék a világi bajjal.</l>
					<l>Tenger baja addig hányta és vetette,</l>
					<l>Míg kifáradt lelkét álomba rengette.</l>
				</lg>
				<lg>
					<l>Az asszony miatt is temérdek a gondja:</l>
					<l>Felőle csak egyszer hoztak üzenetet,</l>
					<l>Hogy nem él a gyermek, halálán az anyja,</l>
					<l>Fia elébb meghalt, azután született.</l>
					<l>„Beh jól járt szegényke!” - Imre búsan szóla,</l>
					<l>„Beh jól járt... csak egyszer élve láttam volna!”</l>
				</lg>
				<lg>
					<l>Egyszer megláthatni... halálnak sem adni...</l>
					<l>Fölnevelni szépen... gyönyörködni benne...</l>
					<l>Mi haszna! mi haszna. - Bolondság siratni:</l>
					<l>Szegényke! hisz’ úgyis világ csúfja lenne.</l>
					<l>„Tolvaj volt az apja, tolvaj fészekbe nőtt -”</l>
					<l>Meg lenne gyalázva Isten, ember előtt.</l>
				</lg>
				<lg>
					<l>„Ember előtt igen” - monda Imre bátran,</l>
					<l>„De nem az előtt, ki a szivet vizsgálja!</l>
					<l>Ha gonoszul tettem, igazán megbántam,</l>
					<l>A megtérő juhot befogadja nyája;</l>
					<l>Becsületem is még talán visszatérül:</l>
					<l>Vagy, ha már égnem kell, ne magam tüzérül!</l>
				</lg>
				<lg>
					<l>„Vagy, ha már égnem kell gyalázat tüzében,</l>
					<l>Ne öntsek ezentul magam arra olajt;</l>
					<l>Ám maradjak tolvaj a világ szemében,</l>
					<l>Csak a magam lelke ne kiáltson tolvajt!”</l>
					<l>Ez vala Imrének erős föltétele;</l>
					<l>Szinte könnyült a vas kezén lábán vele.</l>
				</lg>
				<lg>
					<l>Beteg gyógyulását, rab szabadulását,</l>
					<l>Nem hiába mondják, hogy nehezen várja;</l>
					<l>Imre is ugy várta esztendő mulását,</l>
					<l>Nehéz esztendő volt, de csak leszolgálta;</l>
					<l>Megszűré a fogság: halovány, szintelen,</l>
					<l>Mint idétlen zöldség, mely pincékbe’ terem.</l>
				</lg>
				<lg>
					<l>Tömlöce falától végre búcsut vévén,</l>
					<l>Haza ért egy este önnön udvarába,</l>
					<l>Nem fogadja senki; nem füstöl a kémény,</l>
					<l>Elébe kutyája sem fut farkcsóválva;</l>
					<l>Nem barátságos láng, - ijesztő sötétség</l>
					<l>Néz ki a pitvarból: Imrét öli kétség.</l>
				</lg>
				<lg>
					<l>Benyit a pitvarba, majd a kis szobába;</l>
					<l>Ki az? kérdi egy hang, mintha sirbol jőne;</l>
					<l>Nem soká egy mécsnek halovány világa</l>
					<l>Odasüt az ágyra, holott fekszik nője.</l>
					<l>Fekszik egy év óta, sem élvén, sem halván,</l>
					<l>Isten nyomorékja: kemény hideg szalmán.</l>
				</lg>
				<lg>
					<l>Jó, hogy ád az Isten könyörülő szívet</l>
					<l>Aki meg tud esni irgalomból, ingyen:</l>
					<l>A beteg ágyához is mindennap tévedt</l>
					<l>Egy vigasztaló szó, hogy maga ne légyen;</l>
					<l>Étellel is tartják, - de százszor több ennél,</l>
					<l>Hogy reményt tápláltak a reménytelennél.</l>
				</lg>
				<lg>
					<l>Sok epesztő gonddal, sanyarú munkával</l>
					<l>Éli mostan Imre a földi világot;</l>
					<l>Csüggedező lelke birkozik magával,</l>
					<l>Elcsigázott teste könnyez izzadtságot;</l>
					<l>Napja nem vidulás, éje nem pihenés:</l>
					<l>Öröme, ha van is, az az öröm kevés.</l>
				</lg>
				<lg>
					<l>Beteg ápolását bizni kelle másra,</l>
					<l>Egész héten átal ő hozzá nem láthat:</l>
					<l>Ő maga a földet irtja, töri, ássa,</l>
					<l>Tüskével, bokorral ví nehéz csatákat;</l>
					<l>Mert legelőbb is egy irtásföldet bérle.</l>
					<l>Sok orcaveríték - nem pénz annak bére.</l>
				</lg>
				<lg>
					<l>Eladá a telket, a nemesi házat,</l>
					<l>Gunyhót raka földjén, sárbul, mint a fecske,</l>
					<l>Nem palástolá mész oldalán a mázat,</l>
					<l>Födeléül helyben termett a gaz, tüske;</l>
					<l>Nem örökre épült: öt, hat esztendőre:</l>
					<l>Annyi állandóság sem néz ki belőle.</l>
				</lg>
				<lg>
					<l>Hajnalhasadástol késő éjszakáig</l>
					<l>Imre a kemény föld durva kérgit vájja,</l>
					<l>Néha egy tuskóval birkozván sokáig,</l>
					<l>Mely az utját sokszor naphosszan elállja;</l>
					<l>Néha a gyökeret, amint széjjelszalad,</l>
					<l>Kergetvén kapája, messze, a föld alatt.</l>
				</lg>
				<lg>
					<l>Tüske, tövis tépi, vad venyige vérzi,</l>
					<l>Ág akadoz arcán, bojtorján beléköt;</l>
					<l>Délben a rekedt nap fojtó hevét érzi,</l>
					<l>Hűs hajnalban hullat fagyos veritéket;</l>
					<l>Sokszor a hideg hold éjjeli sugára</l>
					<l>Csodálkozva néz le a késő munkára.</l>
				</lg>
				<lg>
					<l>De ha nehéz munka testét legörbeszti,</l>
					<l>Fölemeli lelkét egy magasztos ének,</l>
					<l>Mellyel bizodalmát táplálja, éleszti,</l>
					<l>Könyörög s hálát ad a jó Istenének;</l>
					<l>Munkája is halad, jobban mintsem várta,</l>
					<l>Bizvást néz előre, örömmel néz hátra.</l>
				</lg>
				<lg>
					<l>Minden talpalatnyi tiszta földet használ,</l>
					<l>Mit kiváj a tövis körme közül bajjal;</l>
					<l>Hol egyéb se’ termett istenverte gaznál,</l>
					<l>Most tengeri diszlik, selyemszőke hajjal;</l>
					<l>Nő a karcsu kender, vígan köt a dinnye,</l>
					<l>Pénzt fog abból látni a gazda erszénye.</l>
				</lg>
				<lg>
					<l>Erejét, munkáját megáldotta Isten,</l>
					<l>Másik évben egy pár igavonót ragaszt;</l>
					<l>Dolgozván sükerrel, dolgozik édesden,</l>
					<l>A nagy tábla földbe már ekét is akaszt;</l>
					<l>Habzik a zöld vetés, ha szellő ingatja.</l>
					<l>Messze futhat benne fürjek pitypalatyja.</l>
				</lg>
				<lg>
					<l>Az asszony is épül. - Nem kuruzsló, bába,</l>
					<l>De kitanult orvos tette rája kezét.</l>
					<l>Mert való hogy Isten adott fűbe-fába</l>
					<l>Gyógyitó erőt, ez helyes példabeszéd:</l>
					<l>Nem is kételkedett Imre fűbe-fába,</l>
					<l>Csak a vén banyáknak a tudományába’.</l>
				</lg>
				<lg>
					<l>De nem írom tovább élete folyását,</l>
					<l>Ki magán segíte, megsegíté Isten:</l>
					<l>Visszaadá neki szerető jó társát,</l>
					<l>Sokra ment magában, többre mentek ketten:</l>
					<l>Évrül-évre mindig gyarapult a vagyon,</l>
					<l>Az is lett idővel, hogy kire maradjon.</l>
				</lg>
				<lg>
					<l>Ezt a történetet, még gyerek-koromban,</l>
					<l>Egy öreg ősz ember beszélette nékem;</l>
					<l>Nyájas, piros arca most is előttem van,</l>
					<l>Jó gazdának tarták az egész környéken;</l>
					<l>Isten háza mellett volt egy szép új háza,</l>
					<l>Mind a két hajlékra holtig ő vigyáza.</l>
				</lg>
				<lg>
					<l>Sokszor a kis padhoz mellé gyűltek este</l>
					<l>Gyermeki, szomszédi, sőt az egész utca,</l>
					<l>Ajakárul a szót minden ember leste,</l>
					<l>Várta, hogy mozdúljon hófehér bajusza; -</l>
					<l>Hol a szent írásból vette ő példáit,</l>
					<l>Hol a magyaroknak beszélte királyit.</l>
				</lg>
				<lg>
					<l>Mikor ezt elmondá, amit én leírtam,</l>
					<l>Egymásra tekinte számos hallgatója;</l>
					<l>Gyermek-ember lévén a nagyobb rész ottan,</l>
					<l>Az öreg gazdához álmélkodva szóla:</l>
					<l>„Nem hinné az ember, ha kelmedet látja</l>
					<l>Hogy valaha lopott, édes Imre bátya!”</l>
				</lg>
			</div>
		</body>
	</text>
</TEI>