<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_1133" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Daliás idők [2]</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2740</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Daliás idők [2]</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Daliás idők [2]</head>
				<p>második dolgozat</p>
				<p>Első ének</p>
				<p>(Ugyanaz, mint az első dolgozatban)</p>
				<p>Második ének</p>
				<p>,Jeles öklelések akkor ott levének.’</p>
				<p>Ilosvai</p>
				<p>1</p>
				<lg>
					<l>Futott a sebes hír, elfutott íziben,</l>
					<l>Mi akar most lenni odalent Kesziben:</l>
					<l>Fényes hadijáték, melynek neve torna,</l>
					<l>Forr oda a népség, mert hogy is ne forrna!</l>
					<l>Mindjár’ zajosabb lett az öreg sasfészek;</l>
					<l>Ünnep szombatján már gyűlnek a vitézek</l>
					<l>Víni a szép lyányért, vagy dús birtokáért,</l>
					<l>Vagy csak időtöltés, mulatság okáért.</l>
				</lg>
				<p>2</p>
				<lg>
					<l>Toldi azonközben, Budán lévén lakos,</l>
					<l>Király udvarában vala mindennapos. -</l>
					<l>Nem egyszer hozá fel, tréfa közt a király:</l>
					<l>„No, fiam Miklós, hát?... hogy lesz Rozgonyinál?...</l>
					<l>Gazdag a lyány, szép is, nem hiábavaló:</l>
					<l>Épen hozzád illő, épen neked való...”</l>
					<l>Fejét rázta Miklós, mintha talán a szót</l>
					<l>Ki akarná rázni a füléből - s nem szólt.</l>
				</lg>
				<p>3</p>
				<lg>
					<l>De midőn bajtársi az előszobában</l>
					<l>Faggatják, nem igen válogat szavában:</l>
					<l>„Ej, mit! nekem asszony? és kölönc egy falka?</l>
					<l>Hogy utánam ríjon, mint az ajtó sarka</l>
					<l>Mindig, valahányszor az ajtót behúzom?...</l>
					<l>Mindig, valahányszor a lábam kihúzom?</l>
					<l>Eh! megleszek igy is: ha ma itt, holnap ott:</l>
					<l>Kedvesebb nekem a nőtelen állapot.”</l>
				</lg>
				<p>4</p>
				<lg>
					<l>Ezt dörmögte Miklós, ez az ő nótája,</l>
					<l>Ha nagyon zaklatják, hitet is mond rája;</l>
					<l>Özvegy édes-anyja pedig mennyit kérte!</l>
					<l>Csuda, hogy ez egyet meg nem teszi érte.</l>
					<l>„Fiam, édes fiam, mért nem házasodol?</l>
					<l>Elkapott a világ: hidd meg: elkárhozol!”</l>
					<l>Így intette anyja százszor is azelőtt;</l>
					<l>De csak hallgatással vőn a bajnok erőt.</l>
				</lg>
				<p>5</p>
				<lg>
					<l>Egyszer ugyan közel járt már, így mesélik,</l>
					<l>A házasodáshoz, benne is volt félig;</l>
					<l>Megszerette a lyányt, nyomba’ meg is kérte,</l>
					<l>Azt hivé, a lelkét odaadná érte;</l>
					<l>Már az esküvőre nem hiányzott semmi,</l>
					<l>Csupán nagy szakállát kelle még levenni,</l>
					<l>(Ugy szokták a nősök,) Toldi le nem vágta:</l>
					<l>Megmaradt a szakáll, s elmaradt a mátka.</l>
				</lg>
				<p>6</p>
				<lg>
					<l>Hogy aztán közelge piros pünkösd napja,</l>
					<l>Gondját a király is leveté egy napra,</l>
					<l>Hiszen olykor-olykor tán az is pihenhet,</l>
					<l>Ki maga vesződik milliomok helyett.</l>
					<l>Testőrző hadából kiszemel nehányat,</l>
					<l>Toldi szabadkozott, de nincsen bocsánat,</l>
					<l>„Ugy se’ ví a lyányért” - mindegy, nincs kegyelem</l>
					<l>Mond Lajos király: „csitt! el fogsz jőni velem.”</l>
				</lg>
				<p>7</p>
				<lg>
					<l>Lóra ül még egyszer s Keszibe lemégyen</l>
					<l>Az öreg nemeshez: gondolá, nem szégyen</l>
					<l>Mert a népe kedvét ugy szerette nézni,</l>
					<l>Mint az apja játszó gyermekeit nézi,</l>
					<l>Addig-addig nézi, hogy közéjök vegyűl,</l>
					<l>De azér’ kilátszik az apróság közűl:</l>
					<l>Ugy tett Lajos épen: játszott is, ivott is:</l>
					<l>De azér’ nagyobb volt, - király volt ő ott is.</l>
				</lg>
				<p>8</p>
				<lg>
					<l>Este a kompolti várkastélyban háltak,</l>
					<l>Hajnali szellővel megin’ utra szálltak;</l>
					<l>Még szárnyára sem kelt a nagy út harmatja</l>
					<l>S a tegnapi nyomot épségben mutatja;</l>
					<l>Szőke a mező is, mintha deres lenne;</l>
					<l>Lova kesely körmét vígan mossa benne;</l>
					<l>Toldi a csapattal követi sebtében...</l>
					<l>Vele fut a hold is, visszafut az égen.</l>
				</lg>
				<p>9</p>
				<lg>
					<l>Hát egyszer a pusztán, selyemszőke hajjal,</l>
					<l>Emeli fejét a piros arcu hajnal!</l>
					<l>Kíséri a nagy nap, burokba’ születvén,</l>
					<l>Sugárit a földre széllyelteregetvén;</l>
					<l>Száz meg száz pacsirta a mezőt ellepi;</l>
					<l>Mindenütt a virág! minden oly ünnepi!</l>
					<l>Az idő e napnak nem maradt adósa:</l>
					<l>Olyan a szép pünkösd, mint egy kinyilt rózsa.</l>
				</lg>
				<p>10</p>
				<lg>
					<l>Ebéd tájon immár nagy süvegű sátrak,</l>
					<l>Mint valamely tábor, messzünnen tarkálltak,</l>
					<l>Hallatszott is vékony csöngettyük rivása,</l>
					<l>Buzgó jámbor népnek templomba hivása.</l>
					<l>Lépteit a király kettőzteti gyorsan,</l>
					<l>Amint odagondol, egyszeribe’ ott van;</l>
					<l>Körülveszi bizvást férfi, asszony, gyermek,</l>
					<l>Hogy öröm azt nézni a szegény embernek.</l>
				</lg>
				<p>11</p>
				<lg>
					<l>Rozgonyi lakása nem valami fényes,</l>
					<l>De akkor-időben nem is volt szegényes,</l>
					<l>Nem gyalázta vályog erős tégla falát,</l>
					<l>Sok henye kőtámasz terhelte oldalát;</l>
					<l>De bizony szűk lett az ilyes alkalomra,</l>
					<l>Egy-két szoba van csak: a többije kamra,</l>
					<l>Gabonás, szalonnás, pince, raktár, magtár:</l>
					<l>A nagyhasu háznak minden része csak tár.</l>
				</lg>
				<p>12</p>
				<lg>
					<l>De a szives gazda kilelé a sorját;</l>
					<l>Hogy a becsülete ne szenvedjen csorbát</l>
					<l>S azt ne mondja a ház minden érkezőnek:</l>
					<l>„Kivűl tágasabb ám!” ha vendégi jőnek.</l>
					<l>Cifra sátorokat veretett a gyöpre,</l>
					<l>Szőnyeggel bevonva, deszkára, cölöpre;</l>
					<l>Telt is a költsége; hogy nem is sajnálta:</l>
					<l>Érdemes vendégit jó tanyára várta.</l>
				</lg>
				<p>13</p>
				<lg>
					<l>Itt fogadá mostan királyi vendégét,</l>
					<l>Legszebb sátorába hítta ő felségét;</l>
					<l>Alig leli helyét, szolgálja, köszönti...</l>
					<l>Csakhogy a lelkét már elébe nem önti.</l>
					<l>De Lajos igy szóla: „sem étel, sem ital</l>
					<l>Nincs helyén barátim; hagyján a viadal!</l>
					<l>Mig Isten házába nem megyünk mindnyájon,</l>
					<l>Hogy az Ur szent lelke ma reánk is szálljon.”</l>
				</lg>
				<p>14</p>
				<lg>
					<l>Ily szép szavak után maga mindjárt kele</l>
					<l>És megindult gyalog; az urak is vele:</l>
					<l>Urak asszonyságok; deli szűzek sorral,</l>
					<l>Gyöngyös pártáikon lebegő fátyollal.</l>
					<l>Sokan beszorultak, amennyin befértek,</l>
					<l>De bizony kivűl is maradt ám temérdek:</l>
					<l>Templom helyen a menny kéklő boltozatja</l>
					<l>Buzgó éneklésök’ messzi hangoztatja.</l>
				</lg>
				<p>15</p>
				<lg>
					<l>Vége szakadván az isten-tiszteletnek,</l>
					<l>Hamar a játékot kezdeni sietnek;</l>
					<l>Falatoz az éhes; a levente készül,</l>
					<l>Aki szép lyányt óhajt diadalmi részül.</l>
					<l>Zeng a zeneszerszám: tárogató jajgat,</l>
					<l>Fütyülő sípokhoz nagy tülök kurjongat,</l>
					<l>Ropog az apró dob, a tábori böffen,</l>
					<l>Mint a bölönbikák egy nádasba’ többen.</l>
				</lg>
				<p>16</p>
				<lg>
					<l>Nyerit a harci mén, alig leli helyét,</l>
					<l>Előre szegzi mind hegyes dárda-fülét;</l>
					<l>Nyihog, kapál, rug, vág Toldi paripája:</l>
					<l>Ha most el nem szakad, jó erős a pányva.</l>
					<l>Maga Miklós jár-kel, bosszankodva szörnyen</l>
					<l>Minek is jött ide? azért, hogy pihenjen?</l>
					<l>Hogy leüljön félre? valamely ebzugba?</l>
					<l>S ottan bámészkodjék, keze-összedugva?...</l>
				</lg>
				<p>17</p>
				<lg>
					<l>Kérdezi Tar Lőrinc, kenyeres pajtása,</l>
					<l>Vele tanyázván, mint sátorbeli társa:</l>
					<l>„Mi bajod levente, hogy oly nagyokat lépsz?”</l>
					<l>„Semmi, szólt a másik, bolondság az egész.</l>
					<l>Azt gondoltam: hátha megcserélnék veled?</l>
					<l>Fölvenném sisakod, páncélod, fegyvered?...</l>
					<l>Termetünk hasonló mind lovon, mind gyalog -”</l>
					<l>„Ugy de, monda Lőrinc, az én kezem balog!”</l>
				</lg>
				<p>18</p>
				<lg>
					<l>Felelt arra Miklós: „no azt vettem észre!</l>
					<l>Nem is vivok jobbra, hanem csak balkézre;</l>
					<l>Bizd én rám, azalatt bújj el és légy veszteg.”</l>
					<l>Rá is bizta Lőrinc, ebbe’ megegyeztek.</l>
					<l>Odakint azonban nyüzsög a tenger nép,</l>
					<l>Víni a leányért számos ifju fellép:</l>
					<l>Butkai, Lorántfi, Kompolti, Pohárnok</l>
					<l>S többen a sorompó gémje előtt várnak.</l>
				</lg>
				<p>19</p>
				<lg>
					<l>Ott acélüng habzik lovon és gazdáján,</l>
					<l>Ott páncél dagad a bajnok szive-táján,</l>
					<l>Zárt sisakon nagy toll bokrosan imbolyog,</l>
					<l>Drágakő csillámlik, arany ezüst sajog;</l>
					<l>Ott suhogó selyem, puha bolyhu bársony,</l>
					<l>Nyusztperém egyiken, hermelin a máson;</l>
					<l>Daliát és nézőt terheli a pompa; -</l>
					<l>Ritka helyen látni ennyit egy-izromba.</l>
				</lg>
				<p>20</p>
				<lg>
					<l>Képzeljen valaki, mintha álmodná, most</l>
					<l>Százszinü sátrakból egy tündéri várost,</l>
					<l>Fövenytől aranyló piacot középen,</l>
					<l>Festett uj korláttal bekerítve szépen;</l>
					<l>Körül, a sok színben, szűzek, asszonyságok</l>
					<l>Mint ablak közt nyiló szebbnél szebb virágok -</l>
					<l>Hej! a fiatalság föl-fölnéz e tájra,</l>
					<l>Mint piros almáért gyermek a nagy fára.</l>
				</lg>
				<p>21</p>
				<lg>
					<l>Majd az igazlátók a sorompó felett</l>
					<l>Egy magasabb polcon foglalának helyet;</l>
					<l>Fölnyitá a gémfát a szolgáló-mester,</l>
					<l>Futkos ide-oda, látszik, hogy nem röstel;</l>
					<l>Régi szertartásból a fövenyet bottal</l>
					<l>Megszurdalja: nincs-e tőr, vagy hurok ottan?</l>
					<l>Hirdeti, hogy nincsen, igazán megy a sor; -</l>
					<l>Most kürtjébe fúvall s igy kiált háromszor:</l>
				</lg>
				<p>22</p>
				<lg>
					<l>„Vitézek, daliák, a sorompó nyitva! -</l>
					<l>Nevezetes harci-játék leszen itt ma,</l>
					<l>Királyi pecséttel, a szép Piroskáért,</l>
					<l>Rozgonyi uramnak kedves egy lyányáért!”</l>
					<l>Erre minden bajnok a nyilát kihuzta,</l>
					<l>Ki légyen az első? kocka határozta;</l>
					<l>Páronként ereszti őket a bajmester,</l>
					<l>A vad lovak elől könnyen ugró testtel.</l>
				</lg>
				<p>23</p>
				<lg>
					<l>S megosztja közöttük a napot a szelet</l>
					<l>Aranyos botjával vágván feje felett.</l>
					<l>Most a két vas-ember, körme is páncélba’,</l>
					<l>Messziről egymásnak pajzsát veszi célba;</l>
					<l>Vágtat a ló, vágtat, nem is győzne jobban,</l>
					<l>Háromhegyü dárda feszül a marokban,</l>
					<l>Összecsap a két hős: a paizs megkondul:</l>
					<l>Egyik, vagy mindkettő, hanyatt-homlok fordul.</l>
				</lg>
				<p>24</p>
				<lg>
					<l>Van olaszdöfés, hogy magas deszkapalánk</l>
					<l>Választja el őket, mintegy udvar gyanánt;</l>
					<l>Van német-rohanás: ember, ló kitömve,</l>
					<l>Hogy röpit a szalma velök egyetembe;</l>
					<l>Hanem a legtöbb rész, ösi magyar módon</l>
					<l>Hegyes acélt hordoz a bajvivó rúdon:</l>
					<l>Mirevaló a pajzs? védje kiki magát,</l>
					<l>Vagy, ha ezt nem tudja, ám hadd szegje nyakát!</l>
				</lg>
				<p>25</p>
				<lg>
					<l>Sokan víttak immár a daliák rendben,</l>
					<l>Kiket elszámlálni se’ időm se kedvem;</l>
					<l>Sok dárda törött el, röpüle sok tarcsa,</l>
					<l>Hogyha nem volt ember, aki azt megtartsa.</l>
					<l>De most im beugrat egy balog, egy sete;</l>
					<l>Kérdezi a népség: vajon ki lehet e?</l>
					<l>Nem gyanítják, hogy az önnön maga Toldi,</l>
					<l>Mert mi szükség annak balkézzel harcolni!</l>
				</lg>
				<p>26</p>
				<lg>
					<l>Azt hivék bajtársi, hogy, amennyi kedve,</l>
					<l>Sátorában alszik; földre heveredve,</l>
					<l>Az egész játékot semmire becsűli;</l>
					<l>Ha tudnák, kivel fog a bajuk meggyűlni!</l>
					<l>Pedig az erejét nem is adja ez ki,</l>
					<l>Nem magáért, hanem csak Lőrincér’ tesz ki;</l>
					<l>Helybehagyá Lőrinc (lesve a sátorban)</l>
					<l>Megvallotta, hogy már ő se’ vína jobban.</l>
				</lg>
				<p>27</p>
				<lg>
					<l>Az első vitéznek, kivel Toldi játszik,</l>
					<l>Tompa nagy ütéstől szeme is káprádzik,</l>
					<l>Felfordul a világ - ő pedig lefordul, -</l>
					<l>Alig birta magát fölszedni a porbul.</l>
					<l>Személye kilétét hiába titkolta,</l>
					<l>Többen ráismertek, hogy az ifju Kolta;</l>
					<l>Almás-szürke lovát elvezette gyalog;</l>
					<l>Nem neheztel érte, hisz’ katona dolog.</l>
				</lg>
				<p>28</p>
				<lg>
					<l>Erre másik állt be: az apró Balassa,</l>
					<l>(Könnyű ráismerni) a király inassa,</l>
					<l>Szemes, fürge bajnok, eleven mint a csik,</l>
					<l>Toldi rúdja elől gyorsan félrehajlik.</l>
					<l>De Miklós a rúddal oldalvást lepedzi,</l>
					<l>Szánja a kengyelvas, lábát nem ereszti,</l>
					<l>Lova meghurcolja sarkantyúnál fogva,</l>
					<l>Nagy vargabetűt ír fejjel a homokba.</l>
				</lg>
				<p>29</p>
				<lg>
					<l>Toldi pedig intett, hogy még víni kíván;</l>
					<l>Jelt ad a bajmester, más lovagot híván,</l>
					<l>De vontatva készül Lőkös, a harmadik,</l>
					<l>Ráér a jó Miklós széllyelnézni addig.</l>
					<l>Lova lassan ballag; körbe-körbe léptet,</l>
					<l>Nézi a nézőket, a sok szép cselédet,</l>
					<l>Mintha kertben volna, mind virág közt járna...</l>
					<l>Páncélos dereka nem hajlik utána!</l>
				</lg>
				<p>30</p>
				<lg>
					<l>Ezalatt Piroska rózsaszin sátorban</l>
					<l>A vitéz fiúkat nézi vala sorban;</l>
					<l>Keresi félszemmel: köztük van-e Toldi?</l>
					<l>Mert, hogy azt szeretné, könnyü elgondolni:</l>
					<l>Szeretné neméért, szeretné nevéért,</l>
					<l>Szeretné ma látott deli személyéért;</l>
					<l>Visszaveti lengő fátyolát, hogy lássa.</l>
					<l>Mond neki valamit szíve dobogása.</l>
				</lg>
				<p>31</p>
				<lg>
					<l>Toldi is a lyányra - de csak amúgy fennyen -</l>
					<l>Odaveti szemét... el se’ vette könnyen!</l>
					<l>S mint midőn az ember érez benső vádat,</l>
					<l>Azt se’ tudja, hogy mért? lelke úgy rátámad:</l>
					<l>Lovagi sisakja mintha égne arcán</l>
					<l>Oly igen pirul e mai tolvajharcán,</l>
					<l>Mintha útja veszen nem találja célját...</l>
					<l>Nagy hosszú sohajtás emeli páncélját.</l>
				</lg>
				<p>32</p>
				<lg>
					<l>Ekkor esett az, hogy Toldi és Piroska</l>
					<l>Együvé gondoltak, ketten egy dologra,</l>
					<l>Együvé gondoltak, együtt sohajtottak,</l>
					<l>Amiről magok is tán semmit se’ tudtak.</l>
					<l>Ekkor esett az, hogy két ifiú cseléd</l>
					<l>Szíve szerelmének fonta már kötelét,</l>
					<l>Kötelét halálos, örök szerelemnek...</l>
					<l>Én uram istenem, add jó végit ennek!</l>
				</lg>
				<p>33</p>
				<lg>
					<l>Már azonban Lőkös, Toldi vívótársa,</l>
					<l>Feszíté dorongját, készen a futásra,</l>
					<l>„Jól vigyázz! ne hibázz!” riad a bajmester;</l>
					<l>Szégyelli azt Miklós (neki szól most egyszer):</l>
					<l>Öklelő szerszámát kapja jobb kezébe,</l>
					<l>Hogy előbb senye volt, most nem jut eszébe,</l>
					<l>Hanyatt löki Lőköst nagy marha lovastul, -</l>
					<l>Az ember füle majd siket lesz a tapstul.</l>
				</lg>
				<p>34</p>
				<lg>
					<l>Nem is akadt ember, hogy Miklóssal víjon,</l>
					<l>Senkinek se’ kellett a leány e díjon;</l>
					<l>Csak Rozgonyi Máté szíveli nehezen</l>
					<l>Hogy Piroska húga más vitézé leszen,</l>
					<l>Húga es vagyonja. Ő hiába kérte:</l>
					<l>Most fejével immár kell játszani érte;</l>
					<l>Kiugrat a sorból: „vagy élet vagy halál!”</l>
					<l>Az erős Toldival átellenbe’ megáll.</l>
				</lg>
				<p>35</p>
				<lg>
					<l>Hanem, mikor aztán lobogó kantárral</l>
					<l>Megered a két ló a dalia párral,</l>
					<l>Feszesen a dárdák meszire kinyúlnak</l>
					<l>Mint egyenes szarva csődör egyszarvúnak,</l>
					<l>S látja, mint egy gályát, közelítő szörnyet,</l>
					<l>Nevekedni Toldit: Rozgonyi elszörnyed,</l>
					<l>Lágy szivét elejti, vak dühét felejti,</l>
					<l>Rúdja fényes hegyét a homokba rejti.</l>
				</lg>
				<p>36</p>
				<lg>
					<l>Visszarántá Miklós tanult lova száját,</l>
					<l>Pisszegés, hurítás üldözé a gyávát;</l>
					<l>De a mulatságnak azér’ nem lett vége,</l>
					<l>Tovább is szerette nézni ő felsége.</l>
					<l>Sokan törtek láncsát, lovon úgy, mint gyalog,</l>
					<l>Voltak mindenféle testi viadalok,</l>
					<l>Ember ember ellen, vagy csapat csapattal,</l>
					<l>Múlaták a királyt ügyes fordulattal.</l>
				</lg>
				<p>37</p>
				<lg>
					<l>Birkozás, lovaglás, kopjavetés járta,</l>
					<l>Dolgozott nyil és kard, buzogány és dárda;</l>
					<l>Majd paraszt szerszám is jött napfényre végül</l>
					<l>Kasza, villa, fustély - csupa nevetségül.</l>
					<l>Toldi is, rossz kedvét el akarván űzni,</l>
					<l>Mint a sáskafölhőt nagy lárma elűzi,</l>
					<l>Toldi is beállít egy goromba cséppel:</l>
					<l>No hiszen jaj annak, akit ez megcsépel!</l>
				</lg>
				<p>38</p>
				<lg>
					<l>Megereszti nyakát a csép, mint egy gólya,</l>
					<l>Kelepel a végén szijjas hadarója,</l>
					<l>Csattog össze a rúd, a páncél is pattog,</l>
					<l>Tombol a két vívó, döng a föld alattok.</l>
					<l>Toldi a bajtársát vissza-visszagyűri,</l>
					<l>Három ízben a tért vele megkerüli;</l>
					<l>Támad iszonyú zaj, kacag a tenger nép,</l>
					<l>Úgy, hogy nevettében megrendül a környék.</l>
				</lg>
				<p>39</p>
				<lg>
					<l>Így lett vége ama híres viadalnak,</l>
					<l>Követé pompája teritett asztalnak,</l>
					<l>Azután meg a tánc, jutalom osztása,</l>
					<l>Egy szép rózsaszálnak a leszakasztása.</l>
					<l>Rozgonyi csak inte, és az adott jelre</l>
					<l>Sátor ereszkedett a bajvívó helyre</l>
					<l>Nagy magas árbócról száz meg száz kötélen,</l>
					<l>Roppant fehér vászna lobogott a szélen.</l>
				</lg>
				<p>40</p>
				<lg>
					<l>Sátor alá pedig a szolgalegények</l>
					<l>Háromszáz személyre asztalt teritének,</l>
					<l>Mert a többi kivűl, a padokban, evett,</l>
					<l>Aki nem érdemle nagy vitézlő nevet.</l>
					<l>Asztalhoz is űle a király, a vendég:</l>
					<l>Szép ruhás hölgyekkel az idősb leventék,</l>
					<l>Mert az ifjabbaknak fenszolgálni illett,</l>
					<l>Nyájas susogással a fehérnép mellett.</l>
				</lg>
				<p>41</p>
				<lg>
					<l>Mielőtt azonban a ragyogó tálba</l>
					<l>Mártott volna Lajos: először felálla;</l>
					<l>Minden ember tudja fejedelmi célját,</l>
					<l>S követé a buzgó keresztyéni példát;</l>
					<l>Egy szép asztaláldást monda ő felsége,</l>
					<l>Szava messzi csengett a nagy csendességbe,</l>
					<l>Halkal minden ember utána könyörgött;</l>
					<l>Az erős vitézek hangja mélyen dörgött.</l>
				</lg>
				<p>42</p>
				<lg>
					<l>De, mikor az áment rányomá a népség</l>
					<l>Vette Lajos király csillagos nagy kését,</l>
					<l>(Gyémánttól, rubintól csillogott a nyele),</l>
					<l>Kenyerébe szúrta, s tálba mártott vele.</l>
					<l>Kiki hozzáláta örvendetes arccal,</l>
					<l>Kinálván a gazda, egyszersmind az asztal;</l>
					<l>Igazán nagy beteg volna (és nagy csoda!)</l>
					<l>Ki egy olyan asztalt éhen hagyna oda.</l>
				</lg>
				<p>43</p>
				<lg>
					<l>Hogy aztán elég részt vőnek az evésből,</l>
					<l>(Rozgonyiként szólva: sokat a kevésből!)</l>
					<l>Monda Lajos: „Hát már fel sem is köszöntöd,</l>
					<l>Leányom Piroska, nemes Csuta Györgyöt?”</l>
					<l>Elpirúlt a szép szűz; poharát emelé,</l>
					<l>Az arany pohárba rózsát márta belé:</l>
					<l>Pici piros ajka tükrözött a szélén -</l>
					<l>S nyújtá a királynak. Szólt ez, átalvévén:</l>
				</lg>
				<p>44</p>
				<lg>
					<l>„Adjon Isten áldást e mai munkára,</l>
					<l>Örvendő öregkort az örömapára,</l>
					<l>Örökös jóllétet a magyar hazára:</l>
					<l>Tiszta, igaz szívből kivánja királya!”</l>
					<l>Erre, nem tudom ki, a parasztság között</l>
					<l>Nagy cserép kannával odakünn így köszönt:</l>
					<l>„Éltesse a királyt szegény nép javára!”</l>
					<l>Ezer meg ezer száj mennydörög szavára.</l>
				</lg>
				<p>45</p>
				<lg>
					<l>Este szakadt vége az evés-ivásnak;</l>
					<l>A fiatalság már suttoga egymásnak,</l>
					<l>Hogy e drága időt nagy-hiába vesztik:</l>
					<l>Zúgolódott, hogy a táncot még se’ kezdik.</l>
					<l>Végre fölszedék a hosszu asztalokat,</l>
					<l>Gyujtának azonnal viaszgyertyát sokat;</l>
					<l>Csillagzott a gyertya ezerféle kőben,</l>
					<l>Gyémántos boglárban, arany karkötőben.</l>
				</lg>
				<p>46</p>
				<lg>
					<l>Majd a tárogató, síp, dob, amikor szólt,</l>
					<l>Kezdének az ifjak daliás toborzót</l>
					<l>A szép sátor alatt, körbe’ karikába’,</l>
					<l>Kiveré a nótát a vitézek lába.</l>
					<l>Pengett a sarkantyu, mind egyszerre pengett,</l>
					<l>A fehér kócsagtoll mind egyszerre lengett,</l>
					<l>Tánc közben a melles, tomporás vitézek</l>
					<l>Délcegen egymással farkas-szemet néztek.</l>
				</lg>
				<p>47</p>
				<lg>
					<l>A fehérnép pedig, mint egy gyöngyös párta,</l>
					<l>Körűl a padokon a tánc végit várta:</l>
					<l>Legelt a sok szép szem a fiatalságon,</l>
					<l>Valamint a méhraj a mézes virágon.</l>
					<l>Köntösük szegélyét a víg zeneszóra</l>
					<l>Emelgette piros papucsoknak orra;</l>
					<l>Szemükből ragyogott a szomju kivánság; -</l>
					<l>Mint egy rózsagyepű, úgy ült a leányság.</l>
				</lg>
				<p>48</p>
				<lg>
					<l>A vitézi táncot követé a páros,</l>
					<l>De nem olyan csélcsap, nem olyan betyáros:</l>
					<l>Halkan, palotásan a király kezdé meg,</l>
					<l>Illett a magyar tánc a legfőbb személynek;</l>
					<l>Szép Piroskát egyszer-kétszer megforgatta,</l>
					<l>S azzal édes terhét más vitéznek adta;</l>
					<l>Most felállnak többen, vigabb nóta perdűl,</l>
					<l>Szilaj kedvben a tánc csak a végin cserdűl.</l>
				</lg>
				<p>49</p>
				<lg>
					<l>Majd a párnatáncnak következvén sorja,</l>
					<l>Legény is, leány is a térdvánkost hordja,</l>
					<l>Zöld bársony a párna: viszi kis kezébe’</l>
					<l>S letérdel Piroska... a király elébe.</l>
					<l>De Lajos a tánctól nyájasan szabódott,</l>
					<l>Elengedte a lyány... nem a szűzi csókot!</l>
					<l>Mit tegyen? megadta, rá meg is ölelte;</l>
					<l>Repesett e dolgon minden ember lelke.</l>
				</lg>
				<p>50</p>
				<lg>
					<l>Azután egyedűl lejte szép Piroska,</l>
					<l>Földig hófehérben, mint egy virágos fa,</l>
					<l>Melyet a könnyű szél erre-arra lenget;</l>
					<l>Táncra híja Toldit, annak már nem enged,</l>
					<l>Nem is kérte Miklós, nem is szabadkozott,</l>
					<l>Komor tekintete nyomba’ megváltozott,</l>
					<l>S mint borisza ember meghúzott kancsóba:</l>
					<l>Szeme, szíve, lelke odalőn egy csókba.</l>
				</lg>
				<p>51</p>
				<lg>
					<l>Azzal ölön fogta, és járta középen,</l>
					<l>Nagyokat ujjantva szilaj örömében;</l>
					<l>Megmutatta, hogy mily könnyen elbir karja</l>
					<l>Egy fehércselédet, ha épen akarja;</l>
					<l>Fel-felkapta néha, mint vihar a pelyhet,</l>
					<l>Mintha csak ruháját vinné maga helyett;</l>
					<l>Lebben a leányzó, mint kopján a zászló:</l>
					<l>Az erős vitézzel a könnyü leányzó.</l>
				</lg>
				<p>52</p>
				<lg>
					<l>Így mulatozának, valameddig tetszett,</l>
					<l>Mignem éjfél tájban már a hold is tetszett;</l>
					<l>Akkor pihenés lőn, díjak elosztása,</l>
					<l>Vitéz eleinknek hajdani szokása.</l>
					<l>Összeülnek mostan a viadal-birák</l>
					<l>Kik a harc folyamát egy nagy könyvbe irák</l>
					<l>Nevezik nevérül, vagy csak cimerérül</l>
					<l>Melyik vitéz mit kap diadalmi bérül.</l>
				</lg>
				<p>53</p>
				<lg>
					<l>A jutalmat pedig egy-egy szép szűz adja,</l>
					<l>Meghajol a vitéz, mikor elfogadja;</l>
					<l>Megcsókolja a lányt, mert ez kötelesség,</l>
					<l>Nem hiszem azonban, hogy terhire essék.</l>
					<l>Öv, szügyellő, tarsoly, - gyenge kezek míve,</l>
					<l>Örül az ilyesnek ifju bajnok szíve; -</l>
					<l>Csótár, boglár, forgó bőven telik ottan:</l>
					<l>Rozgonyi se’ fukar, s a király is ott van!</l>
				</lg>
				<p>54</p>
				<lg>
					<l>Mind eloszták immár, csak egy vala hátra:</l>
					<l>Kié? kiki tudja, mégis alig várta:</l>
					<l>Egy gyűrű, jegy-gyűrű - köve, jaj, beh szépen</l>
					<l>Villog a Piroska remegő kezében!</l>
					<l>Eredj, Toldi Miklós, eredj oda, vedd el!</l>
					<l>Te vagy arra méltó sok vitézi tettel,</l>
					<l>Bajnok termeteddel, szerető sziveddel -</l>
					<l>Eredj oda, Miklós, a tiéd az, vedd el!</l>
				</lg>
				<p>55</p>
				<lg>
					<l>Így ütött ki a csin; - így még akkor este</l>
					<l>Rozgonyi Piroskát Toldi eljegyezte</l>
					<l>Az összes nép előtt és a király előtt,</l>
					<l>És, ki mindent jól lát, a nagy Isten előtt. -</l>
					<l>Toldi kárpótlásul, mivel úgy is kérte,</l>
					<l>Lőrincnek a huga jobb kezét igérte; -</l>
					<l>De már ideje, hogy oszoljon a vendég</l>
					<l>S menjenek alunni a fáradt leventék.</l>
				</lg>
				<p>Harmadik ének</p>
				<p>,Vagyon Lajos király oly nagy készületben,</p>
				<p>Sok erős vitézek vannak seregében.’</p>
				<p>Ilosvai</p>
				<p>1</p>
				<lg>
					<l>A haragos hajnal köte vérszin övet,</l>
					<l>Hogy Lajost álmából fölveri egy követ,</l>
					<l>Gyászos levelet hoz, sietős az utja,</l>
					<l>Mi van a levélben? a jó Isten tudja,</l>
					<l>Mert fekete azon a zsinór, a pecsét,</l>
					<l>Bontsd fel, király, bontsd fel! megölték az öcséd’</l>
					<l>Olaszok ölék meg, orozva, titokban;</l>
					<l>Önnön hitvese is részes a dologban.</l>
				</lg>
				<p>2</p>
				<lg>
					<l>Hamar átfutá az írás foglalatját,</l>
					<l>Hamarabb a halál színe ábrázatját,</l>
					<l>Lehanyatlott búsan egy nagy zsöllyeszékbe,</l>
					<l>A könnyü levelet sem bírá kezébe’:</l>
					<l>Könnyü volt a levél, de nehéz a bánat,</l>
					<l>Melyet Károly abban külde rokonának,</l>
					<l>Olasz herceg volt ez, más nevén Durazzó;</l>
					<l>Végtére Lajosból így töre ki a szó:</l>
				</lg>
				<p>3</p>
				<lg>
					<l>„Jaj, szerelmes öcsém, boldogtalan Endre!</l>
					<l>Hát ilyen koronát tettek a fejedre?</l>
					<l>Jaj! ezér’ kellett-é oly korán elválnunk,</l>
					<l>Hogy utolsó legyen az a búcsu nálunk?</l>
					<l>Nem is búcsu volt az, nem is volt bánatja:</l>
					<l>Mert, midőn két gyermek a játszást elhagyja</l>
					<l>És megvál: örökre? vagy csak néhány percig?</l>
					<l>Az előtte mindegy; közönösnek tetszik.</l>
				</lg>
				<p>4</p>
				<lg>
					<l>„Jut eszembe, oh, jut! szende mosolygásod,</l>
					<l>Te valál a jámbor, én valék a vásott;</l>
					<l>Emlékszem szavadra, szőke szép hajadra,</l>
					<l>Fekete szemedre, tetszetős magadra,</l>
					<l>Mikor atyám elvitt, játszani kis társat,</l>
					<l>Kis leányt igérve: igen, ölő nyársat!</l>
					<l>Vitt, hogy növekednél a királyi székre,</l>
					<l>A nápolyi trónra, igen, mészárszékre!</l>
				</lg>
				<p>5</p>
				<lg>
					<l>„Mit használt a gyűrü, melyet a hív anya,</l>
					<l>Hogy acél ne járjon, ujjaidra vona?</l>
					<l>Mit használt a bűbáj, csudatékony varázs?</l>
					<l>S a minden varázsnál jobb anyai tanács?</l>
					<l>Fekszel temetetlen, - hacsak elbukásod</l>
					<l>Helyén idegen kéz a földbe nem ásott;</l>
					<l>Ki fogá be szemed? ki siratott végig?...</l>
					<l>Oh, ez isszonyú bűn felkiált az égig!</l>
				</lg>
				<p>6</p>
				<lg>
					<l>„Nem szablya, hegyes tőr: gyalázatos zsineg</l>
					<l>Vete véget, korán, ifju éveinek!</l>
					<l>Nem világos nappal, de éjszaka, orvul,</l>
					<l>Megejtve, kicsalva hűtlen női karbul!</l>
					<l>Johanna, Johanna, átkozott feleség -</l>
					<l>Nem feleség - ádáz, rút dögleletesség!</l>
					<l>Ha ezér’ Isten és karom meg nem büntet,</l>
					<l>Nincsen e világon, megtorlani, büntett.”</l>
				</lg>
				<p>7</p>
				<lg>
					<l>Így önte ki Lajos, hogy tudtára esett,</l>
					<l>Fájdalma teljéből, csupán egy keveset,</l>
					<l>De azért a szíve tele maradt színig;</l>
					<l>Soká lesz az, mikor bánatja megszűnik.</l>
					<l>Azonban a rossz hir, és ki a hirt hozta,</l>
					<l>Minden élő lelket hamar felriaszta:</l>
					<l>Talpra ugrándoznak a nemes vitézek,</l>
					<l>Urokért, Lajosért, élni-halni készek.</l>
				</lg>
				<p>8</p>
				<lg>
					<l>Zendül a sokaság, a hirt adja-veszi,</l>
					<l>Kit elébb s tovább lel, tudja-e? kérdezi,</l>
					<l>Sok már épen annak beszéli negyedszer,</l>
					<l>Akitől maga is hallotta nem egyszer;</l>
					<l>Ez lovát keresi, az siet nyergelni,</l>
					<l>Mintha ereszkedvést harcba kéne menni; -</l>
					<l>Csörtet a kard, páncél, fenyeget a láncsa:</l>
					<l>„Háború! háború!” többek riadása.</l>
				</lg>
				<p>9</p>
				<lg>
					<l>Toldi is fut, gázol a király lováig,</l>
					<l>Dönti jobbra, balra nyergelő szolgáit,</l>
					<l>Maga csatol, peckel, maga felkantároz,</l>
					<l>S vezeti a Tündért király sátorához.</l>
					<l>Jól esett Lajosnak, amidőn kilépe,</l>
					<l>Hogy a hű levente ugy siet elébe;</l>
					<l>De nem akará hogy még most vele menjen,</l>
					<l>Négy-öt hétig ugymond, múlasson, pihenjen.</l>
				</lg>
				<p>10</p>
				<lg>
					<l>Fölsegité szépen a nyeregbe Miklós,</l>
					<l>Kengyelét megtartván, mint akármely csatlós:</l>
					<l>A király, csak fővel, szomorúan inte,</l>
					<l>Gazda emberségét szó nélkül köszönte,</l>
					<l>Szomorún mosolygott a szép Piroskára,</l>
					<l>Mint felhőn keresztül a nap zöld sugára</l>
					<l>(Permeteg esőben, nyáron, ebéd felé):</l>
					<l>Hogy a szegény lányka sirva fakadt belé.</l>
				</lg>
				<p>11</p>
				<lg>
					<l>Ottan jó Budára Lajos utját vészi;</l>
					<l>Követék csoportban hű magyar vitézi,</l>
					<l>Morogván az úton, mint viharos felhő,</l>
					<l>Mely kicsiny először, de nagy lesz, ha feljő.</l>
					<l>Valahon átkeltek, valamerre mentek,</l>
					<l>Lőn háborodása minden rangnak, rendnek:</l>
					<l>Pap a papiszéken, nemes a nyeregben</l>
					<l>Festi a közös gyászt fekete szinekben. -</l>
				</lg>
				<p>12</p>
				<lg>
					<l>Nem soká Budáról, széles hazaszerte,</l>
					<l>A hadrahívó kard fejét fölemelte,</l>
					<l>Majd ősi szokással, mártva meleg vérbe,</l>
					<l>Majd irva pirosan a hivó levélbe.</l>
					<l>Nem parancsolat ez, nem is kénytelenség:</l>
					<l>De kinek ne volna több, mint kötelesség?</l>
					<l>Ki maradna itthon? ugyan ki ne menne? -</l>
					<l>Így érzett a magyar: Lajos bízott benne.</l>
				</lg>
				<p>13</p>
				<lg>
					<l>Azt tartá a levél, hogy bizonyos napra</l>
					<l>Mind együtt lennének Budán, Szent-Jakabra.</l>
					<l>Időközben a vas mindenfelé duzzadt,</l>
					<l>Köhögött a kohó és a pőröly izzadt;</l>
					<l>Eke, boronástul, betegen hevernek,</l>
					<l>Másra kell az anyag: páncélnak, fegyvernek;</l>
					<l>Hadi hirtől hízik a paraszt a hűsön:</l>
					<l>De meleg a műhely; bár a nap ne süssön.</l>
				</lg>
				<p>14</p>
				<lg>
					<l>A király is egyre készüléshez látott,</l>
					<l>Hamar odahagyván fényes Visegrádot,</l>
					<l>Hova édes anyját látogatni ment fel;</l>
					<l>Kölcsönös panaszban nem sok idő telt el.</l>
					<l>Most Budán székelve, éjt-napot eggyé tesz,</l>
					<l>Hogy baját felejtse, ezer dolgot végez:</l>
					<l>Tart tanácsot, ír, vagy csapatokat szemlél,</l>
					<l>Nincs olyan időperc, melyben dolgot nem lél.</l>
				</lg>
				<p>15</p>
				<lg>
					<l>És már a királyi hadnak egy dandárja,</l>
					<l>Budai vérmezőn az indulót várja,</l>
					<l>Zászlói lobognak keleti szellőben,</l>
					<l>Liliom virággal teleirva bőven;</l>
					<l>Büszke nyakát a struc, mint torony, fenhordja,</l>
					<l>Aranyos patkóját orra között tartja;</l>
					<l>Mellőle a négyes szalag sem hiányzik,</l>
					<l>A kettős kereszt is fodorodva játszik.</l>
				</lg>
				<p>16</p>
				<lg>
					<l>A király madara s liliomi mellett</l>
					<l>A vezéri zászlót lengeté a szellet:</l>
					<l>Dült paizs a címer, két fehér galanddal,</l>
					<l>E fölött koronás, szárnyas ifju angyal;</l>
					<l>Hédervári Kont az, - Miklós főpohárnok,</l>
					<l>Kit Lajos vezérül ada e dandárnak;</l>
					<l>S hogy az indulásra nem hiányzott semmi:</l>
					<l>Lejöve a király tőlük búcsut venni:</l>
				</lg>
				<p>17</p>
				<lg>
					<l>„Nem járatlan út az, ismeretlen vadon,</l>
					<l>Hova nektek, ugymond, indulástok vagyon:</l>
					<l>Mentek Sztiriának és Gyulavásárnak,</l>
					<l>Hol vitéz szomszédim nyilt karokkal várnak:</l>
					<l>Amerre ti jártok, azon földet ott a</l>
					<l>Magyar had, fiaim, másszor is tapodta:</l>
					<l>Hová im e strucok mostan vezérelnek,</l>
					<l>Ott lengett turulja dicső nagy Etelnek!</l>
				</lg>
				<p>18</p>
				<lg>
					<l>„Értek Udinéba, Etele halmára,</l>
					<l>Most is áll a tetőn mesés régi vára;</l>
					<l>Balfelé a tenger, s Akviléja marad,</l>
					<l>Eszötökbe hozván a jósló madarat;</l>
					<l>Akkor vette magát a mocsárok népe,</l>
					<l>Hol ma ugy fenhéjaz, vízi Velencébe:</l>
					<l>Kerüljétek, mondom, e mocsárt s lakóit,</l>
					<l>Víznek és száraznak kétszinű csuszóit.</l>
				</lg>
				<p>19</p>
				<lg>
					<l>„Hanem Páduába útatok vegyétek,</l>
					<l>A szegény versköltőt el se feledjétek,</l>
					<l>Ki, midőn Atillát istenekhez mérte,</l>
					<l>Kicsibe hogy máglyán nem lakolt meg érte.</l>
					<l>Jobbfelé marad egy kies völgyi róna,</l>
					<l>Ott fekszik Milánó, Mántua, Veróna,</l>
					<l>Melyek nagy Etelét most is emlegetik,</l>
					<l>Soha, míg világ lesz, el sem is feledik.</l>
				</lg>
				<p>20</p>
				<lg>
					<l>„Akkor más idő volt. De ti most már békén</l>
					<l>Jártok Olaszország innetső vidékén,</l>
					<l>Sorba jő Ferrára, Faenza, Rimini,</l>
					<l>Hol az út a tengerpartra fog levinni:</l>
					<l>Valahon utaztok, valahon átkeltek,</l>
					<l>Azt ne halljam én; hogy bántsatok egy lelket!</l>
					<l>Vagy sarcot tegyetek, vagy ragadozzatok!...</l>
					<l>Koronámra - mondom! szennyet ne hozzatok.</l>
				</lg>
				<p>21</p>
				<lg>
					<l>„De mikor a Rontó vizén áthaladtok,</l>
					<l>Jusson eszetekbe, hogy Nápolyban vagytok!</l>
					<l>Ott Akvila vára fogad a hegyen tul -</l>
					<l>Ellenséges földön visz az út ezentul.</l>
					<l>Ott a sötét zászló kibontva dagadjon,</l>
					<l>Melyen irva öcsénk halálképe vagyon...</l>
					<l>Vitézek, fiaim: bizom tibennetek!</l>
					<l>Isten vezéreljen. Jó utat. Menjetek!”</l>
				</lg>
				<p>22</p>
				<lg>
					<l>Ezt hallván a tábor, lelkesedve kiált:</l>
					<l>Éltesse az Isten, éltesse a királyt!</l>
					<l>Zendül a zeneszó, ropog a had lába,</l>
					<l>Fényesen kigyózik görbe völgy torkába.</l>
					<l>A király ellenben visszament Budára,</l>
					<l>Hova országgyülést rendelt Péter-Pálra;</l>
					<l>Nem lesz ott kimélve sem csapat, sem költség:</l>
					<l>Egy hang lesz a gyülés, abban semmi kétség.</l>
				</lg>
				<p>23</p>
				<lg>
					<l>Másfelől az udvar, királyné udvara</l>
					<l>Régi Visegrádon gyászba merült vala,</l>
					<l>Ott lakván az özvegy, Károly nagy királyé,</l>
					<l>Lajos édesanyja, Erzsébet királyné.</l>
					<l>Visegrád, Visegrád! hol hajdani fényed?</l>
					<l>Magas föllegvárad? parti épitményed?</l>
					<l>Dunapart hosszában kerti ékességed?</l>
					<l>Mérföldekre nyuló, párduclakta nyéked?</l>
				</lg>
				<p>24</p>
				<lg>
					<l>Ott; hol négy királynak azon idő tájba’</l>
					<l>Megfért volna minden udvari pompája,</l>
					<l>Meg sem töltve annak negyedfélszáz termét, -</l>
					<l>Most a róka sunnyog, ássa kicsiny vermét!</l>
					<l>Nem nyilik kevélyen a Dunára kapu,</l>
					<l>Belül is a zöld tért gaz veré fel, s lapu;</l>
					<l>Odavan a lépcsők márvány büszkesége:</l>
					<l>Nyolc egész nagy ölnyi pazar szélessége.</l>
				</lg>
				<p>25</p>
				<lg>
					<l>Hát a négyszög udvar eme lépcsők felett,</l>
					<l>Negyven láb magasan - hej! az is odalett,</l>
					<l>Nem dicsekszik földje márvány kirakással,</l>
					<l>Nincs beárnyékolva illatozó hárssal,</l>
					<l>Nem is veszi körül nagy paloták szárnya</l>
					<l>Száz-meg száz ablakkal a kies Dunára;</l>
					<l>Maga a koronát féltő hegyi fészek,</l>
					<l>Az is összeomlott, ledönték a vészek.</l>
				</lg>
				<p>26</p>
				<lg>
					<l>De mihaszna borong rajta képzeletem!</l>
					<l>Sirató dalommal föl nem épithetem. -</l>
					<l>No, s hát a királyné visegrádi háza</l>
					<l>Endre herceg miatt öltözék mély gyászba.</l>
					<l>Ottan a csillámló, fejedelmi pompa</l>
					<l>Büszke ábrázatját feketébe vonta,</l>
					<l>S a bú, mintha ülné királyi ünnepét,</l>
					<l>Fölvevé magára legszebb öltözetét.</l>
				</lg>
				<p>27</p>
				<lg>
					<l>Meghallván a gyászhirt, seregesen gyültek</l>
					<l>Királyné asszonyhoz tisztes úri hölgyek,</l>
					<l>Hajadon és özvegy és akinek férje</l>
					<l>Fő-fő rangot visel, fiatalja, vénje;</l>
					<l>Jártak hosszu sorral a nagy palotákban,</l>
					<l>Vetélkedve mintegy szomorú pompában;</l>
					<l>És megoszták versent a királyné jajját,</l>
					<l>Hangosabbá tévén szózatos fájdalmát.</l>
				</lg>
				<p>28</p>
				<lg>
					<l>Számtalan sok gyertya, mint egy-egy szövétnek,</l>
					<l>Hófehér viaszból éjjel-nappal égnek,</l>
					<l>És a nagy harangok virradattul estig</l>
					<l>S tornyok falait szinte megrepesztik;</l>
					<l>Vége-hossza nincsen a gyászos menetnek;</l>
					<l>Mindennap, azt vélnéd, egy királyt temetnek,</l>
					<l>Mondatik mindennap búsan zengő mise -</l>
					<l>Annyi drága pompát nem látott senki se!</l>
				</lg>
				<p>29</p>
				<lg>
					<l>Maga a királyné, földig gyászruhába’</l>
					<l>Mindennap misére megy a kápolnába,</l>
					<l>Mely a paloták közt áll vala középen,</l>
					<l>Remekül épitve a várhegy tövében.</l>
					<l>Koldusok, szegények, fölemelt süveggel,</l>
					<l>Gyülekeztek oda minden áldott reggel;</l>
					<l>A királyné pedig alamizsnát oszta, -</l>
					<l>Utána a sok pénzt három leány hozta.</l>
				</lg>
				<p>30</p>
				<lg>
					<l>Másszor sem sajnálta ugyan ő felsége</l>
					<l>Adakozni bőven, Isten-dicsőségre:</l>
					<l>De most adományit kétszerezve adja,</l>
					<l>Hogy istennél inkább légyen foganatja.</l>
					<l>Klastrom emelkedik, fényes templom épül;</l>
					<l>Ne kiméljék, ugymond; telik az övébűl,</l>
					<l>Jut belőle minden papnak és barátnak;</l>
					<l>Az Isten szolgái szűk időt nem látnak.</l>
				</lg>
				<p>31</p>
				<lg>
					<l>De mikor bevonul éji rejtekébe,</l>
					<l>Nem hagyja nyugodni véres multak képe:</l>
					<l>Ősz férfi vonaglik ágykárpitja megett</l>
					<l>S haldokolva hörgi: „gyermekért gyermeket!”</l>
					<l>Zács Felicián az; követi családja,</l>
					<l>Őket hosszu sorral a királyné látja;</l>
					<l>Szomorú az eset, miről egy időben</l>
					<l>Így zendült az ének lantban, hegedőben:</l>
				</lg>
				<p>Zács Klára nótája</p>
				<p>1</p>
				<lg>
					<l>Királyasszony kertje</l>
					<l>Kivirult hajnalra;</l>
					<l>Fehér rózsa, piros rózsa...</l>
					<l>Szőke leány, barna.</l>
				</lg>
				<p>2</p>
				<lg>
					<l>„Királyasszony néném!</l>
					<l>Az egekre kérném:</l>
					<l>Azt a rózsát, pirosrózsát</l>
					<l>Hajh, be szeretném én!</l>
				</lg>
				<p>3</p>
				<lg>
					<l>„Beteg vagyok érte,</l>
					<l>Szivdobogást érzek:</l>
					<l>Ha meghalok, egy virágnak</l>
					<l>A halottja lészek!”</l>
				</lg>
				<p>4</p>
				<lg>
					<l>„Jaj, öcsém Kázmér!</l>
					<l>Azt nem adom százér’-</l>
					<l>Menj! haragszom... nem szégyelled?...</l>
					<l>Félek bizony gyász ér.</l>
				</lg>
				<p>5</p>
				<lg>
					<l>„Sietős az utam</l>
					<l>Reggeli templomra;</l>
					<l>Ha beteg vagy hát fekügy’ le</l>
					<l>Bársony pamlagomra.” -</l>
				</lg>
				<p>6</p>
				<lg>
					<l>Megyen a királyné</l>
					<l>Megyen a templomba;</l>
					<l>Szép virágok, deli szűzek</l>
					<l>Mind követik nyomba.</l>
				</lg>
				<p>7</p>
				<lg>
					<l>Könyörögne, - nem tud,</l>
					<l>Nem tud imádkozni:</l>
					<l>Olvasóját honn feledé:</l>
					<l>Ki megyen elhozni?</l>
				</lg>
				<p>8</p>
				<lg>
					<l>„Eredj fiam, Klára!</l>
					<l>Hamar, édes lyányom!</l>
					<l>Megtalálod a térdeplőn,</l>
					<l>Ha nem a diványon.” -</l>
				</lg>
				<p>9</p>
				<lg>
					<l>Keresi a Klára</l>
					<l>Mégsem akad rája:</l>
					<l>Királyasszony a templomban</l>
					<l>Oly nehezen várja.</l>
				</lg>
				<p>10</p>
				<lg>
					<l>Keresi a Klára</l>
					<l>Teljes egy órája:</l>
					<l>Királyasszony a templomban</l>
					<l>De hiába várja!</l>
				</lg>
				<p>11</p>
				<lg>
					<l>Vissza se’ ment többé</l>
					<l>Szűz leányok közzé:</l>
					<l>Inkább menne temetőbe,</l>
					<l>A halottak közzé.</l>
				</lg>
				<p>12</p>
				<lg>
					<l>Inkább temetőbe</l>
					<l>A fekete földbe,</l>
					<l>Mint ama nagy palotába,</l>
					<l>Ősz atyja elébe.</l>
				</lg>
				<p>13</p>
				<lg>
					<l>„Hajh, lányom, lányom!</l>
					<l>Mi bajodat látom?</l>
					<l>Jöszte, borulj az ölemre,</l>
					<l>Mondd el, édes lyányom.”</l>
				</lg>
				<p>14</p>
				<lg>
					<l>„Jaj, atyám! nem, nem...</l>
					<l>Jaj, hova kell lennem!</l>
					<l>Hadd ölelem lábad porát -</l>
					<l>Taposs agyon engem! -”</l>
				</lg>
				<p>15</p>
				<lg>
					<l>Harangoznak délre,</l>
					<l>Udvari ebédre;</l>
					<l>Akkor mene Felicián</l>
					<l>A király elébe.</l>
				</lg>
				<p>16</p>
				<lg>
					<l>A király elébe,</l>
					<l>De nem az ebédre:</l>
					<l>Rettenetes, bosszuálló</l>
					<l>Kardja volt kezébe.</l>
				</lg>
				<p>17</p>
				<lg>
					<l>„Életed a lyányért,</l>
					<l>Erzsébet királyné!”</l>
					<l>Jó szerencse, hogy megváltja</l>
					<l>Gyönge négy ujjáért.</l>
				</lg>
				<p>18</p>
				<lg>
					<l>„Gyermekemért gyermek!</l>
					<l>Lajos, Endre halj meg!”</l>
					<l>Jó szerencse, hogy Gyulafi</l>
					<l>Rohan a fegyvernek.</l>
				</lg>
				<p>19</p>
				<lg>
					<l>„Hamar, a gazembert...</l>
					<l>Fiaim... Cselényi!...”</l>
					<l>Ott levágták Feliciánt</l>
					<l>A király cselédi. -</l>
				</lg>
				<p>20</p>
				<lg>
					<l>„Véres az ujjad,</l>
					<l>Nem vérzik hiába:</l>
					<l>Mit kivánsz most, én királynőm!</l>
					<l>Fájdalom dijába?”</l>
				</lg>
				<p>21</p>
				<lg>
					<l>„Mutató ujjamért</l>
					<l>Szép hajadon lányát:</l>
					<l>Nagy ujjamér’ legény fia</l>
					<l>Borzasztó halálát:</l>
				</lg>
				<p>22</p>
				<lg>
					<l>„A más kettőér’</l>
					<l>Veje, lánya végét</l>
					<l>Piros vérem hullásáér’</l>
					<l>Minden nemzetségét! -”</l>
				</lg>
				<p>23</p>
				<lg>
					<l>Rossz időket érünk,</l>
					<l>Rossz csillagok járnak:</l>
					<l>Isten ója nagy csapástul</l>
					<l>Mi magyar hazánkat.</l>
				</lg>
				<p>32</p>
				<lg>
					<l>Ily szomoru eset a Feliciáné; -</l>
					<l>E miatt nem nyugszik Erzsébet királyné,</l>
					<l>Hogy szörnyű halált halt kedves fia Endre:</l>
					<l>Csak egyéb csapás is ne követné rendre!</l>
					<l>De Lajos - ártatlan imez átkos tettben -</l>
					<l>Vala bosszuálló kemény készületben;</l>
					<l>A nemesség is már dandárjait hozta,</l>
					<l>Ezrivel, vagy amint fel volt rájok osztva.</l>
				</lg>
				<p>33</p>
				<lg>
					<l>Most a kopasz róna Rákoson virágzik,</l>
					<l>Most buborékot hány: sátortól nem látszik;</l>
					<l>Most lobog a zászló ezerféle szinben,</l>
					<l>Rajlik a vidor nép, csillog-villog minden.</l>
					<l>Messze a mezőnek fakó meze füstöl,</l>
					<l>Porfelleg verődik, melyben a ló prüszköl,</l>
					<l>Egy út az egész táj; a csapatok gyülnek,</l>
					<l>Mint villámló felhők, mind össze vegyülnek.</l>
				</lg>
				<p>34</p>
				<lg>
					<l>Oh, ha gyenge tollam méltó lenne rátok,</l>
					<l>Lajoshoz sereglő régi nagy családok</l>
					<l>Összefoghatnálak egy bűbájos körben,</l>
					<l>Hol magát az utód lássa, mint tükörben!</l>
					<l>De sem a képírót süker nem biztatja,</l>
					<l>Sem az idő és hely mostan ki nem adja;</l>
					<l>Elég lesz futólag nevek említése</l>
					<l>Mint föcskének vízen szárnya legyintése.</l>
				</lg>
				<p>35</p>
				<lg>
					<l>Ott lebeg a Laczfi hószínű sárkánya,</l>
					<l>Messze kis Erdélyből hozta ezüst szárnya,</l>
					<l>Maga István vajda feje a csapatnak,</l>
					<l>Fiai, testvéri tőle nem maradnak;</l>
					<l>Mint egy büszke folyam kisérőit vonja,</l>
					<l>Követé a nagy hőst sok vitéz rokonja:</l>
					<l>Laczfi Endre, Miklós, Pál, Mihály testvérek,</l>
					<l>Osztályosi Apor László nagy nevének.</l>
				</lg>
				<p>36</p>
				<lg>
					<l>Ő az, István vajda, koronás Erdélyé,</l>
					<l>Kit Lajos e hadban teve fővezérré:</l>
					<l>Nem ifju’, nem is vén: haja vegyes ősszel,</l>
					<l>Barna férfierő tiszta ezüst ésszel;</l>
					<l>Bölcs vezér, tanács, - de bátor kemény harcfi,</l>
					<l>Példabeszéddé vált: „ez második Laczfi!”</l>
					<l>Így szokás nagyitva hímet varrni róla,</l>
					<l>Nem szokás azonban venni szórul-szóra.</l>
				</lg>
				<p>37</p>
				<lg>
					<l>Ott van a hű Miklós, a bátor Gyeleti,</l>
					<l>Zászlóját az öccse, két fia követi;</l>
					<l>Paizsán a címer négyfelé van osztva:</l>
					<l>Két mezője gyászos, kettő fehér, puszta.</l>
					<l>Mit jelent e gyász szin? mi értelme ennek?</l>
					<l>Ember! a sors ujját mondod véletlennek:</l>
					<l>Két mező fekete, ugyanannyi tiszta:</l>
					<l>E négy bajnok közül kettő nem tér vissza.</l>
				</lg>
				<p>38</p>
				<lg>
					<l>Ott van a Geréni s Homonnai Druget,</l>
					<l>Nádor öccse, Miklós, vezeti ezeket;</l>
					<l>Olasz vér, de vegyült magyar anyatéjjel,</l>
					<l>Lobogója diszlik a hét seregéllyel.</l>
					<l>Távolabb csoportoz Budaméri Konya,</l>
					<l>A Szécsényi törzsnek igaz vérrokona,-</l>
					<l>Címere jelenti: az oroszlán rajta</l>
					<l>Kisded keresztjével, hogy Szécsényi fajta.</l>
				</lg>
				<p>39</p>
				<lg>
					<l>Hozza Bánfi büszkén busa ökre szarvát,</l>
					<l>Miklós, fia bánnak, maga is bán, horvát.</l>
					<l>Andrási Temesből már ott vala szinte,</l>
					<l>Zászlaján egy kardos, páncélos levente:</l>
					<l>Andorás az, kitől származik a család,</l>
					<l>Hirdeti a címer ennek viadalát</l>
					<l>Akkor, hogy fejére szálla Szent-Istvánnak</l>
					<l>Az első korona, az első királynak.</l>
				</lg>
				<p>40</p>
				<lg>
					<l>Ünnepel Esztergom, mint a haza szíve,</l>
					<l>Ott az ország nagyja és a külföld színe:</l>
					<l>Papi és világi, fejedelmi vendég,</l>
					<l>Kemény láncsatörő, bajvivó leventék;</l>
					<l>Az nap örömére víttanak egymással</l>
					<l>Egy idegen bajnok székely Andorással,</l>
					<l>Ki fejét amannak vállastul leszelte;</l>
					<l>Címerét Istvántól nem hiába nyerte.</l>
				</lg>
				<p>41</p>
				<lg>
					<l>Ott lebeg továbbá Drágfi vasmacskája;</l>
					<l>A Nádasdi nádja, fekete kacsája;</l>
					<l>Ott a csuda címer, melyet ama gazdag</l>
					<l>Bebek István és György, Dancs fiai hoztak.</l>
					<l>Jól juhászkodott ám ősapja ezeknek,</l>
					<l>Hol Sajó vizével összefoly a Csetnek:</l>
					<l>Tündér-adta kincsből raka hét szép várat;</l>
					<l>Címerén a tündér, csuda nemű állat.</l>
				</lg>
				<p>42</p>
				<lg>
					<l>Messziről mutatja Lukácsot, Bertalant</l>
					<l>Fekete mezőben három fehér galand,</l>
					<l>Hogy ők ama híres nagy Héderváriak,</l>
					<l>Kont Miklóssal vérént való atyafiak.</l>
					<l>De Ugrin fiának, mert ez már Ujlaki,</l>
					<l>Paizsán keresztbe folynak két szalagi,</l>
					<l>Melyet a koronás, szárnyas angyal őriz;</l>
					<l>Törzs apja ez ágnak Hédervári Lőrinc.</l>
				</lg>
				<p>43</p>
				<lg>
					<l>Hozza Szécsi Miklós a maga dandárját,</l>
					<l>Két fejü nagy sassa teregeti szárnyát;</l>
					<l>Vele bajnok öccse, az ifju Ivánka,</l>
					<l>Ivánka, az ifju, Vas megye virága.</l>
					<l>Ennek javas-asszony megmondta előre,</l>
					<l>Hogy aráját hazaviszi esztendőre,</l>
					<l>Csak „ki lóval nem bir, az hadd járjon gyalog” -</l>
					<l>Gondolá a vitéz: nagyon rendes dolog!</l>
				</lg>
				<p>44</p>
				<lg>
					<l>Hegyezi saskörmét Kanizsai János,</l>
					<l>Fekete félszárnya vérmezőben szálldos,</l>
					<l>A Rozgonyi féniksz fürödik tollában,</l>
					<l>Draskovicsén két sas, két nagy grifmadár van.</l>
					<l>E zászlós urakkal sok nemes dalia</l>
					<l>Összegyűlt sok régi nagy nemzetség fia:</l>
					<l>Csapi, Guthi, Kemény jelesebb közűle</l>
					<l>S két Forgács fiu, kit Bebek Anna szűle.</l>
				</lg>
				<p>45</p>
				<lg>
					<l>Pajzsukon a szép szűz, tengerhab leánya,</l>
					<l>Szőke aranyhajnál nincs egyéb ruhája,</l>
					<l>Mosolyog az ajka, rózsabimbó melle,</l>
					<l>Csak festés különben, hát minek szégyellne.</l>
					<l>Mégis aki látja, nézi elevennek,</l>
					<l>Ha leány, elfordul; ifju örvend ennek:</l>
					<l>Szeme egy két percig rajtavesz a képen:-</l>
					<l>Forgács Andor kapta; elmondom, miképen.</l>
				</lg>
				<p>46</p>
				<lg>
					<l>Omlik a tatár nyil felhőszakadása,</l>
					<l>Messzeföldre hallik jégeső zugása,</l>
					<l>A Sajó ut nélkül tántorog, mint részeg;</l>
					<l>Vérökkel itatják jó magyar vitézek.</l>
					<l>Vérbe alkonyult le a nap is Muhinál,</l>
					<l>Veszve, veszve minden! Béla fut, a király;</l>
					<l>Futtában két Forgács födözi testével,</l>
					<l>Andor, az ifjabbik, Tamás elestével.</l>
				</lg>
				<p>47</p>
				<lg>
					<l>S már nem biztos vára: Znió avagy Gimes,</l>
					<l>Tovább a királlyal fut az ifju nemes,</l>
					<l>Távol Adriába, tenger szigetjére,</l>
					<l>Hol, mint vert vad, Béla megpihenhet végre.</l>
					<l>Ott egy nap az ifju hogy a parton járna,</l>
					<l>Ime! zátonyon ül tenger szép leánya:</l>
					<l>Nagy haját fésülte, - arany tündöklésü</l>
					<l>Hajából arany port szikráztat a fésü.</l>
				</lg>
				<p>48</p>
				<lg>
					<l>Hattyuingét Forgács amidőn meglelte,</l>
					<l>Neki sem kellett több, hamar felölelte;</l>
					<l>Megijedt a habok Tündér-Ilonája,</l>
					<l>Hogy idegen kézben hattyúi ruhája;</l>
					<l>Kérte, adja vissza, nagyon szépen kérte;</l>
					<l>„Jól van - mondta Forgács - ha megcsókolsz érte!”</l>
					<l>„Nem, halandó, azt nem! jobbat teszek annál,</l>
					<l>Egy tündéri csóktul menten elhervadnál.</l>
				</lg>
				<p>49</p>
				<lg>
					<l>„Nem, halandó, azt nem. De ha tudni vágyol,</l>
					<l>Mit rejt a jövendő, ez a sűrű fátyol:</l>
					<l>Ám halljad.” Azonban, övig a kékellő</l>
					<l>Vizben, közelebb jött s igy dalolt a sellő:</l>
					<l>„Egy fiatal fának látom karcsu törzsét,</l>
					<l>Melyet annyi század vihara sem tör szét,</l>
					<l>Inkább lombosítja minden ujabb tavasz:</l>
					<l>Örvendj ifju ember: te vagy az, te vagy az!</l>
				</lg>
				<p>50</p>
				<lg>
					<l>„Nőni fog családod fényben és hirnévben,</l>
					<l>Gyökere izmosul királyi hűségben,</l>
					<l>Valameddig Árpád fejedelmi vérit</l>
					<l>- Talán nem sokára - sirba nem kisérik:</l>
					<l>Akkor uj király fog érkezni habomon</l>
					<l>S fölemeli székét az előbbi romon:</l>
					<l>Lajos, Lajos, Lajos lészen fia ennek,</l>
					<l>Kit nevez a magyar nagynak, egyetlennek.</l>
				</lg>
				<p>51</p>
				<lg>
					<l>„Negyven év forog le, majdnem egy fél század</l>
					<l>Hogy ő sirba viszí a királyi házat:</l>
					<l>Haj! mert e családon vér nehezül s átok,</l>
					<l>Melyet a leányán teljesedni látok.</l>
					<l>Forgács lészen az is, Forgács, ki megója,</l>
					<l>Nehogy bitang kézre jusson árva trónja...</l>
					<l>Hiába, hiába. Sulyos a vér-átok...</l>
					<l>Zavarodik a viz: zagyva képet látok.”</l>
				</lg>
				<p>52</p>
				<lg>
					<l>Így tovább is zengne vizi leány dalja;</l>
					<l>Hanem a vitéz azt már tovább nem hallja:</l>
					<l>Lebocsátá lankadt tetemit a fűre</l>
					<l>S elaludt, mint a tej, szépen ahogy űle.</l>
					<l>Most a lyány kiszállott - nem habozás nélkül,</l>
					<l>Mert igen szégyellé az alvó vitéztül, -</l>
					<l>Hattyuingét hamar szűz testére ölté,</l>
					<l>Szárnya csattogása Andort is felkölté.</l>
				</lg>
				<p>53</p>
				<lg>
					<l>Mohón kapott Forgács a szép sellő után,</l>
					<l>Mintha álom után... hiu szellő után...</l>
					<l>Soká még a parton tünelődve jára,</l>
					<l>Majd iratta képét őse paizsára.</l>
					<l>Örömest engedte azt viselni Béla</l>
					<l>Mindenütt, hol később megfordult acéla:</l>
					<l>Hadban, öklelésen, párbajon, vagy tornán;</l>
					<l>Sátoron, pecséten, zászlón, sirja ormán.</l>
				</lg>
				<p>54</p>
				<lg>
					<l>Most utódja Miklós, vele öccse András,</l>
					<l>Viselé a címert, két fiatal Forgács. -</l>
					<l>Berényi pedig jött fürge mókusával,</l>
					<l>Révai tátongó fene farkasával.</l>
					<l>Sárkányfogakat hoz Báthori, Zokoli,</l>
					<l>Butkai s ahányan e törzs vérrokoni;</l>
					<l>Csáki fölismerszett véres emberfőrül,</l>
					<l>Loránd fia Loránd fakadó fatőrül.</l>
				</lg>
				<p>55</p>
				<lg>
					<l>Hozza homály ökrét kék mezőn Balassa,</l>
					<l>Zászlós Frangyepánnak röpül tarka sassa,</l>
					<l>Garai kigyója mérgesen növekszik,</l>
					<l>Ama Betlenével szinte már vetekszik.</l>
					<l>Egyszerű a Zudár sejtes ablak-olma,</l>
					<l>Mellyeszti galambját a Telegdi solyma;</l>
					<l>Nádasdi rucája Gersei-Petőnek</l>
					<l>E két nemes ágat hirdeti egy tőnek.</l>
				</lg>
				<p>56</p>
				<lg>
					<l>Hát még ama nyilas Bocskai oroszlány!</l>
					<l>A Majtényi teve, a Viczai sas-szárny!</l>
					<l>Büdi bujdosója, a Csetneki halak!</l>
					<l>Kisvárdai kigyó, mely farkába harap!</l>
					<l>Mondjam-e Szentgyörgyi zászlaját, csillagját?</l>
					<l>Apafi szőllőjét, kardra szúrt sisakját?</l>
					<l>A Dersfi oroszlánt? a Szirmai rákot?</l>
					<l>A Rajcsányi medvét?... az egész világot?...</l>
				</lg>
				<p>57</p>
				<lg>
					<l>Ki győzné ezeket venni laistromba,</l>
					<l>Hogy a dal szövése ne legyen goromba?</l>
					<l>Nagy erdő ez együtt: ennyi sok családfa</l>
					<l>Viruló díszében mind egyszerre látva!</l>
					<l>Emez fiatal még; az terepély immár,</l>
					<l>Sudarán sas fészkel, barna felleg himbál;</l>
					<l>Csonkitva, lenyesve hajt amaz uj ágat:</l>
					<l>Mai nap is élő, számos unokákat.</l>
				</lg>
				<p>58</p>
				<lg>
					<l>De ti, kiknek ősét a dal édes gondja,</l>
					<l>Nem hizelgő verssel koszorúba fonja:</l>
					<l>Felhat-e hozzátok az egyszerü ének</l>
					<l>Egyszerű kebléből a nép emberének?!</l>
					<l>Vagy hazai dalra fületek már gyenge,</l>
					<l>S nem halljátok, ámbár neveteket zöngje?!...</l>
					<l>Sir a lélek bennem, - és a mai kortul</l>
					<l>Vigaszképen a mult dicsőséghez fordul.</l>
				</lg>
				<p>59</p>
				<lg>
					<l>Ott van ami csillog, ott van ami ékszer,</l>
					<l>Mit csak a szem láthat s nem láthat elégszer;</l>
					<l>Ott hányja virágát mindenik nemzetség,</l>
					<l>Kitesz a hazáért a magyar nemesség:</l>
					<l>Maga, lova fényes; paripája kényes,</l>
					<l>Arábia szülte vagy tatár vadménes;</l>
					<l>Nem sok a gyalog szám; többnyire lovas had -</l>
					<l>Kiféle? miféle? címerén olvashadd.</l>
				</lg>
				<p>60</p>
				<lg>
					<l>De a vármegyékből szinte sok jó láncsa</l>
					<l>Gyűle gyalogszerrel, hogy Nápolyt meglássa:</l>
					<l>Itt is, ott is mozog, hullámzik egy csapat,</l>
					<l>Mint nagy szél-vetés, ha szélben árad s apad.</l>
					<l>Ezek nem címerrel, bokrodzó sisakkal -</l>
					<l>Jöttek suta fővel, egyszerű sipakkal,</l>
					<l>De azért kemény nép: szivök mind huszári:</l>
					<l>Nem tehetnek róla, hogy gyalog kell járni. -</l>
				</lg>
				<p>61</p>
				<lg>
					<l>Ti is feljövétek barna kunok, jászok,</l>
					<l>Szemes, ügyes, virgonc, nyilvető ijászok,</l>
					<l>Vagy nehéz ostromban faltörő bakosok,</l>
					<l>Midőn öklelőznek a várdöntő kosok.</l>
					<l>Lajos e hadakkal maga tábort járat,</l>
					<l>Legelébb talpon van, legutószor fárad,</l>
					<l>Egész nap zavarja, futtatja seregét,</l>
					<l>Porolván a puszta kopott köpönyegét.</l>
				</lg>
				<p>62</p>
				<lg>
					<l>Hej, micsoda szörnyü óriás madár ez!</l>
					<l>Roppant szárnyaival csak a földön jár ez,</l>
					<l>Kiteríti néha, mint valami héja,</l>
					<l>Mérföldet kanyargat egyszeri karéja,</l>
					<l>Majd meg’ összecsapja, mint a könnyü fecske,</l>
					<l>Ugy búvik előre hosszu, vékony teste:</l>
					<l>Kanyarodik, szélt vesz, ritkul, összeforrad</l>
					<l>- Mintha egy élőtest voln’ az egész sor had.</l>
				</lg>
				<p>63</p>
				<lg>
					<l>Mintha egy élőtest: földön csuszó sárkány...</l>
					<l>Mintha bárányfelleg, szines szép szivárvány;</l>
					<l>Lendül a sok zászló maga-fogta szélben,</l>
					<l>Majd egymás után, majd ezer is egy szélben.</l>
					<l>Sárga lován Lajos maga ugy cikázik,</l>
					<l>Mint midőn a gyermek tükörfénnyel játszik,</l>
					<l>Futkos a had előtt, mint egy futó csillag,</l>
					<l>Ragyogó sisakján hosszan úszó tollak.</l>
				</lg>
				<p>64</p>
				<lg>
					<l>De, izzó nap után, mikor a lég enyhül,</l>
					<l>A vitéz is fárad, meg a ló is renyhül,</l>
					<l>Vissza, sátraikhoz, vidám lakomára</l>
					<l>Széled a poros nép, a lihegő pára.</l>
					<l>Füst-bokrétát tesz föl valamennyi sátor,</l>
					<l>Majd egy-egy tüzfény is megjelenni bátor; -</l>
					<l>Kuncsorgó juhász nép, támogatva botját,</l>
					<l>Messzünnen irígyli ezek állapotját.</l>
				</lg>
				<p>65</p>
				<lg>
					<l>Így az egész tábor indulásra készen</l>
					<l>Együtt vala Pestnél, a rákosi részen;</l>
					<l>Csak Toldi hiányzik, csak ő marad vissza,</l>
					<l>Édes szerelemnek kóstolóját issza;</l>
					<l>Béke van szivében, most először, béke;</l>
					<l>Felejti ha-óta Rozgonyi vendége,</l>
					<l>Az egész hó egy nap és e nap egy óra...</l>
					<l>Nincs is az időnek ottan mutatója!</l>
				</lg>
				<p>66</p>
				<lg>
					<l>Sőt az éj meg a nap sem tesz különbséget:</l>
					<l>Ébrenlét? vagy álom? sző csupán egy véget:</l>
					<l>Akkor is ott járnak egymás deli karján,</l>
					<l>Illatozó kertben fűzes Tisza partján...</l>
					<l>Mit beszéltek annyit, ti susogó lombok?</l>
					<l>Miér’ búgtok össze, ti páros galambok?</l>
					<l>Hab, hab után, mér’ futsz örök vágyódással?...</l>
					<l>Így álmodtak össze, gondolom, egymással.</l>
				</lg>
				<p>67</p>
				<lg>
					<l>Hanem, előbb hogysem életét megkötni,</l>
					<l>Toldi a harc gondját el akarta vetni,</l>
					<l>Az utolsó harcét, míg foly élte hossza:</l>
					<l>Nincs eset azontul, hogy szivét megossza:</l>
					<l>Élni fog magának, élni Piroskának,</l>
					<l>Élni... azt nem mondja tovább a leánynak;</l>
					<l>Egész élte sorját hosszan elrendezte,</l>
					<l>Mikor együtt voltak az utolsó este.</l>
				</lg>
				<p>68</p>
				<lg>
					<l>Hogy aztán a hajnal tetszett indulóra,</l>
					<l>Megállt jegyesével a leány egy szóra, -</l>
					<l>Azaz el se hagynák azt az egy szót soha,</l>
					<l>De nyerít a Miklós nyughatatlan lova.</l>
					<l>„Paripám nyergelve, lábam a kengyelbe’ -</l>
					<l>Isten veled atyám és szivem szerelme!”</l>
					<l>„Áldjon meg az Isten, kedves fiam téged:</l>
					<l>De várd meg legalább a kenyérebédet.”</l>
				</lg>
				<p>69</p>
				<lg>
					<l>Megfogadta Miklós, elkelt az ebéd is,</l>
					<l>Beszéltek, beszéltek: több volt hátra mégis;</l>
					<l>Jött azonban Toldi fegyveres szolgája</l>
					<l>Hogy nem áll a Pirkó, a földet kapálja.</l>
					<l>„Paripám nyergelve, lábam a kengyelbe’ -</l>
					<l>Isten veled atyám, és szivem szerelme!...”</l>
					<l>„Áldjon meg az Isten, kedves fiam téged:</l>
					<l>De várd meg legalább a déli ebédet.”</l>
				</lg>
				<p>70</p>
				<lg>
					<l>Megvárta, megevék azt is együtt délben,</l>
					<l>Jó-soká maradt még Toldi menő-félben:</l>
					<l>Ehol jő azonban a fegyveres szolga:</l>
					<l>Nem kell-e bekötni a lovat az ólba?</l>
					<l>„Paripám nyergelve, lábam a kengyelbe’ -</l>
					<l>Megyek édes atyám és szivem szerelme!...”</l>
					<l>„Hordozzon az Isten, jó fiú, de már ma</l>
					<l>Ugyan hova mennél, ilyen éjszakára?”</l>
				</lg>
				<p>71</p>
				<lg>
					<l>„Este vagy éjszaka: tőle nem irtódzom;</l>
					<l>Hova, merre megyek? az is az én dolgom;</l>
					<l>De tovább sehogy sincs maradásom itten,</l>
					<l>Hogy eddig maradjak, bizony azt se hittem.</l>
					<l>Isten hozzád szívem édes szép szerelme!</l>
					<l>Addsza kicsi kezed, borulj az ölemre:</l>
					<l>Hadd szakasztok rózsát gyönge rózsafádról -</l>
					<l>Egy csókot az utra, piros két orcádról.”</l>
				</lg>
				<p>72</p>
				<lg>
					<l>Elcsattant az a csók, nem is egyszer pedig,</l>
					<l>Mint a földi eper csattan, mikor szedik;</l>
					<l>Rövid vége lett a hosszu búcsuzásnak;</l>
					<l>Nem is integettek messziről egymásnak;</l>
					<l>Jó Toldi csakhamar lovára felűle,</l>
					<l>Szeméből valamit lopva kitörűle;</l>
					<l>Sarkantyúzza lovát, szintugy vérzik belé...</l>
					<l>„Co fel, jó paripám, szülő-helyem felé!” -</l>
				</lg>
				<p>73</p>
				<lg>
					<l>Vele lakott másszor édes anyja Budán,</l>
					<l>De haza sovárgott, hazament azután,</l>
					<l>Nehogy elpusztuljon gazdaság és hajlék,</l>
					<l>Amint György fiának halomása hallék.</l>
					<l>Mert nem ada Isten hosszu éltet annak,</l>
					<l>Juttatá fogára erdei nagy vadnak; -</l>
					<l>Toldiné fogta fel árva kis leányát,</l>
					<l>Fölnevelte szépen kedves unokáját.</l>
				</lg>
				<p>74</p>
				<lg>
					<l>Hej! nem is álmodta a nemzetes asszony,</l>
					<l>Hogy neki az a nap oly örömet hozzon.</l>
					<l>Ablakában ül, de onnan keveset lát,</l>
					<l>Mindössze az udvart, meg az apró marhát:</l>
					<l>Mert ugy volt a jámbor ösi ház kiszabva;</l>
					<l>És ugy látta jónak aki helybehagyta,</l>
					<l>Hogy ne kandikáljon országba-világba:</l>
					<l>Nézzen, mint igaz bölcs csak önön-magába.</l>
				</lg>
				<p>75</p>
				<lg>
					<l>Most az öreg asszony lódobogást hallott;</l>
					<l>Szivébe azonnal gyors öröm nyilallott:</l>
					<l>„Jaj! Miklós...” kiáltja és szalad elébe;</l>
					<l>Nem leli a rostély nyitját hevenyébe.</l>
					<l>Szép Etelke pedig; Toldi György leánya;</l>
					<l>Mielőtt a kapun befordulna bátyja,</l>
					<l>Fut elébe, fut, fut; kengyelébe pattan;</l>
					<l>Csókja, mint egy ostor, oly nagyokat csattan.</l>
				</lg>
				<p>76</p>
				<lg>
					<l>Hagyta hugát Miklós játszani Pirkóval;</l>
					<l>Maga édes anyját köszöntötte szóval,</l>
					<l>Megcsókolta előbb halvány szép homlokán,</l>
					<l>Addig föl se ment a lépcső három fokán;</l>
					<l>Mikor pedig fenn volt lehajlék hozzája,</l>
					<l>Megfogá a kezét, reáforrott szája;</l>
					<l>Édes anyja, szegény! kivül a ruháján</l>
					<l>Csókolgatta fiát, verő szive táján.</l>
				</lg>
				<p>77</p>
				<lg>
					<l>Akkor a szobába mentek együtt karon -</l>
					<l>Mondanom se kell, hogy lett nagy lakodalom,</l>
					<l>Dehogy lelte helyét Miklósnak az anyja!</l>
					<l>Cselédnek is állott pince, kamra, konyha.</l>
					<l>Bence, a vén Bence volt a pincemester,</l>
					<l>Ki is tört belőle, hogy ő arra nagy szer.</l>
					<l>Ugy járt, ha borér’ ment, hogy ne kelljen várni,</l>
					<l>S ugy hozott, hogy kétszer ne kellessék járni.</l>
				</lg>
				<p>78</p>
				<lg>
					<l>De maga korán sem ivott azér’ sokat,</l>
					<l>Forgatván fejében apai gondokat;</l>
					<l>Ivott ő, mint szokta sziv-vidámság végett,</l>
					<l>Vagy midőn kinálni kelle a vendéget.</l>
					<l>Hanem, mikor látta, hogy nincs semmi hiány,</l>
					<l>Enni már vagy inni egy cseléd sem kiván:</l>
					<l>Szólott a fiának, egy szálas legénynek</l>
					<l>S ketten a szobába Toldihoz menének.</l>
				</lg>
				<p>79</p>
				<lg>
					<l>Ott elkezdi Bence: „M’óta t’om az eszem,</l>
					<l>Kenyerem ettől az öreg háztól eszem;</l>
					<l>Rossz kis sückő voltam, annyi mint az öklöm,</l>
					<l>Hogy a toldi pusztán szántottunk hat ökrön.</l>
					<l>Én ökröt vezettem, éd’s apám az ekét...</l>
					<l>De minek kerítek ilyen nagy fenekét!...</l>
					<l>Hej! micsoda termés lett abban a földben!</l>
					<l>Eddig ért, uram, ni! másik esztendőben.</l>
				</lg>
				<p>80</p>
				<lg>
					<l>„Még akkor boldogult apám uram is élt,</l>
					<l>Csakugyan Bencének hítták ő kigyelmét,</l>
					<l>Én is, hogy fiam lett, (látom, a bolondok</l>
					<l>Cifra neven kapnak) - Bence legyen! mondok.</l>
					<l>Nagy fiu, ehol van! Jöszte, szógám elébb:</l>
					<l>Szégyellős egy kissé, mint fiatal cseléd.</l>
					<l>Hej! vitéz nagy uram, jut-e még eszébe</l>
					<l>Mikor együtt mentünk a király elébe?</l>
				</lg>
				<p>81</p>
				<lg>
					<l>„Jóval ifjabb volt még kelmed a fiamnál,</l>
					<l>Hanem szálasabb is, izmosabb is annál;</l>
					<l>Hányszor emlegettük azelőtt: no ebből</l>
					<l>(Kelmedet értettük) ember lesz, ha megnől.</l>
					<l>Biztattam is, menjen katonának, vagy mi;</l>
					<l>De az édes anyját nem akarta hagyni:</l>
					<l>Pedig, lám no! milyen ember vált belőle,</l>
					<l>Kit nem egyszer kétszer mondtam én előre.</l>
				</lg>
				<p>82</p>
				<lg>
					<l>„Ezt a rossz fiut is nem t’om én, mi lelte,</l>
					<l>Katonának vágyik, vagy mi az eblelke!</l>
					<l>Azt izéli mindég: nem leszek én paraszt,</l>
					<l>Nem én, apám uram, elszököm ha maraszt.</l>
					<l>Itt van, nagy jó uram, azér’ hoztam elő,</l>
					<l>Legyen kelmed hozzá igaz gondviselő,</l>
					<l>Apja helyen apja, vezető vezére:</l>
					<l>Isten is megáldja kegyelmedet érte!”</l>
				</lg>
				<p>83</p>
				<lg>
					<l>Nevetett Miklós az együgyű beszéden,</l>
					<l>Forgatá egyszersmind a dolgot eszében:</l>
					<l>Elvigye-e Bencét, vagy itthon marassza?</l>
					<l>Melyikben lesz annak idővel is haszna?</l>
					<l>Etelke azonban egy asztali késsel</l>
					<l>Lovaggá ütötte három kis ütéssel,</l>
					<l>S kitörvén a kedve hangos hahotába,</l>
					<l>Bevonszolta Bencét az oldalszobába.</l>
				</lg>
				<p>84</p>
				<lg>
					<l>Ott egy régi szekrény poros zege-zugát</l>
					<l>Felhányva, kiszede holmi ócska ruhát,</l>
					<l>Amelyeket Toldi már annak előtte</l>
					<l>Régen elhajított, mivelhogy kinőtte.</l>
					<l>Etelke azokból egynéhány darabot,</l>
					<l>Egész öltőbelit összeválogatott,</l>
					<l>S od’ adá Bencének, ingyen ajándékba,</l>
					<l>Hogy tanuljon belé, vegye is fel még ma.</l>
				</lg>
				<p>85</p>
				<lg>
					<l>Ezalatt elmondá Toldi az anyjának</l>
					<l>Hogy jutott kezéhez a szép úri lánynak,</l>
					<l>Mutatá a gyűrűt, melyet hoza jegybe,</l>
					<l>Háború végével kelnek, ugymond, egybe.</l>
					<l>„Akkor, édes anyám - no hiszen meglátod -</l>
					<l>Akkor nem futok én országot, világot,</l>
					<l>Nem kószálok hadba, hanem együtt élünk,</l>
					<l>Az én gyöngy galambom, Piroskám is vélünk!”</l>
				</lg>
				<p>86</p>
				<lg>
					<l>Sírt, nevetett anyja, mikor ezt meghallá,</l>
					<l>Szíve az örömet nem várta, sokallá;</l>
					<l>Elpirult, tüzes lett halvány arculatja,</l>
					<l>Elpirítá benső titkos gondolatja:</l>
					<l>Előtte fia még mind a régi gyermek:</l>
					<l>Oly furcsán esett most képzelni embernek,</l>
					<l>Házasult embernek... képzelni továbbat</l>
					<l>Göndörhaju, fürge, játszi unokákat.</l>
				</lg>
				<p>87</p>
				<lg>
					<l>Hányszor mondatá el, kérdezé ki ujra!</l>
					<l>Nem maradt szó nélkül egy legkisebb ujja:</l>
					<l>Karcsu-e, magas-e, barna-e, vagy szőke?</l>
					<l>Fehér-e, piros-e, vagy milyen a képe?</l>
					<l>Haja, szemöldöke, szeme, szempillája?</l>
					<l>Ajaki, beszéde, lábai, ruhája?...</l>
					<l>Felelni se győzne Miklós annyit neki,</l>
					<l>Ha oly jól nem esnék, mikor emlegeti.</l>
				</lg>
				<p>88</p>
				<lg>
					<l>S jaj lett volna szegény Piroskának dolga,</l>
					<l>Ha, míg emlegették, folyvást csuklott volna! -</l>
					<l>Most azonban félbehagyták a beszédet,</l>
					<l>Mert az ifju Bence a szobába lépett.</l>
					<l>Kard veri a combját, a nyakában mente,</l>
					<l>Ki van csipve rútul, mint bármely levente,</l>
					<l>Megáll egyenesen, mint egy mutatófa,</l>
					<l>S rövid habozással imígy kezd a szóba:</l>
				</lg>
				<p>89</p>
				<lg>
					<l>„Vitézlő nagy uram, szépen megkövetem,</l>
					<l>Egy páncélos bajnok, úgy látom idegen,</l>
					<l>Künn az ajtó előtt kigyelmedet várja,</l>
					<l>Hogy vele megvíjon életre-halálra.”</l>
					<l>Toldinak se’ kell több: „hogyan, a patvarba!”</l>
					<l>Felszökik sebesen, szalad a pitvarba,</l>
					<l>Hát csakugyan ott áll a sisakos vitéz</l>
					<l>Kivül a tornácon, vele megvíni kész.</l>
				</lg>
				<p>90</p>
				<lg>
					<l>Toldi a fegyverről nyomba’ megismerte,</l>
					<l>Látja, hogy az nem más, mint huga, Etelke,</l>
					<l>Iszonyu láncsáját bal kezében tartja,</l>
					<l>Mig a jobb kezében villog széles kardja.</l>
					<l>De Miklós a szemét összerántja vadul,</l>
					<l>Felgyűri az ingét, karja kiszabadul,</l>
					<l>Rohan puszta kézzel: megszalad az ellen,</l>
					<l>Hármat lép s elesik a nehéz fegyverben.</l>
				</lg>
				<p>91</p>
				<lg>
					<l>„Ugy kell! eben esett, kőszülötte lyánya!”</l>
					<l>Kiált és odafut Toldiné, mert szánja,</l>
					<l>Fölemeli szépen, tizszer is megkérdve</l>
					<l>Nem fáj-e valahol? könyöke, vagy térde?</l>
					<l>Semmi baj! de van ám tréfaszó, nevetség,</l>
					<l>Van, mivel egymás közt eltöltni az estét,</l>
					<l>Mignem aztán Miklós tréfa közé fonta</l>
					<l>Amit Tar Lőrincnek komoly céllal monda.</l>
				</lg>
				<p>92</p>
				<lg>
					<l>Elkezdi barátját dicsérni, de nagyon,</l>
					<l>Kétszer is mond egyet inkább, mint elhagyjon:</l>
					<l>Mily eszes, mily józan, mily szelid, hű, derék, -</l>
					<l>Gondolá Etelka: jól van, de már elég!</l>
					<l>Vállhegyen bátyjára hamisan pillantott,</l>
					<l>Felkapá az ágyról a pihenő lantot,</l>
					<l>Busa szemöldökét ráncolva keményen,</l>
					<l>Tiszta, erős hangja így csendüle mélyen:</l>
				</lg>
				<p>1</p>
				<lg>
					<l>A mi lyányunk nem eladó,</l>
					<l>Büszke, dacos, válogató;</l>
					<l>Jobbra-balra pillogató;</l>
					<l>De a szive szinmutató:</l>
					<l>Nem eladó.</l>
				</lg>
				<p>2</p>
				<lg>
					<l>Szeme nyájas, szava édes,</l>
					<l>Maga tetszős, bár negédes;</l>
					<l>Rád tekinthet, mosolyoghat:</l>
					<l>De azért, hogy tőrbe foghadd -</l>
					<l>Nagyon kétes.</l>
				</lg>
				<p>3</p>
				<lg>
					<l>Hej! pünkösdi kis királyné:</l>
					<l>Rózsa vagy-é, tulipán-é? -</l>
					<l>Rózsa vagyok, szúró tüske,</l>
					<l>Tulipánsziv nem oly büszke</l>
					<l>Mint a lyányé.</l>
				</lg>
				<p>4</p>
				<lg>
					<l>Jár utána gazdag fösvény,</l>
					<l>Nagy szerencse! fele köszvény;</l>
					<l>Jár szegényes, az nem kényes,</l>
					<l>Majd megeszi olyan... éhes;</l>
					<l>Ott az ösvény!</l>
				</lg>
				<p>5</p>
				<lg>
					<l>A deák ül könyve mellett,    </l>
					<l>Ugy bötűzi a szerelmet,</l>
					<l>Lám az apród, ha nem ül is,</l>
					<l>Százat szeret könyvnekűl is!</l>
					<l>Odább kelhet.</l>
				</lg>
				<p>6</p>
				<lg>
					<l>Özvegy ember csak hitvány bor,</l>
					<l>Ecet ami azután forr; -</l>
					<l>Légy derék bár: kell ám fő is,</l>
					<l>Légy szelid s hű: ámde hő is,</l>
					<l>Szegény jámbor!</l>
				</lg>
				<p>7</p>
				<lg>
					<l>Hát te páncél? párducmente?</l>
					<l>Van-e benned jó levente?</l>
					<l>Jaj, ha volna, mint szeretném!</l>
					<l>Ezer közül szemen szedném,</l>
					<l>Ha lehetne.</l>
				</lg>
				<p>8</p>
				<lg>
					<l>Egy van olyan, az egyetlen,</l>
					<l>Messze, messze... bár mellettem;</l>
					<l>Könnyű nézni, megölelni,</l>
					<l>De szeretni, párját lelni...</l>
					<l>Lehetetlen! -</l>
				</lg>
				<p>93</p>
				<lg>
					<l>Igy ez abban elmult. Így egész éjfélig</l>
					<l>Nyájason az időt hamar elbeszélik;</l>
					<l>Édes övéi közt enyhül Toldi gondja</l>
					<l>S egy hizelgő álom Piroskához vonja. -</l>
					<l>De korán a hajnal ébren leli másnap,</l>
					<l>Búcsut véve, indul messze utazásnak;</l>
					<l>Követi sok »áldás«, ezer »jó szerencse«.</l>
					<l>Utána poroszkál ázott szemmel Bence.</l>
				</lg>
				<p>Negyedik ének</p>
				<p>,Rettenetes haddal ezentől induljunk.</p>
				<p>....................................</p>
				<p>Vala okossága az tisztes asszonynak.’</p>
				<p>Ilosvai</p>
				<p>1</p>
				<lg>
					<l>Kont Miklós azonban, előhad vezére,</l>
					<l>Sok országon átal a Rontóhoz ére;</l>
					<l>Ott erős táborba vonta össze sergét,</l>
					<l>Hogy a nyűgös útnak kipihenje terhét.</l>
					<l>Messzelátó halmon sátorát emelé,</l>
					<l>Honnan a kilátás szép volt mindenfelé:</l>
					<l>Nyúgaton a kéklő hegylánc koszorúzta,</l>
					<l>Keleten a tenger, e nagy vízi puszta.</l>
				</lg>
				<p>2</p>
				<lg>
					<l>Első gondja volt, hogy sátora elébe</l>
					<l>Árbocfát emeljen fürge ácsok népe;</l>
					<l>Azután a roppant uj zászlót kibonták</l>
					<l>S kötelen a magas ösztörűre vonták;</l>
					<l>Fekete a zászló; de a gyászos falra</l>
					<l>Selyem, arany, ezüst fonállal kivarrva</l>
					<l>Endre sorsát himzék négy rendbeli képen, -</l>
					<l>Halhatatlan rege! te mondd el, miképen.</l>
				</lg>
				<p>3</p>
				<lg>
					<l>Mindjárt a legelső: vén királyt ábrázol,</l>
					<l>Róbert az, ki Nápoly trónján üle másszor,</l>
					<l>Most halálos ágyban a mester himezte</l>
					<l>Halál árnyékával véknyan befedezte.</l>
					<l>Ágya zsámolyán két gyermek-ifju térdel:</l>
					<l>Unokája volt ez, Johanna, Endrével;</l>
					<l>Összeadja gyenge kezöket, - felettök</l>
					<l>Koronáját tartja fényes arcu püspök.</l>
				</lg>
				<p>4</p>
				<lg>
					<l>Másik kép Johannát ábrázolja szinte:</l>
					<l>Felnőtt már, nagyobb, szebb, mint volt eleinte;</l>
					<l>Keble, ajka duzzad, égnek pillantási,</l>
					<l>Különben azok, de merészbek, vonási.</l>
					<l>Ül királyi székben, koronája ragyog,</l>
					<l>Mellette, mögötte csinos olasz nagyok;</l>
					<l>Endre, mint egy szolga, külön a csoporttul</l>
					<l>Sötétebb orcával az árnyékba fordul.</l>
				</lg>
				<p>5</p>
				<lg>
					<l>Majd a harmadik kép egy homályos pitvar,</l>
					<l>Benne mécsvilág, mint hold körül az udvar;</l>
					<l>Ottan látni Endrét, háló kantusában;</l>
					<l>Négy-öt álarcossal izzadni tusában:</l>
					<l>Egyet már letipra, egy őt fogja hátul,</l>
					<l>Nem messze Johanna nyíló ajtajátul,</l>
					<l>Látni a nyilásban lengő éji burkot</l>
					<l>S a fejér kezet, mely odanyujt egy... hurkot!</l>
				</lg>
				<p>6</p>
				<lg>
					<l>Kert a negyedik rajz: telihold sugára</l>
					<l>Ömlik, árnyas nagy fák közül, egy tisztásra;</l>
					<l>Öreg asszony űl ott, arcredői mélyen</l>
					<l>Sötétellnek, amint hajol a holdfényen.</l>
					<l>Ölében az Endre puffadt képe kékül,</l>
					<l>Tagjai szétlógván összetartás nélkül,</l>
					<l>Nagy szemét befogja hű dajka Izolda</l>
					<l>És ápolja... hej, nem mint egykor apolta!</l>
				</lg>
				<p>7</p>
				<lg>
					<l>Mindezt a királyné szűzei ekképen</l>
					<l>Hímzék a selyemre, négy mesteri képen:</l>
					<l>Sem a holton élő, sem az élőn holt tag, -</l>
					<l>Minden íz, hajlás, úgy eltanálva voltak.</l>
					<l>Nézte a sokaság, nézte körbe állván,</l>
					<l>Mikor a nagy zászló felsuhant a szálfán,</l>
					<l>S mint egy szél-lökés, ha erdőn végig robban,</l>
					<l>Jajdult végig egy szó a vitéz sorokban.</l>
				</lg>
				<p>8</p>
				<lg>
					<l>És mint barna felleg; amely vésszel terhes,</l>
					<l>(Retteg attól a nép, tudja, mily keserves),</l>
					<l>Lenge már a zászló, Nápoly határszélén,</l>
					<l>Futott az ijedt hír, szörnyeket beszélvén:</l>
					<l>Járnak országszerte vészkiáltó hangok,</l>
					<l>Van imádság, van bőjt, zúgnak a harangok,</l>
					<l>Hogy Isten ne hagyja hívei romlását,</l>
					<l>Fordítsa el róluk váratlan csapását.</l>
				</lg>
				<p>9</p>
				<lg>
					<l>Ám de hős Durazzo, mint egy pártos szellem,</l>
					<l>Bujtogat Johanna királysága ellen,</l>
					<l>Amióta hugát tőle megtagadta,</l>
					<l>Máriát, a szépet, őhozzá nem adta.</l>
					<l>Akkor irt Lajosnak, bosszusággal telve,</l>
					<l>Azóta se nyugszik megbántott szerelme:</l>
					<l>Öregbíti pártját, kastélyról kastélyra,</l>
					<l>S beszél az urakhoz, amint hozza célja.</l>
				</lg>
				<p>10</p>
				<lg>
					<l>Némelyikhez igy szólt: „Vajmi nagy bolondság</l>
					<l>Hogy a más büneért a mi vérünk ontsák!</l>
					<l>Oka vagyunk-é mi, hogy elvesze rútul</l>
					<l>Szegény ifju Endre, udvari boszútul?</l>
					<l>Most valaki bűnét kardunk támogassa?</l>
					<l>Ha evett, igyék rá; ha vetett, arassa!</l>
					<l>Ne várjuk, hogy Lajos egyért az egészen</l>
					<l>Töltse ki haragját: mi legyünk jobb részen.”</l>
				</lg>
				<p>11</p>
				<lg>
					<l>Másokat igy rémít: „talán e maroknyi</l>
					<l>Néppel mi Lajosra kardot merjünk fogni?</l>
					<l>Talán annyi úr ő, mint felénk akárhány,</l>
					<l>Hogy reggeltül estig átmehetsz határán?</l>
					<l>Nagy földön parancsol, tíz nagy ország felett,</l>
					<l>Őt tiszteli nyúgat, tőle retteg kelet,</l>
					<l>Császárok, királyok mind járnak kedvében; -</l>
					<l>Hanem én minden jót ígérek nevében.”</l>
				</lg>
				<p>12</p>
				<lg>
					<l>Van kihez így fordul: „Nem idegen zsarnok</l>
					<l>Vitéz fejedelme a vitéz magyarnak,</l>
					<l>Mert Károly, (nagyatyám... de egyébiránt a</l>
					<l>Nem tartozik ide), Károly, ama Sánta,</l>
					<l>Fogván gyeplőjét a nápolyi kormánynak,</l>
					<l>Nőül birta lyányát a magyar Istvánnak:</l>
					<l>Így ezen királyi törzs két ágat hajta</l>
					<l>S mai nap két fényes korona függ rajta.</l>
				</lg>
				<p>13</p>
				<lg>
					<l>„Róbert lőn egyik sarj, és Johanna íme,</l>
					<l>Leányágra jutván a királyság címe; -</l>
					<l>Másik ott tenyész, hol eget ér a Kárpát,</l>
					<l>Mióta fi-ágon nincsen többé Árpád.</l>
					<l>Károly volt az első, magyarok királya,</l>
					<l>Mint ama Sántának édes unokája;</l>
					<l>Most fia országol, fia Lajos ennek:</l>
					<l>Ki mondja bitornak? ki még idegennek?”</l>
				</lg>
				<p>14</p>
				<lg>
					<l>Olykor ígyen ejt szót: „no bizony, Lajosnak</l>
					<l>Célja is uralma négy vagy öt városnak!</l>
					<l>Nem akar hóditni földet és országot,</l>
					<l>Nem kiván egyebet, csak az igazságot:</l>
					<l>Endre fia, Martell, a csecsemő árva,</l>
					<l>Lép, ha majdan felnő, anyja trónusára;</l>
					<l>Addig kormányzó lesz, akit Lajos rendel,</l>
					<l>Te, vagy én, vagy ilyes magunkféle ember.”</l>
				</lg>
				<p>15</p>
				<lg>
					<l>De, kivel tanácsát közöli meghitten,</l>
					<l>Annak igy szól: „rajta! az alkalom itten!</l>
					<l>Tagadom, hogy bárki olyan közel állna -</l>
					<l>Nagyatyám székéhez több jogot formálna.</l>
					<l>Negyed iz Johanna, Lajos negyed szintén,</l>
					<l>Unoka szülötte, nem unoka, mint én;</l>
					<l>Hanem azért bizzunk, reméljünk Lajosban,</l>
					<l>Tán mienk lesz a hal majd e zavarosban.”</l>
				</lg>
				<p>16</p>
				<lg>
					<l>Így hiteget, mondom, Károly, a Durazzó,</l>
					<l>S a nemes uraknál könnyen fogan a szó,</l>
					<l>Mert az udvar szennyét már nehezen tűrik,</l>
					<l>Hazájuk romlását mélyen keserűlik</l>
					<l>Szemetjét az ország az udvarba dobja,</l>
					<l>Otthon zsémbel, sohajt, sir a nemzet jobbja!</l>
					<l>Nincs egyéb választás, mint odvába búni,</l>
					<l>S meghalni, vagy pártos kigyókövet fúni.</l>
				</lg>
				<p>17</p>
				<lg>
					<l>S már az elhintett mag fejét hányja szerte,</l>
					<l>A rejtett lázongás zászlait emelte;</l>
					<l>Királyné hüségét felmondák vazalli,</l>
					<l>Legelőbb is ama vitéz főur Lalli,</l>
					<l>Bérces Akvilában, hegynek közepette</l>
					<l>Lalli kapitány a parancsot vezette,</l>
					<l>Most a magyar zászlót a szélnek röpité:</l>
					<l>Nyájas szóval erről Kontot értesité.</l>
				</lg>
				<p>18</p>
				<lg>
					<l>Így több város is. De Johanna királyné,</l>
					<l>- Világ szép asszonya - most ő a világé!</l>
					<l>Egy napig sem hordta megölt férje gyászát,</l>
					<l>Tomboló vigasság tölti özvegy házát;</l>
					<l>Szolgája csupán ott a nappal az éjnek,</l>
					<l>Örök tervezője titkos bűnös kéjnek,</l>
					<l>És az éj, mint álarc, mint ingerlő fátyol,</l>
					<l>Csak annyit takar, hogy többre-többre vágyol.</l>
				</lg>
				<p>19</p>
				<lg>
					<l>Tüzes nyári nap volt, melyen izzó, rekedt</l>
					<l>Hőség lázasztá a fiatal ereket.</l>
					<l>Csillapítva jeges csemegével, borral,</l>
					<l>Mely egy percre hűsít, de azután forral,</l>
					<l>Égető a napfény, rekkenő az árnyék,</l>
					<l>Fényes fátyolköddel volt fedve a tájék,</l>
					<l>Fű, fa, virág fonnyadt, - elalélva várta</l>
					<l>Míg fejét a láng nap a tengerbe mártja.</l>
				</lg>
				<p>20</p>
				<lg>
					<l>Végre a nagy tűz test, pirosan, kereken</l>
					<l>Megkettőzte magát nyugati vizeken,</l>
					<l>Biborszinre festé a habot sugára,</l>
					<l>Bámulván a világ legszebb városára:</l>
					<l>Ott pihent a vízen a tündéri Nápoly,</l>
					<l>Melyet a ringó hab, mint hű dajka ápol,</l>
					<l>Tornyai, árboci, kertjei félkörben</l>
					<l>Csüngöttek alá, a tiszta, mély tengerben.</l>
				</lg>
				<p>21</p>
				<lg>
					<l>Majd a nyilt tornácok, a királyi kertek</l>
					<l>Estve a tengerről könnyü szellőt nyertek,</l>
					<l>Mely a fasorokat legyezé futtában,</l>
					<l>S fürdött a virágok fűszer-illatában;</l>
					<l>Meglopá a citront, a narancsok fáit,</l>
					<l>Jószagot lehellő, dús aranyalmáit,</l>
					<l>És lerészegítvén annyi édes pára,</l>
					<l>Többé a nagy kertnek nem lele nyitjára.</l>
				</lg>
			</div>
		</body>
	</text>
</TEI>