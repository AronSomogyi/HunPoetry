<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0141" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TÖRÖK BÁLINT</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">709</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TÖRÖK BÁLINT</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TÖRÖK BÁLINT</head>
				<p>„Fohászkodik mostan</p>
				<p>sok gyakor sírással</p>
				<p>Asszonyfeleséged</p>
				<p>az két szép fiával -”</p>
				<p>TINÓDI</p>
				<lg>
					<l>Izabella királyné Budában</l>
					<l>Azt se tudja, hova lesz buvában:</l>
					<l>Két ellenség két felől szorítja,</l>
					<l>Szívét a gond száz felől borítja.</l>
				</lg>
				<lg>
					<l>Összegyüjti budai tanácsot:</l>
					<l>„Jó emberek, adjatok tanácsot:</l>
					<l>Boldogasszony temploma keresztjén</l>
					<l>Török zászló lengjen, vagy keresztyén?”</l>
				</lg>
				<lg>
					<l>Szól a biró nagy Isten szavával</l>
					<l>Tizenharmad szék-ülő magával:</l>
					<l>„Mire a nap még egyszer kisütne,</l>
					<l>Német zászló lesz oda felütve.”</l>
				</lg>
				<lg>
					<l>Titkos éjjel a kaput kinyitják,</l>
					<l>Magyar urak ezt nem is gyanitják:</l>
					<l>Török Bálint, György barát, vezérek!</l>
					<l>Kár alunni mostan a vezérnek.</l>
				</lg>
				<lg>
					<l>Nem aluszik a barát, felébredt;</l>
					<l>Török Bálint ruhát sem cserélhet:</l>
					<l>Az ellenség, ki nyakra, ki főre,</l>
					<l>Takarodik a várból előle.</l>
				</lg>
				<lg>
					<l>Jár a barát postája, követje,</l>
					<l>Szolimánhoz titkos üzenetje; -</l>
					<l>Maga Bálint csak morog; csak ümget</l>
					<l>„Ez is elád maholnap bennünket!”</l>
				</lg>
				<lg>
					<l>Sárga lovát nyergelik atlaszra,</l>
					<l>Úgy robog a budai piacra,</l>
					<l>Nagy sokaság közibe úgy léptet:</l>
					<l>„Halljátok ezt ti budai népek!”</l>
				</lg>
				<lg>
					<l>„Áruló az, áruló a neve,</l>
					<l>Verje meg a magyarok Istene,</l>
					<l>Aki Budát - gyilkolom a fattya! -</l>
					<l>Kettő közül egynek is feladja.”</l>
				</lg>
				<lg>
					<l>- „Áruló az, áruló a neve,</l>
					<l>Verje meg a magyarok Istene,</l>
					<l>Aki Budát közülünk feladja,</l>
					<l>Török Bálint szavát nem fogadja.”</l>
				</lg>
				<lg>
					<l>Érkezik a vad pogány, sereggel:</l>
					<l>György, a barát, összesúg ezekkel;</l>
					<l>Maga Bálint, ha szivből, ha szinre,</l>
					<l>A basának dolgozott kezére.</l>
				</lg>
				<lg>
					<l>„Két ellenség a Duna-két-parton:</l>
					<l>Kevés annak az én egy jó kardom:</l>
					<l>Egyiket a másikkal - hiába!</l>
					<l>Ahogy lehet” - gondolja magába.</l>
				</lg>
				<lg>
					<l>Hétfő napon hajnalhasadáskor,</l>
					<l>Veresebb az ég alja, mint másszor;</l>
					<l>Hajnal előtt a Szentgyörgy terére</l>
					<l>Vágtatott a magyarok vezére.</l>
				</lg>
				<lg>
					<l>Ágaskodik jó lova magasra,</l>
					<l>Kukorékol a csaták kakassa;</l>
					<l>Hej! mit akar a Bálint ma reggel</l>
					<l>Török-magyar egyesűlt sereggel?</l>
				</lg>
				<lg>
					<l>Amit akar meg is teljesíti,</l>
					<l>Hajnali szél zászlaját röpíti,</l>
					<l>Maga pedig kardját emelinti</l>
					<l>Török Bálint, jó vitéz, Enyingi.</l>
				</lg>
				<lg>
					<l>Széles a víz a Duna árkában:</l>
					<l>Ne menj neki, bolond cseh, vaktában!</l>
					<l>Nekimenne, ha partja se volna,</l>
					<l>Vize helyen pokol tüze folyna.</l>
				</lg>
				<lg>
					<l>Fut a vezér maga is, vesztébe,</l>
					<l>Beletört a gyalázat szivébe:</l>
					<l>Szegény öreg! hogy ki nem huzhatta,</l>
					<l>Futásában elvérzik miatta.</l>
				</lg>
				<lg>
					<l>Török Bálint, jó vitéz, Enyingi!</l>
					<l>Vitézséged ne mutasd nagyon ki,</l>
					<l>Mert a pogány bizony megigenli,</l>
					<l>Gonosz barát ellened ingerli.</l>
				</lg>
				<lg>
					<l>Gonosz barát hitszegő tanácsa</l>
					<l>Azt a vermet csak ássa, csak ássa,</l>
					<l>Ki miatt lesz Budavár bukása,</l>
					<l>Török Bálint hálóba jutása.</l>
				</lg>
				<lg>
					<l>Győzedelmes ütközet elmulván,</l>
					<l>Izeni a Szolimán nagy szultán:</l>
					<l>„Fiam Bálint, magyarok vezére,</l>
					<l>Jöszte hozzám ebédre; ma délre.</l>
				</lg>
				<lg>
					<l>Jöszte hozzám az ország nagyával,</l>
					<l>Izabella királyné fiával:</l>
					<l>Atyja után én vagyok az atyja,</l>
					<l>Árvaságát meg sem is siratja.”</l>
				</lg>
				<lg>
					<l>Gondolkozik a Bálint magában:</l>
					<l>Nem lesz-e jobb maradni Budában?</l>
					<l>Mintha sugná, valami azt mondja:</l>
					<l>Ne menj, Bálint, a török táborba!</l>
				</lg>
				<lg>
					<l>Király-asszony ellenben azt mondja:</l>
					<l>„Török Bálint, te segíts bajomba:</l>
					<l>Gyermekemet nem adom barátnak,</l>
					<l>Szivében nincs érzelme apáknak.</l>
				</lg>
				<lg>
					<l>Neked adom, hűséges jobbágyom!</l>
					<l>Neked is van két fiad Torbágyon:</l>
					<l>Mintha egyik volna most öledbe’,</l>
					<l>Viseld gondját, úgy adom kezedbe.” -</l>
				</lg>
				<lg>
					<l>Hosszas ebéd a török szultáné,</l>
					<l>Hátra van még a fekete kávé;</l>
					<l>Török Bálint tétova tekintget:</l>
					<l>„Körülfogott a jancsár bennünket!”</l>
				</lg>
				<lg>
					<l>„Nézz ki fiam, gyenge kis apródom!</l>
					<l>Látsz-e nagy port a budai úton?”</l>
					<l>- „A szombati kapuja kitárva,</l>
					<l>Ott megyen a sok török Budára.”</l>
				</lg>
				<lg>
					<l>„Nézz ki megint, édes kis apródom:</l>
					<l>Jaj Istenem, be szörnyen aggódom.”</l>
					<l>- „Izabella királynét csalárdul</l>
					<l>Költöztetik kifelé a várbul.”</l>
				</lg>
				<lg>
					<l>„Harmadszor is nézz ki még apródom;</l>
					<l>Oh! hogy erről tenni már nincs módom...</l>
					<l>- „Boldogasszony tornya tetejében</l>
					<l>Félhold ragyog a kereszt helyében.”</l>
				</lg>
				<lg>
					<l>Jő parancsa Szolimán szultánnak,</l>
					<l>Parancsolja Verbőczi Istvánnak:</l>
					<l>„Te fogsz lenni az ország birója;</l>
					<l>Török Bálint itt marad egy szóra.”</l>
				</lg>
				<lg>
					<l>Parancsolja azután barátnak:</l>
					<l>„A csecsemőt vidd el az anyjának,</l>
					<l>Te fogsz lenni ország kormányzója;</l>
					<l>Török Bálint itt marad egy szóra.” -</l>
				</lg>
				<lg>
					<l>„Hej! az a szó több-e mint egy másik?</l>
					<l>Minek jöttem én azért Mohácsig!”</l>
					<l>„Fiam Bálint, érjük el Eszéket:</l>
					<l>Becsülettel hazaküldlek téged.”</l>
				</lg>
				<lg>
					<l>„Hej! az a szó hosszu már egy hétig;</l>
					<l>Hosszu nekem Budától Eszékig.”</l>
					<l>„Fiam Bálint, ne tüzelj, várd sorra:</l>
					<l>Hadd megyünk le, ne tovább, Nándorra.”</l>
				</lg>
				<lg>
					<l>„Nagy Szolimán! nagy a te hatalmad,</l>
					<l>Nándor alól most tovább lecsalhat...”</l>
					<l>- „Kutya voltál, az maradsz, de vason:</l>
					<l>Láncot neki, hogy ne haraphasson!” -</l>
				</lg>
				<lg>
					<l>Várja szegényt - beh mihaszna várja! -</l>
					<l>Odahaza a szép két kis árva:</l>
					<l>Minden reggel kimegy az utcára,</l>
					<l>Édes atyját de mihaszna várja.</l>
				</lg>
				<lg>
					<l>Várja szegényt szerelmes szép nője:</l>
					<l>Ki-kiáll a magas könyöklőre;</l>
					<l>Fehér képét ereszti karjára,</l>
					<l>Úgy zokog, hogy mégse jön a párja.</l>
				</lg>
				<lg>
					<l>Héttoronynak egy sötét zugában</l>
					<l>Török Bálint üldögél magában;</l>
					<l>Ifju korát a vénség megszánja,</l>
					<l>Megérleli s a halál levágja. -</l>
				</lg>
				<p>(1853 jan. 21)</p>
			</div>
		</body>
	</text>
</TEI>