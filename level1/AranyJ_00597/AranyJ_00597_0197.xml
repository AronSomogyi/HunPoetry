<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0197" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÍRJAK? NE ÍRJAK?</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">249</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÍRJAK? NE ÍRJAK?</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÍRJAK? NE ÍRJAK?</head>
				<p>I</p>
				<lg>
					<l>Írjak? ne írjak? egyre számolom</l>
					<l>Határozatlan az öt ujjomon.</l>
					<l>Nem írni, vétek; írni, kész harag...</l>
					<l>De mikor Bikfic is verset farag!</l>
					<l>Eh, félre tőlem együgyű szerénység!</l>
					<l>Máshol megy az: itt minden a legénység;</l>
					<l>Szegény koldúsnak táskája üres;</l>
					<l>Ki mer, nyer, és talál az, ki keres.</l>
				</lg>
				<lg>
					<l>Nincs szebb dolog, mint az őszinteség;</l>
					<l>Elrejtett gyertya mi haszonra ég?</l>
					<l>Vagy, például, mit érne a tojás,</l>
					<l>Ha nem kiáltná a tyúk: „kotkodás!”</l>
					<l>Cégér fityeg, hol a kancsó kerülget;</l>
					<l>Cégér ne’kűl a jó bor is elülhet,</l>
					<l>Kivált az érdem olcsó vakbora, -</l>
					<l>Nehezen akad erre cimbora.</l>
				</lg>
				<lg>
					<l>A nagy Simon (ki nem isméri őt!)</l>
					<l>Az álszerénységből szépen kinőtt.</l>
					<l>Ő az, kitől (bizony már jó minap)</l>
					<l>Egy hirdetést hoz valamennyi lap:</l>
					<l>Hogy ő az apja lelkinek se vár</l>
					<l>(Nem oly bolond ő, mint Shakespeár’)</l>
					<l>Elismerésre, költői babérra,</l>
					<l>Halál után egy foghagymát sem ér a;</l>
					<l>Patkó se kell, ha már nem él, a lónak,</l>
					<l>S jobb egy veréb ma, mint egy túzok holnap:</l>
					<l>Ismerje meg hát a világ jelenben</l>
					<l>És bálványozza lángeszét; különben...</l>
				</lg>
				<lg>
					<l>No, mások ezt más útakon teszik,</l>
					<l>S mindegy az út, ha összeérkezik.</l>
					<l>Ezt elragadja „villám képzelet”</l>
					<l>És hordja fenn „a csillagok felett”;</l>
					<l>Azé „miként sas” röptiben merész,</l>
					<l>Felhőt eszik s bátran a napba néz;</l>
					<l>Sok a babért fitymálja, megveti,</l>
					<l>Mint gyermek a babot: „kell is neki!”</l>
					<l>Míg más, ki páva-tollakkal ragyog,</l>
					<l>Fennyen kiáltoz: „én költő vagyok!”</l>
					<l>Némelyik „pálma”, ezt ő mondja, ő;</l>
					<l>Már most is óriás... hát még ha nő!</l>
					<l>A másik így zár minden éneket:</l>
					<l>„Lesz oly idő még, mely megemleget!...”</l>
				</lg>
				<p>II</p>
				<lg>
					<l>Hogyan? nem írni most? letenni tollamat,</l>
					<l>Midőn, ha nem csordúl, csöppen egy kis kamat?</l>
					<l>Midőn az olvasó már-már olvasni kezd,</l>
					<l>S talán még rá is áll, ha mondom: vedd meg ezt!</l>
					<l>Hála az égnek! ím, lendül a könyv-ipar:</l>
					<l>Iró, ha kurta is, lesz néki, ha kapar;</l>
					<l>Az üzlet új, hanem elég böcsűletes,</l>
					<l>A cikk olcsó ugyan, de kél, bár szemetes;</l>
					<l>Aztán, szó ami szó, nekünk sem sokba áll,</l>
					<l>Oly könnyen termelünk, mint aki úgy... talál;</l>
					<l>Mint a kosárkötő, s a még olcsóbb koma...</l>
					<l>De hisz oly régi már s kopott ez adoma.</l>
				</lg>
				<lg>
					<l>Minden kezdet nehéz. Nálunk kivált soká</l>
					<l>Lőn, míg a házalást a Múzsa megszoká:</l>
					<l>Hogy mint tirol leány, ajtón ablakon át</l>
					<l>Unszolja készletét s mindig-kész mosolyát.</l>
					<l>Mert a kereskedést - ha tiszta, ha vegyes -</l>
					<l>Fitymálva nézte a fönhéjázó begyes;</l>
					<l>A legtisztábbik is, gondolta, nehezen</l>
					<l>Ha nem hagy olykor egy kis piszkot a kezen.</l>
					<l>Nem volt inyére a hétköznapi modor,</l>
					<l>Virágillat helyen nem a lucri odor:</l>
					<l>Üzér, ügyér, hajhász, csőd, firma, company,</l>
					<l>Ily szókat ő ki sem birt volna mondani.</l>
					<l>Nagyon rátarti volt: fenn-ült a glórián,</l>
					<l>Övedzve néha mint karcsú görög leány,</l>
					<l>Vagy olykor mint a Seine partjárul egy najád,</l>
					<l>Vagy szőke Rajna-szűz, ontá arany haját.</l>
					<l>Idegen volt, de szép, a szép „Xenidion”,</l>
					<l>S nem árulá kecsét... leszállított dijon!...</l>
				</lg>
				<p>III</p>
				<lg>
					<l>Írjak? ne írjak?... Egy istencsapás:</l>
					<l>Szólnom kisebbség, bűn a hallgatás.</l>
					<l>Mert kinek arca van és háta ép,</l>
					<l>Ily had közé bizony átallva lép,</l>
					<l>Kivált ha nincs is méltó fegyvere,</l>
					<l>(Mit ér a szó, hol ostor kellene!)</l>
					<l>S a közmondás hamar fejére gyűl:</l>
					<l>„Ki, ugymond, e’ s ama közé vegyűl!”</l>
					<l>De mikor a civódás tére szent!</l>
					<l>Patkóiktól még az oltár se’ ment!</l>
					<l>Fut a kilenc szűz, döng a hét halom!</l>
					<l>Ocsmány ökölharc az irodalom!</l>
					<l>E szentegyházbul ostorral sem árt</l>
					<l>Kiűzni alkuszt és galamb-kufárt.</l>
				</lg>
				<lg>
					<l>„Vitatkozás az elmét növeli”,</l>
					<l>Kocódni kissé, ez is emberi,</l>
					<l>S az író, hogyha máshol emberebb,</l>
					<l>Bizonyos pontig jól áll a szerep:</l>
					<l>Míg tárogatva zeng a csatadal,</l>
					<l>Lovagkesztyűben foly a viadal,</l>
					<l>S borítja bár az arcot vas lemez,</l>
					<l>Hisszük, nemes vonásokat fedez.</l>
					<l>Így tört minap láncsát Kazinczy, Bajza,</l>
					<l>Így fedte Kölcseyt Achilles pajzsa;</l>
					<l>S ha olykor közbe szól a szenvedély,</l>
					<l>Ha nem mindig volt más az ügy s személy</l>
					<l>Nem kofanyelven hallá a közönség:</l>
					<l>Az, és philippica... van ám különbség.</l>
				</lg>
				<lg>
					<l>Való, hogy a személyes galibát</l>
					<l>Az üggyel összevétni nagy hibád:</l>
					<l>De mit teszesz, ha egy masült zseni</l>
					<l>Arcodba körmöl és fogát feni?</l>
					<l>Ha rossz poéta és rossz költemény -</l>
					<l>Apa s fiu - ugyanazon személy.</l>
					<l>Mert, mint a tigris védi kölykeit,</l>
					<l>Úgy védi a papa szülötteit?</l>
					<l>Ilyenkor nagy baj a határvonás:</l>
					<l>- De egy epigram’ mégse záptojás!...</l>
				</lg>
				<p>(1856)</p>
			</div>
		</body>
	</text>
</TEI>