<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0086" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">GONDOLATOK</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">555</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>GONDOLATOK</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>GONDOLATOK</head>
				<p>a béke-kongresszus felől</p>
				<lg>
					<l>A mult időnek bölcsei</l>
					<l>Századokon keresztül</l>
					<l>Örök-mozgót követeltek</l>
					<l>A véges emberésztül:</l>
					<l>Az új kor bölcsesége, mely</l>
					<l>Amazokat neveti,</l>
					<l>Az örök béke, nyugalom -</l>
					<l>Vessző-lovát kergeti.</l>
				</lg>
				<lg>
					<l>Nagy gondolat! képzelni is</l>
					<l>Dicső, fenséges eszme!</l>
					<l>Az embernem, mint egy család,</l>
					<l>Szeretettől övezve,</l>
					<l>Testvériségben, mint talán</l>
					<l>Kain előtt élhetett;</l>
					<l>- Az Irás, hol jegyezni kezd,</l>
					<l>Jegyez csak gyűlöletet.</l>
				</lg>
				<lg>
					<l>Mikép egy isten-atyja van</l>
					<l>Az égben e családnak,</l>
					<l>Kit (a művelteken kivűl)</l>
					<l>Minden népek imádnak:</l>
					<l>Úgy lenne földön józan ész</l>
					<l>Az egy közös hatalom,</l>
					<l>Törvény, igazság... akitől</l>
					<l>Jő büntetés, jutalom.</l>
				</lg>
				<lg>
					<l>Hogy vér a vért ne ontaná</l>
					<l>Hiú bálványi végett;</l>
					<l>Boszulni sértett áljogát,</l>
					<l>Vagy nemzet-büszkeséget;</l>
					<l>Hogy fajra fajt ne költene</l>
					<l>Az ápolt népgyülölség</l>
					<l>S nemzet ne kísérné tapssal</l>
					<l>Más nemzet sírbadöltét.</l>
				</lg>
				<lg>
					<l>Hogy a virág és a gyümölcs,</l>
					<l>Mit a jó föld hoz ingyen,</l>
					<l>Soha ne lenne had miatt</l>
					<l>Feldúlva téreinken:</l>
					<l>S a vérvonalt, hol lengtenek</l>
					<l>Hazug hir-név zászlói,</l>
					<l>Ne kisérnék az éhhalál</l>
					<l>Sötét szárnyú hollói.</l>
				</lg>
				<lg>
					<l>Hogy ne siratná az anya</l>
					<l>Élő fiát halottúl:</l>
					<l>Ne retteghetne a jegyes</l>
					<l>A mátkai napoktúl;</l>
					<l>Ne venné fel a kora gyászt</l>
					<l>Kicsiny árvákkal, árván,</l>
					<l>A nő, ki nem virraszta még</l>
					<l>Férje halálos ágyán.</l>
				</lg>
				<lg>
					<l>Hogy az utódok sírjait</l>
					<l>Ne számlálná meg a vén,</l>
					<l>Hazája vagy idegen föld</l>
					<l>Vidékeit nevezvén;</l>
					<l>S ne nézne könnyező szemmel</l>
					<l>A kéklő messzeségbe,</l>
					<l>Keresve, kérdve hasztalan:</l>
					<l>Ki fogja már szemét be?</l>
				</lg>
				<lg>
					<l>Hogy a késő Emlékezet,</l>
					<l>Mikép gyermek-korára,</l>
					<l>Álom gyanánt eszmélne csak</l>
					<l>A rég eltűnt csatákra;</l>
					<l>És lenne béke, oly örök,</l>
					<l>Mint isten szellemében;</l>
					<l>Megkezdve itt, - állandóul</l>
					<l>Folytatva majd az égben.</l>
				</lg>
				<lg>
					<l>Hiú szándék! vesztett erő</l>
					<l>Ily küzdelemre szállni,</l>
					<l>Megáradott nemes lelkek</l>
					<l>Sziklába vert hullámi!</l>
					<l>A megkövült gonoszságból</l>
					<l>Melynek tövén kihaltok,</l>
					<l>Nem érdemes, ha mit talán</l>
					<l>Századokig lenyaltok.</l>
				</lg>
				<lg>
					<l>Mióta és míg a világ,</l>
					<l>Nem volt-e, nem leend-e</l>
					<l>Erős, ki nyomni mindig kész,</l>
					<l>S ki elnyomassék, gyenge?</l>
					<l>Amazt mikép mérséklitek</l>
					<l>Hogy enyhe légyen lánca?</l>
					<l>Mikép ezt, hogy nagyon sulyos</l>
					<l>Békóit meg ne rázza?</l>
				</lg>
				<lg>
					<l>Avagy ki fékezendi meg</l>
					<l>Az ember szenvedélyét,</l>
					<l>Midőn iszappal hányja fel</l>
					<l>Háborgó lelke mélyét?</l>
					<l>Midőn az Ész, a Bölcseség,</l>
					<l>Megbántva, meggyalázva,</l>
					<l>Mint a hajdan profétái,</l>
					<l>Vonul remeteházba?</l>
				</lg>
				<lg>
					<l>Nem lophat-é megint egy új</l>
					<l>Prometheusz égi lángot,</l>
					<l>Kinek fénylő szövétneke</l>
					<l>Felgyujtsa e világot...?</l>
					<l>Nem lehet-é ismét egy új</l>
					<l>Népáradás e földön?</l>
					<l>Nézzétek a történetet!</l>
					<l>S mondjátok, képzelődöm.</l>
				</lg>
				<lg>
					<l>Óh, a világ története</l>
					<l>Szomoru egy tanulmány!</l>
					<l>Mint buborék tünik fel ott</l>
					<l>Nép, nép után kimulván;</l>
					<l>Jaj annak, mely már tündökölt!</l>
					<l>Annak közelg halála,</l>
					<l>Elsímul a víz tükre és</l>
					<l>Új hab tolul reája.</l>
				</lg>
				<lg>
					<l>Isten egészbe’ működik</l>
					<l>Egészre fordít gondot;</l>
					<l>Midőn egy nép - mint a kovász -</l>
					<l>Megérett és... megromlott,</l>
					<l>Midőn satnyulva testben és</l>
					<l>Lélekben túlmüvelve,</l>
					<l>Békét ohajt a gyáva test,</l>
					<l>Az elcsigázott elme;</l>
				</lg>
				<lg>
					<l>Midőn a renyhe társaság</l>
					<l>Büzhödt állóvizében</l>
					<l>Új bűnök milliárdjai</l>
					<l>Vannak keletkezőben;</l>
					<l>Midőn a munka és vagyon</l>
					<l>Egymástól messzi esnek,</l>
					<l>És a tökélyre vitt csalást</l>
					<l>Mondhatni rendszeresnek;</l>
				</lg>
				<lg>
					<l>Midőn eltűnve a szerény</l>
					<l>Családiság zamatja,</l>
					<l>A nő erényét... s ami több,</l>
					<l>A férj nejét eladja;</l>
					<l>Midőn apát öl a fiú,</l>
					<l>Rokont öl a rokonság,</l>
					<l>S mérsékli bűne tudatát</l>
					<l>A kétes vér-azonság;</l>
				</lg>
				<lg>
					<l>Midőn a gazdag megkövül</l>
					<l>És a szegény elfásul...</l>
					<l>Egyszóval a polgárodás</l>
					<l>Fordul reánk csapásul:</l>
					<l>Akkor elétör egy vad nép</l>
					<l>Szilaj vére s erénye</l>
					<l>És elborit, mint a tenger</l>
					<l>Hullámi, vagy fövénye. -</l>
				</lg>
				<lg>
					<l>Hagyjátok a meddő vitát!</l>
					<l>Bölcs Isten az, ki rendel;</l>
					<l>Az ember tiszte, hogy legyen</l>
					<l>Békében, harcban ember.</l>
					<l>Méltó képmása istennek,</l>
					<l>S polgára a hazának,</l>
					<l>Válassza ott, válassza itt</l>
					<l>A jobbik részt magának.</l>
				</lg>
				<p>(1850 szept.)</p>
			</div>
		</body>
	</text>
</TEI>