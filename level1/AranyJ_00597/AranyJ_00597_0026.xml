<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0026" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A RODOSTÓI TEMETŐ</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1259</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A RODOSTÓI TEMETŐ</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A RODOSTÓI TEMETŐ</head>
				<lg>
					<l>Vess lángot előttem, éjjeli szövétnek,</l>
					<l>Képzelet! s világits éjek éjjelébe;</l>
					<l>Messze, határin túl sok rabszolga népnek,</l>
					<l>Hozd a kis temetőt lelkemnek elébe:</l>
					<l>Hogy lássam az éjet, mely ottan feketűl,</l>
					<l>Halljam a csöndet, mely szent hamvak felett űl.</l>
				</lg>
				<lg>
					<l>Hol a kéz, hol a kéz, aki fölemelje</l>
					<l>Sírjokról a követ: egy nehéz századot?</l>
					<l>Hol van a szellem, ki életre lehelje</l>
					<l>A szivet, ha régen, régen elhamvadott?</l>
					<l>Ah! Midőn a hű szív porrá vagyon válva,</l>
					<l>Feltámasztja-e más, mint a költő álma?</l>
				</lg>
				<lg>
					<l>Éjfél van. Az eget, néhány csillagával,</l>
					<l>A Mármora tenger kebelén ringatja;</l>
					<l>Egyhangu morajjal dalt susog magában,</l>
					<l>Mint bölcső felett a szunnyadozó dajka;</l>
					<l>És az ég szemei, az a néhány csillag,</l>
					<l>Az álommal ők is alig-alig birnak.</l>
				</lg>
				<lg>
					<l>Elsohajt a lágy szél, mely a tavaszt hozza,</l>
					<l>Elsohajt a vízen és a partra téved:</l>
					<l>„Ébredj, fű-fa, ébredj!” halkan ezt sugdozza, -</l>
					<l>S ime, fűben-fában megmozzan az élet;</l>
					<l>Megmozdul az élet, felül, a kopáron:</l>
					<l>Csak alant a sírban örökös az álom.</l>
				</lg>
				<lg>
					<l>Ők alusznak ottan, a számkivetettek.</l>
					<l>Idegen hazának földe tesped rajtok.</l>
					<l>Elhagyák honukat, a soká védettet,</l>
					<l>Melyet pártos önzés megtörött, lehajtott.</l>
					<l>Elhagyák a szép hont, őseik lakását,</l>
					<l>Hogy ne látnák annak végső vonaglását.</l>
				</lg>
				<lg>
					<l>Ott vártak sokáig, noha nem reméltek.</l>
					<l>Nem volt kitől várni, csak a véletlentül.</l>
					<l>Hazájok szerelmét, ezt az örök mécset,</l>
					<l>Kebelök mélyében ápolgaták szentül;</l>
					<l>Addig ápolák, hogy annak is vége lett;</l>
					<l>Eltemeték egymást, idegen part felett.</l>
				</lg>
				<lg>
					<l>Ám hívek maradtak az utolsó percig,</l>
					<l>És szabadok, nem mint a hon többi népe. -</l>
					<l>Most a kis csoport sir már fel sem ismerszik:</l>
					<l>Új meg új tenyészet rendje nőtt fölébe,</l>
					<l>És, hogy föl ne leljük a nehány szent házat,</l>
					<l>Földig egyengette egy zsarnoki század.</l>
				</lg>
				<lg>
					<l>Éjfél van a sirban, éjfél van felette;</l>
					<l>Búg a Mármora, búg, tompa lágy morajjal.</l>
					<l>Hirtelen szél támad, a hullám felretten:</l>
					<l>Zúg a Mármora, zúg, riadalmas zajjal;</l>
					<l>Zúg a tenger, az ég tűz szemei nyilnak,</l>
					<l>Haragosabb fényre gerjed minden csillag.</l>
				</lg>
				<lg>
					<l>Egyszersmind keletről, hol a nagy Isztámbol</l>
					<l>Mélyen alszik, mint az elgyötört rabszolga,</l>
					<l>Hős alak közelget; arca, szeme lángol,</l>
					<l>S megharsan beszéde, a sírokhoz szólva:</l>
					<l>„Fel, fel, ti halottak, éjféli menetre!</l>
					<l>Rákóczi Ferenc hí, a szabadság lelke.”</l>
				</lg>
				<lg>
					<l>És amint a szózat ereje megdördült,</l>
					<l>Lenn, a süket mélyben, tompa visszhang éled,</l>
					<l>Mintha most riadna serkentőt az a kürt,</l>
					<l>Mellyel idéz majd az utolsó itélet:</l>
					<l>S emelkednek onnan, erőre hajolva,</l>
					<l>Sötétlő alakok, mint megannyi fejfa.</l>
				</lg>
				<lg>
					<l>Szótlan seregelnek fejedelmök mellé</l>
					<l>Hívei, kik egykor vele halni jöttek,</l>
					<l>Kikben a mult század lelke megismerné</l>
					<l>Csákit, Zait, Mikest, Pápait, és többet;</l>
					<l>Radalovics papot, kiknek, mig napja múl,</l>
					<l>Nem a neve hangzott - szive vert magyarúl.</l>
				</lg>
				<lg>
					<l>„Miért buslakodtok, némán vesztegelve?”</l>
					<l>Hallatszik megint a fejedelmi szózat,</l>
					<l>„Nincs többé bilincsen a szabadság nyelve,</l>
					<l>Mint az ég haragja, oly hangosan szólhat,</l>
					<l>Hogy, mint nyárfa lombja, mit az ősz letarlott,</l>
					<l>Reszketve lehulljon, ha ki van még, zsarnok.</l>
				</lg>
				<lg>
					<l>Nem érzitek-é a körülfolyó léget,</l>
					<l>Mint emel, mint éleszt, mint ragad magával?</l>
					<l>Fölvet az ár; a föld egyre alább mélyed...</l>
					<l>Vitetünk, száguldó szélnek rohamával.</l>
					<l>Vigan, ti halottak, ti számkivetettek!</l>
					<l>Most mindenki vígad, csak az ármány retteg.</l>
				</lg>
				<lg>
					<l>Vigan, ti halottak! fel, az ős Budára,</l>
					<l>Honnan visszatiltott egy százados átok;</l>
					<l>Még áll, még erős a nagy királyok vára,</l>
					<l>Még tisztelve néz rá élő unokátok;</l>
					<l>Még van szív kebelben, és erekben van vér,</l>
					<l>Mit az eldőd büszkén sajátjának ismér.”</l>
				</lg>
				<lg>
					<l>Fel, fel!... És mint vésztől űzőbe vett felleg,</l>
					<l>Gyorsan úsz az égen a kicsinyded tábor;</l>
					<l>Szellemtestöket, mint lobogó lángnyelvet,</l>
					<l>El-elkapja mintegy a szél s viszi távol,</l>
					<l>Majd halomra sepri, majd elmossa őket,</l>
					<l>Valamint a félénk, bujdosó felhőket.</l>
				</lg>
				<lg>
					<l>Alattuk a völgyek, erdők néma lakja,</l>
					<l>Mik szállást az éjnek oly örömest adnak,</l>
					<l>Alattuk a Duna csillámló szalagja,</l>
					<l>Városok, helységek, sorra elmaradnak;</l>
					<l>Nem soká feltűnnek a budai ormok,</l>
					<l>S a Mátyás nevéről neveztetett csarnok.</l>
				</lg>
				<lg>
					<l>Csend van a tetőkön, csend a völgy lapályin,</l>
					<l>Megszűntek zajogni akik ottan élnek;</l>
					<l>Nyugszik durva kövén vagy selyem párnáin</l>
					<l>A test, tarka bábbal játszadoz a lélek:</l>
					<l>Gyötrelem, kéjelgés, szerepök felváltva,</l>
					<l>Ez kunyhókba siet, az dús palotákba.</l>
				</lg>
				<lg>
					<l>Most, amint a sírok hős népe közelget,</l>
					<l>Dobban a nyugvó szív és sebesebben ver;</l>
					<l>Egy álom magaszt fel minden földi lelket:</l>
					<l>Őket látja, őket hallja minden ember;</l>
					<l>Túlvilági álom ez - nem szabad holnap</l>
					<l>Emlékezni rája gyönge halandónak.</l>
				</lg>
				<lg>
					<l>De nyomát bevési a lélekbe, mélyen,</l>
					<l>Oda, honnan a vágy, a sejtelmek jőnek,</l>
					<l>Mik diadalt ütnek a számvető észen</l>
					<l>És megváltoztatják rendjét az időnek,</l>
					<l>Hogy megáll az elme, mint egy bomlott gépely</l>
					<l>S bámulja a lelket csodás ösztönével.</l>
				</lg>
				<lg>
					<l>Oda vési nyomát e magasztos álom:</l>
					<l>Képei ködmását, hangjai visszhangját,</l>
					<l>A lejtő csoportot fenn, a magas váron,</l>
					<l>S dörgő éneklését, a szabadság dalját,</l>
					<l>Melyből a szeleknek szózatos fuvalma</l>
					<l>Ezeket hozá el a veszendő lantra:</l>
				</lg>
				<p>1</p>
				<lg>
					<l>Ébredsz-e már, ébredsz-e már,</l>
					<l>Erős apák romlott fia?</l>
					<l>Vagy nálad a halottnak is</l>
					<l>Előbb kell föltámadnia?</l>
					<l>Küzdésre! halld, a kakasok!</l>
					<l>Rövid a nap, a munka sok.</l>
				</lg>
				<lg>
					<l>Mit fürösztöd gyáva könnyel</l>
					<l>A multat, ez ó emléket?</l>
					<l>Hah! nem ilyen áldozatra</l>
					<l>Szólit a kor lelke téged:</l>
					<l>Nem langyos vizet, - meleg vért</l>
					<l>Kell áldoznod a jövőért.</l>
				</lg>
				<lg>
					<l>Kidőlt, száraz törzsök a mult;</l>
					<l>A jövőnek vagy te magva,</l>
					<l>Szunnyadó mag, eltemetve,</l>
					<l>Tespedésben megrohadva:</l>
					<l>De a csíra még erőben:</l>
					<l>Mért ki nem hajt lombja zölden?</l>
				</lg>
				<p>2</p>
				<lg>
					<l>Mily hangok a völgyben?</l>
					<l>Megzendül a vér,</l>
					<l>A szívdobogásból</l>
					<l>Vídám zene kél!</l>
					<l>Láncok szakadoznak,</l>
					<l>Kard, kopja zörög;</l>
					<l>Fuldoklik az önkény,</l>
					<l>Álmába’ hörög.</l>
					<l>Vad kétségbeesés fölveri a palotát,</l>
					<l>S börtönből szabadult sohaj üldöz</l>
					<l>Gúnyhahotát.</l>
				</lg>
				<lg>
					<l>Föltámad az élet,</l>
					<l>És él a halál:</l>
					<l>Pajzsán a szabadság</l>
					<l>Szent címere áll.</l>
					<l>Eljő a reménység,</l>
					<l>És eljön a hír,</l>
					<l>Eljő a dicsőség;</l>
					<l>Rámosolyg a sír.</l>
					<l>Ujjongass ma, öröm! él magyar, áll Buda még!</l>
					<l>Nem hint szennyet apái porára</l>
					<l>A maradék.</l>
				</lg>
				<p>3</p>
				<lg>
					<l>Mégis, ha úgy lenne, mégis, ha ők</l>
					<l>Máért cserélnék el a szebb jövőt?</l>
					<l>Ha vennének rabságot kincseken,</l>
					<l>S igába tolná őket idegen?</l>
					<l>Ha félbehagynák a díszcsarnokot,</l>
					<l>Melyet kezök már félig felrakott,</l>
					<l>Hogy légyen az hitvány férgek tanyája,</l>
					<l>Zúgó vihar rakja fészkét reája?</l>
				</lg>
				<lg>
					<l>Mégis, ha győzne resteség, viszály,</l>
					<l>S fajulnának saját vétkök mián?</l>
					<l>Ha elfelednék a küzdelmeket,</l>
					<l>Melyek fönntarták ezt a nemzetet?</l>
					<l>Ha elfelednék, mily soká dacolt</l>
					<l>Erőszak ellen ím e kis csoport,</l>
					<l>S midőn legyőzték sem kellett a béke:</l>
					<l>Önkénti számüzés lőn menedéke...?</l>
				</lg>
				<p>4</p>
				<lg>
					<l>Úgy rontsa meg őket az átok!</l>
					<l>Úgy jőjön az éjszaki orkán</l>
					<l>Kicsavarni tövestül a tölgyet,</l>
					<l>Mely ezredig állt a hegy ormán!</l>
					<l>Vagy jőjön a tenger. Az örvény</l>
					<l>Tegye lábát csontjaikra</l>
					<l>Körtáncot lejtve fölöttük...</l>
					<l>S hahotázzon rá a szikla.</l>
				</lg>
				<lg>
					<l>Mindent, mit e nemzet</l>
					<l>Tőn, gondola, érzett,</l>
					<l>Mit róla az ősz hír</l>
					<l>Évkönyvibe jegyzett,</l>
					<l>Törüljön el onnan</l>
					<l>Örökre a nemlét;</l>
					<l>És ne legyen emlék,</l>
					<l>Melyből az utókor</l>
					<l>Sejdítse, gyanítsa,</l>
					<l>Hogy itt magyar élt...!</l>
				</lg>
				<p>5</p>
				<lg>
					<l>Szörnyü, szörnyü...! szűnj meg, átok;</l>
					<l>Várakozz’ még, elsiettél;</l>
					<l>Míg aludt, nem halt meg e nép:</l>
					<l>Hát most veszne, mikor eszmél?</l>
				</lg>
				<lg>
					<l>Nem! - Az ősök lelke lengjen</l>
					<l>Köztük, és buzdítsa őket;</l>
					<l>Az lehellje új életre</l>
					<l>A csatában elesőket.</l>
				</lg>
				<lg>
					<l>Börtön a sír: börtönünkbe</l>
					<l>Mért sietnénk többé vissza?</l>
					<l>Várjuk el, míg a szabad lég</l>
					<l>Könnyü testünket felissza.</l>
				</lg>
				<lg>
					<l>Akkor ők mibennünk élnek:</l>
					<l>Mi leszünk az a lehellet,</l>
					<l>Mely győzhetlenül kitartja</l>
					<l>A tusát a zászló mellett.</l>
				</lg>
				<lg>
					<l>És a nemzet, e derék faj,</l>
					<l>Dicsőségünk gondos őre,</l>
					<l>Multja kincs-aknái felett</l>
					<l>Élni fog örök időkre.</l>
				</lg>
				<p>-----</p>
				<lg>
					<l>Ekkép énekeltek a sír jövevényi</l>
					<l>S délcegen lejték a kisérteti táncot.</l>
					<l>Dalukat az égnek morgása kiséri;</l>
					<l>És mire a végső hang is elhullámzott,</l>
					<l>Szétfoszolnak, mint a völgyi szőke pára,</l>
					<l>Melyre rátekintett a nap egy sugára.</l>
				</lg>
				<lg>
					<l>Harmadszor kiált most a szárnyas őrálló;</l>
					<l>Fölreped a hályog a keleti égen,</l>
					<l>Szürkül az ég alja, s mint sürű pókháló</l>
					<l>Délre és éjszakra halvány sugár mégyen,</l>
					<l>Melyet visszanyomni az éjjeli ködnek</l>
					<l>Duzzadó felhői folyton erőlködnek.</l>
				</lg>
				<lg>
					<l>Majd a szürke sugár győz a viadalban,</l>
					<l>Halovány orcája pirosabb színt ölt fel;</l>
					<l>Vértenger lesz a lég... és az ember abban</l>
					<l>Úsz véres arcával és véres kezével...!</l>
					<l>De kigázol a nap, fényesen, melegen,</l>
					<l>Hogy uralkodjék a felhőtelen egen.</l>
				</lg>
			</div>
		</body>
	</text>
</TEI>