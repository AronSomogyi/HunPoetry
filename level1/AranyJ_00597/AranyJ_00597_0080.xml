<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0080" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HONVÉD ÖZVEGYE</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">772</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HONVÉD ÖZVEGYE</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HONVÉD ÖZVEGYE</head>
				<p>...Gyarlóság, asszony a neved! Csak egy rövid hó: még a gyász cipő sem Szakadt el, melyben könnyé olvadott Niobeként kísérte ki szegény Atyám holttestét: s ím ő, éppen ő Férjhez megyen...</p>
				<p>HAMLET</p>
				<lg>
					<l>Csatába ment az ifju honvéd,</l>
					<l>Kemény, véres volt a csata;</l>
					<l>Tengernyi néppel küzdve, megtört</l>
					<l>A felkelők kicsiny hada;</l>
					<l>De megtartá a tért, hol aznap</l>
					<l>Élet-halálra ütközött:</l>
					<l>Mert ott esett el mind, a téren!...</l>
					<l>A honvéd is azok között.</l>
				</lg>
				<lg>
					<l>Ottan feküdt a haldoklók közt,</l>
					<l>Nehéz két sebbel kebelén;</l>
					<l>Két seb... mind a kettő halálos -</l>
					<l>Egyik jobb, másik bal felén;</l>
					<l>Nyílt, éktelen, mély, iszonyú, de</l>
					<l>Már fájdalom nélkül amaz;</l>
					<l>A másik, ámbár láthatatlan,</l>
					<l>Gyötrőbb... mert a szívben van az!</l>
				</lg>
				<lg>
					<l>„Nem volna énnekem siralmas”</l>
					<l>Az ifju felnyög, felkiált -</l>
					<l>„Rövid éltemre koszorúnak</l>
					<l>Föltenni e dicső halált;</l>
					<l>S panasz nélkül fetrengenék itt,</l>
					<l>Ha eltiport testemen át</l>
					<l>Diadalra száguldanának</l>
					<l>A harci fújó paripák.</l>
				</lg>
				<lg>
					<l>Ha buzgó vérem hullatása</l>
					<l>Éretted, óh te drága hon,</l>
					<l>Nem esett volna ily hiába...</l>
					<l>Múló jegy, összedőlt romon!</l>
					<l>Ha áldozat gyanánt esém el,</l>
					<l>De nem mint síri áldozat,</l>
					<l>Mely vérrel önti bár meg a sírt,</l>
					<l>Beléje életet nem ad.</l>
				</lg>
				<lg>
					<l>És enyhe voln’ e kő alattam,</l>
					<l>Ez a halál-vetette ágy,</l>
					<l>Ha láthatnám még egyszer őket -</l>
					<l>Kikért ez a szív élni vágy;</l>
					<l>Ha végálomba csókolhatná</l>
					<l>A hív nő e bágyadt szemet,</l>
					<l>Miután egy búcsu pillanattal</l>
					<l>Megláttam őt s gyermekemet.</l>
				</lg>
				<lg>
					<l>Isten hozzád, lelkem fiacskám,</l>
					<l>Bús téli fán kis árva lomb,</l>
					<l>Játéka minden förgetegnek,</l>
					<l>Mely gyönge ágaidra ront.</l>
					<l>Isten veled, hölgy... oh te nem rég</l>
					<l>Menyasszony, és már özvegyem:</l>
					<l>Mért oly soká nem élek, mint fog</l>
					<l>Szerelmem élni szíveden!”</l>
				</lg>
				<lg>
					<l>Száll a sóhaj... elhúnyt az ifjú,</l>
					<l>Egyedül - annyi nép között!</l>
					<l>Bajtársi még látták elesni,</l>
					<l>Nem már, midőn elköltözött.</l>
					<l>Széles, nehéz, sötét szárnyával,</l>
					<l>Mikép egy óriás madár,</l>
					<l>Árnyazta bé a vérmezőt egy</l>
					<l>Homályos felleg... a halál.</l>
				</lg>
				<lg>
					<l>És a feledség, mint sulyos köd,</l>
					<l>Borult a völgyre vastagon;</l>
					<l>Elkezde a harcos enyészet</l>
					<l>Rabolni a halottakon:</l>
					<l>Nem ismeri többé meg a nő</l>
					<l>Férjét - az apa nem fiát;</l>
					<l>Rokonért rokon, mátkáért mátka</l>
					<l>A tért hiába futja át.</l>
				</lg>
				<lg>
					<l>De a kétértelmű halálnak</l>
					<l>A kósza hír is kötve hitt:</l>
					<l>Sokáig várta sok beteg szív</l>
					<l>A harcból vissza kedvesit.</l>
					<l>A honvéd ifju hölgye is várt...</l>
					<l>Napról-napra kikérdezett</l>
					<l>Minden madárt, minden szellőt, mely</l>
					<l>A harcmezőről érkezett.</l>
				</lg>
				<lg>
					<l>Minden nap éledt, minden este</l>
					<l>Kihalt szivében a remény;</l>
					<l>Viselte már a hervatag bút</l>
					<l>Arcán - nem még a gyászt mezén;</l>
					<l>Majd fölvevé a bánatos mezt</l>
					<l>És... arca rózsaszín leve:</l>
					<l>Ő is azokhoz lőn hasonló,</l>
					<l>Kiknek „szép özvegy” a neve.</l>
				</lg>
				<lg>
					<l>Mint a virághoz, mely kitárta</l>
					<l>Kelyhét, a méhek és lepék,</l>
					<l>Gyülvén hozzája szép imádók,</l>
					<l>Kinyílott szívét meglepék;</l>
					<l>Azóta szellőt is, madárt is</l>
					<l>Még sürgetőbben vallata:</l>
					<l>S midőn, amit várt, bizonyos lőn...</l>
					<l>Kezet más ifjunak ada.</l>
				</lg>
				<lg>
					<l>Feledte a feledhetetlent;</l>
					<l>S midőn a nászi vigalom</l>
					<l>Beálla, szíve sima volt már,</l>
					<l>Mint rég elült ó sírhalom,</l>
					<l>Melyen az élők gyönyöréül</l>
					<l>Hímes virágos fű terem...</l>
					<l>De már alant porában a port</l>
					<l>Rég elenyészté a verem.</l>
				</lg>
				<lg>
					<l>Víg a menyegző; cseng a jókedv;</l>
					<l>Hullámzik a dal és zene;</l>
					<l>Sugár gyanánt lejt a menyasszony,</l>
					<l>Hódít, varázsol kelleme;</l>
					<l>Künn rémes éjfél átkozódik,</l>
					<l>Fú, sír dühében a vihar:</l>
					<l>Benn az öröm jár tölt kehellyel,</l>
					<l>A zene szól, a tánc szilaj.</l>
				</lg>
				<lg>
					<l>Egyszerre - mint éj a villámtól -</l>
					<l>Megnyilatkozik a terem:</l>
					<l>Küszöbjén sárga, véres arccal</l>
					<l>Megáll a honvéd hirtelen.</l>
					<l>A vigadók egymásra néznek,</l>
					<l>Rémülve felsikolt a hölgy,</l>
					<l>Alatta, mint mélységes örvény,</l>
					<l>Indul, forog, süllyed a föld.</l>
				</lg>
				<lg>
					<l>„Ne félj, ne rettegj a hivatlan</l>
					<l>Vendég miatt, óh szép ara!”</l>
					<l>Így búg a honvéd bánatos, de</l>
					<l>Komoly, ünnepies szava -</l>
					<l>„Ne reszkess a férjtől, ki férjed</l>
					<l>Körében ím meglátogat,</l>
					<l>Nem fogja visszakövetelni</l>
					<l>Sem szívedet, se jobbodat.</l>
				</lg>
				<lg>
					<l>Jöttem, hogy, amit sejte a hír,</l>
					<l>De nem láttak tanú szemek,</l>
					<l>- Amit te hinni úgy siettél -</l>
					<l>Halálomról meggyőzzelek.</l>
					<l>Igen! mi elváltunk: szabad vagy;</l>
					<l>Enyém a sír, tiéd a jog, -</l>
					<l>Mert a halottak nem pörölnek,</l>
					<l>És én azok közül vagyok.</l>
				</lg>
				<lg>
					<l>Eldobtad a tiszteletes gyászt,</l>
					<l>Korán vetéd el azt, korán,</l>
					<l>Meglehet, e gyász néha-néha</l>
					<l>Emlékeztetett volna rám:</l>
					<l>És eldobád - hajh, mint csalódtam! -</l>
					<l>Azt is, aminél egyebet</l>
					<l>Alig szerettél bennem: egykor</l>
					<l>Hiú bálványod... nevemet.</l>
				</lg>
				<lg>
					<l>De nem vádollak... óh e vádat</l>
					<l>Inkább magamra emelem:</l>
					<l>Annyi őszinte érzeményért,</l>
					<l>Mit eltékozla kebelem,</l>
					<l>Annyi reményért, mely csalárd lőn,</l>
					<l>És annyi esztelen hitért,</l>
					<l>Szerelmemért, mely végtelen volt...</l>
					<l>És íme most itt van: mit ért!</l>
				</lg>
				<lg>
					<l>Élj boldogul... ez könnyü annak,</l>
					<l>Ki, mint te, oly hamar feled -</l>
					<l>Még egy rövid szó gyermekemről,</l>
					<l>Azután, hölgy, Isten veled:</l>
					<l>Légy anyja és nem mostohája,</l>
					<l>Nehogy eljöjjek egy napon,</l>
					<l>És elvezessem kézen fogva</l>
					<l>Őt is oda, hol én lakom!...”</l>
				</lg>
				<lg>
					<l>Víg a menyegző; cseng a jókedv;</l>
					<l>Szól a zene, a tánc szilaj;</l>
					<l>Künn rémes éjfél átkozódik,</l>
					<l>Fú, sír dühében a vihar; -</l>
					<l>Mi elrémíté a menyasszonyt,</l>
					<l>Nem volt egyéb, mint képzelet,</l>
					<l>Mosolygva nyújtja karját táncra...</l>
					<l>Aztán feled, feled, feled!</l>
				</lg>
				<p>(1850 aug.)</p>
			</div>
		</body>
	</text>
</TEI>