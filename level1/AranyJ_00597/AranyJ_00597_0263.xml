<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0263" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VOJTINA ARS POÉTIKÁJA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1492</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VOJTINA ARS POÉTIKÁJA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VOJTINA ARS POÉTIKÁJA</head>
				<lg>
					<l>Tele vagyok, dallal vagyok tele,</l>
					<l>Nem, mint virággal a rét kebele,</l>
					<l>Nem mint sugárral, csillaggal az ég:</l>
					<l>De tartalmával a „poshadt fazék,”</l>
					<l>Vagy mint csatorna, földalatti árok,</l>
					<l>Amelybe nem csupán harmat szivárog. -</l>
					<l>Tele vagyok. Nincs tűrni mód tovább:</l>
					<l>Feszít a kóranyag, a zagyva táp.</l>
				</lg>
				<lg>
					<l>Olvastam egypár száz kötetre ment</l>
					<l>Regény-, beszély-, poéma-speciment:</l>
					<l>Kit meg ne rontson aztán ennyi zöld! s</l>
					<l>Ne rágjon ennyi éretlen gyümölcs! -</l>
					<l>Melyből világok lettek, a kaosz -</l>
					<l>Bennem hasonló zűr támadt ahoz,</l>
					<l>Hemzsegve tarkán „mint a beteg álma”:</l>
					<l>Lássuk, ha e zűrből valami válna.</l>
				</lg>
				<lg>
					<l>Költő leánnyal, borral nagyralát:</l>
					<l>Tőlem ne várja senki már dalát.</l>
					<l>Bort... legfölebb ha néha megiszom:</l>
					<l>S a szerelem... rég volt az! rég bizon.</l>
					<l>Én is szerettem: (oh, ez édes emlék</l>
					<l>Szivemre most is oly enyhítve ömlék!)</l>
					<l>De halkan, zaj ne’kül... mint a virág</l>
					<l>Egymásra hajlik és hangot nem ád</l>
					<l>Midőn felpattan illatos pora</l>
					<l>S elönti a kéj boldog mámora.</l>
					<l>Egy mukkomat se hallád, vaksi hold!...</l>
					<l>(Látta-e, nem tudom, vagy ott se volt);</l>
					<l>Nem kiabáltam a természetet,</l>
					<l>Csak érzém, mit szivembe ültetett;</l>
					<l>S midőn szerelmet a leánynak esdék:</l>
					<l>Nem oly szagú volt mint a nyomdafesték.</l>
				</lg>
				<lg>
					<l>De a hazáról... Úgy van, a haza!</l>
					<l>Zengjen felőle hát a dal, nosza!...</l>
					<l>Késő ez is: mi haszna lelkesűl</l>
					<l>Az ember, ha középen belesűl!</l>
					<l>De meg, mit érne gyöngéd szó nekik,</l>
					<l>Midőn a hont ordítva szeretik? -</l>
					<l>Midőn legszebb virág a mályva-rúzsa:</l>
					<l>Köténybe rejti kis bokrát a múzsa.</l>
				</lg>
				<lg>
					<l>Volt a hazának egy-két énekem.</l>
					<l>Bágyadt, igaz, s „örömtől idegen”:</l>
					<l>De honfi keble érzé a panaszt,</l>
					<l>A csendben, éjben jól kivette azt;</l>
					<l>S a fájdalomban, mely elfojtva sírt,</l>
					<l>Ön-fájdalmát lelé, s hozzá az írt.</l>
					<l>Sebet tör a dal, de balzsamteli</l>
					<l>Ujjával ismét megengeszteli.</l>
				</lg>
				<lg>
					<l>Most helyzetünk valóban istenáldás:</l>
					<l>Ének se kell, csupán hangos kiáltás.</l>
					<l>Ki a hazáról mond nagyot, sokat:</l>
					<l>Csak rajta! nem hiába kurjogat.</l>
					<l>De bár a hont szeretjük egyaránt:</l>
					<l>Van a modorban néha, ami bánt;</l>
					<l>Mert jóllehet az érzés egyre megy:</l>
					<l>A költő, s a... cipész-inas, nem egy.</l>
				</lg>
				<lg>
					<l>Én már ezentul ilyetén gyalog</l>
					<l>Versen... csak így pálcán lovagolok;</l>
					<l>Zúg, sistereg, szédűl szegény fejem:</l>
					<l>Nincs odafent, szárnyas lovon, helyem.</l>
					<l>S azóta, hogy nem mondtam éneket,</l>
					<l>„Mély hallgatásban torkom elrekedt”;</l>
					<l>S mint hangjavesztett opera-dalár,</l>
					<l>Lettem éneklőből... énektanár.</l>
				</lg>
				<lg>
					<l>Mendacem oportet esse memorem:</l>
					<l>Költőnek ezt ajánlani merem.</l>
					<l>Nem épen tisztes, de derék szabály,</l>
					<l>Versembe jól fér, s a mellett - talál.</l>
					<l>Azaz - magyarra téve a szavak:</l>
					<l>„Költő hazudj, de rajt’ ne fogjanak”;</l>
					<l>Mert van egy példa, hogy: a sánta eb...</l>
					<l>A sánta költő még keservesebb.</l>
				</lg>
				<lg>
					<l>Hazudni rút. Ez ellen a morál,</l>
					<l>A társas illem egykint perorál;</l>
					<l>De költőnek, bár lénye isteni,</l>
					<l>Nemcsak szabad: - szükség fillenteni.</l>
					<l>Avagy felettünk nem hazud az ég,</l>
					<l>Bolttá simulva, melynek színe kék?</l>
					<l>A támadó nap burka nem hazud?</l>
					<l>S fejünk felett, min jár, nem ál az út?</l>
					<l>A csillagok hullása nem csaló?</l>
					<l>Távol hegy, erdő kék színe való?</l>
					<l>Szivárvány hídja nem csak tettetés?</l>
					<l>A látkör széle nem csúf rászedés?</l>
					<l>A délibáb, midőn vizet csinál,</l>
					<l>Melyben torony, fa kettészelve áll,</l>
					<l>Lebegve orma, tótágast az alja:</l>
					<l>Hát nem szemed, szomjad ingerli, csalja?...</l>
					<l>Minden hazugság, földön ami szép:</l>
					<l>Csontváz, ijesztő a valódi kép;</l>
					<l>Azt vérrel, hússal ékesíteni</l>
					<l>Jer, jer költő!... hazudva isteni!</l>
				</lg>
				<lg>
					<l>Győzz meg, hogy ami látszik, az való;</l>
					<l>Akkor neved költő lesz, nem csaló, -</l>
					<l>Amint nem az volt rég az átheni,</l>
					<l>Malacvisítást tudva színleni;</l>
					<l>Ellenben a pór, aki szűr alatt</l>
					<l>Ríkatta disznát, és kuhin maradt,</l>
					<l>Bár a visítót gúnyosan emelte,</l>
					<l>A hallgatók füttyét megérdemelte.</l>
					<l>Mert a közönség érzé, hogy amaz</l>
					<l>Úgy rí, miként legtöbbször a malac,</l>
					<l>Míg a valódi - csont és vér noha -</l>
					<l>Tán úgy sikoltott, mint másszor soha.</l>
				</lg>
				<lg>
					<l>Itt a különbség: hogy e látszatot</l>
					<l>Igaz nélkül meg nem csinálhatod.</l>
					<l>Csakhogy nem ami rész szerint igaz, -</l>
					<l>Olyan kell, mi egészben s mindig az.</l>
					<l>Talán nem való, hogy ez s ez úgy esett,</l>
					<l>Tán ráfogás a felhozott eset:</l>
					<l>Mátyás király nem mondta s tette azt;</l>
					<l>Szegény Tiborc nem volt élő paraszt;</l>
					<l>Bánk a nejével, megvénült falun,</l>
					<l>Sosem dühönge többé a szarun,</l>
					<l>Evett, ivott, míg végre elalún:</l>
					<l>De mit nekem valód, ha ez esetben</l>
					<l>Bánk törpe lesz, Mátyás következetlen?</l>
					<l>Ha semmi évszám, krónikás adat</l>
					<l>Engem le nem győz, hogy nem tett vadat?</l>
					<l>Nekem egész ember kell és király,</l>
					<l>Vagy férj, nejéért aki bosszut áll,</l>
					<l>S ember-, király-, meg férjben az egyén:</l>
					<l>Csip-csup igazzal nem törődöm én.</l>
				</lg>
				<lg>
					<l>De bár egész, s örök - úgy puszta-nyersen</l>
					<l>Feladva, nem segít valód a versen.</l>
					<l>Itt kell már a szabály: „költő, hazudj!”</l>
					<l>Nem olyan ám mind, hogy belőle tudj:</l>
					<l>Mert van sok eszme, igaz fogalom,</l>
					<l>Mitől előre borsózik dalom.</l>
					<l>Az egyszeregy, bár meg nem dönthető,</l>
					<l>Képzelmi szósszal bé nem önthető;</l>
					<l>Sem oly igazság, min függ a peres;</l>
					<l>Sem a rideg tan, elvont, rendszeres;</l>
					<l>Vond bár kivűl reá költői mázad:</l>
					<l>A pőre tartalom fejedre lázad;</l>
					<l>Vagy, mint midőn az óriás boa</l>
					<l>Nagy martalékkal hömpölyög tova,</l>
					<l>Gímet rabolván, vagy bölénytinót,</l>
					<l>Féltesttel amely még száján kilóg,</l>
					<l>Hétszámra hordja az ágbogas fejet,</l>
					<l>Vélné az ember, egy erdőt evett,</l>
					<l>Hétszámra látni, hogy szerv- és idomra</l>
					<l>Különböző táppal vesződik gyomra:</l>
					<l>Úgy jár az istenadta költemény</l>
					<l>A nyers igazzal, mely dacos, kemény;</l>
					<l>Csakhogy sokára sem emészti meg:</l>
					<l>Marad nehéz, feloldatlan tömeg.</l>
				</lg>
				<lg>
					<l>Akarsz repülni? hát csak rajta! höss!...</l>
					<l>Hanem szárnyadra ólomsúlyt ne köss.</l>
					<l>Bár fontos a földszint némely való:</l>
					<l>Ott fenn, a hígban, nem neked való;</l>
					<l>Kivéve hogyha tán bölcsen rakod</l>
					<l>Mint léghajóba, megmért súlyagod:</l>
					<l>Már táncol a gömb, mint betyár lova,</l>
					<l>Kit nem bocsát a csárda oszlopa,</l>
					<l>Már fel s alá kapkodja üstökét</l>
					<l>Hogy elszakítsa tartó köldökét,</l>
					<l>Recseg az oszlop, enged a kötél,</l>
					<l>A tenger néző szívszorongva fél</l>
					<l>Hogy felnyilallik a könnyű golyó,</l>
					<l>S egy perc alatt eltűn a léghajó,</l>
					<l>El, végtelen világokon keresztül,</l>
					<l>A semmibe, örökre, mindenestül!...</l>
					<l>De te nyugodtan ülsz még a kosárba’,</l>
					<l>Előtted óra, és a percre várva</l>
					<l>Midőn kiálthatsz: „a kötélre! vágd!”</l>
					<l>S többé a földdel semmi cimborád.</l>
					<l>Ám érzi súlyát a szélházi gömb,</l>
					<l>Megemelinti és azt mondja: öhm!</l>
					<l>Lassan, nehézkesen úgy szárnyra kel,</l>
					<l>Mint bérci sas ha nagy zsákmányt cipel.</l>
					<l>És ím! előtted ég és föld kitárul,</l>
					<l>Nézhetsz föl és le a közös határrul:</l>
					<l>De, hogy ne szálljon vakmerőn veled,</l>
					<l>A léghajót csinján mérsékeled,</l>
					<l>S midőn egekbe igy zarándokol:</l>
					<l>Azt sem felejted: „hátha lebukol!”</l>
				</lg>
				<lg>
					<l>Ily célra megjár a bölcselmi eszme,</l>
					<l>Különben annyi, mintha kárbaveszne.</l>
					<l>S amit tapasztalsz, a konkrét igaz,</l>
					<l>Neked valóság, egyszersmind nem az.</l>
					<l>Vásár az élet: a földnek lakossa</l>
					<l>Lót-fut, könyökli egymást, és tapossa,</l>
					<l>Ad-vesz, civódik, káromol, kacag;</l>
					<l>Por, sár megöl, megfojt a hagyma-szag;</l>
					<l>S ha kételkednél, hogy mindez való,</l>
					<l>Lépen bök egy rúd, feltaszít a ló: -</l>
					<l>Mit gondolsz? ha énekedbe öntenéd</l>
					<l>Úgy, mint van, e sok mozgó pecsenyét;</l>
					<l>Ha e vásárból egy karéjt levágva</l>
					<l>Beléillesztnéd a dalvilágba:</l>
					<l>Mit gondolsz, nyerne a költő vele</l>
					<l>Hogy ily igazzal zsúfolá tele?</l>
					<l>Hogy macskástúl-ebestül átvevé</l>
					<l>Azt, aminek árnyéka az övé?...</l>
					<l>Állok Dunánk szélén, a pesti parton:</l>
					<l>Előttem a kép, színdús üde karton:</l>
					<l>Felleg s hegy által a menny kékje csorba.</l>
					<l>A nap most száll le a város-majorba;</l>
					<l>Büszkén a Gellért hordja bársonyát,</l>
					<l>S fején, mint gondot, az új koronát;</l>
					<l>Lenn a Tabánban egy toronytető</l>
					<l>Gombjának fénye majdnem égető;</l>
					<l>Míg fönt a Mátyás ódon temploma</l>
					<l>Szürkén sötétlik, múlt idők roma;</l>
					<l>És hosszu rendje apró sűrü háznak</l>
					<l>Fehérlik sorba’, mint gyepen a vásznak;</l>
					<l>Alant a zölden tiszta nagy folyam,</l>
					<l>Mint egy smaragd tó bércek közt, olyan,</l>
					<l>Meg nem legyinti szellő’ s fecske szárnya,</l>
					<l>Csak mélyén lüktet forradalmas árja;</l>
					<l>Felszíne tűkör, és abban, mikép</l>
					<l>Tündéri álom, az előbbi kép</l>
					<l>Tisztára mosdva, felfordítva ring,</l>
					<l>Mint lenge kárpit, a merő fal ing...</l>
					<l>Ábrándos lelkem a hullámba mélyed, -</l>
					<l>Vágyban elúszva búvárlom a mélyet:</l>
					<l>Itt, itt a nimfák! itt a cháriszok!...</l>
					<l>Az utcán por, bűz, német szó, piszok.</l>
				</lg>
				<lg>
					<l>Nem a való hát: annak égi mássa</l>
					<l>Lesz, amitől függ az ének varázsa:</l>
					<l>E hűtlen hívség, mely szebbít, nagyít -</l>
					<l>Sulykot, bizony, nem egyszer elhajít:</l>
					<l>Ez alkonysúgár, mely az árnyakat,</l>
					<l>E köd, mely nőteti a tárgyakat;</l>
					<l>E fénytörődés átlátszó habon,</l>
					<l>E zöld, esős lég egy május-napon;</l>
					<l>Ez önmagánál szebb, dicsőbb természet:</l>
					<l>Egyszóval... a költészet.</l>
				</lg>
				<lg>
					<l>Azonban azt se véld, hogy a való</l>
					<l>Kirúgva jobb egészen láb alól,</l>
					<l>Hogy némi kósza föllengésben áll</l>
					<l>A híres eszmény, vulgo: ídeál;</l>
					<l>Hogy csak néhány szó, egy kis lexikon</l>
					<l>Kell: és tiéd a Parnassz, Helikon:</l>
					<l>„Csermely, virág, lomb, szellő, hattyudal,</l>
					<l>Ábránd, minőt a sejtelem sugall,</l>
					<l>Kék távol, esti csillag, félhomály”</l>
					<l>(Tanuld meg: félig semmit se csinálj!)</l>
					<l>A „Hóra, Flóra, Grácia, Pszüché”</l>
					<l>S a többi, - hogy keverd mind együvé</l>
					<l>S detur, signetur: „ideál” Hahó!</l>
					<l>Csinján, barátom: több is kell ahó!</l>
				</lg>
				<lg>
					<l>Idea: eszme. Nem szó, nem modor.</l>
					<l>Azt hát fejezzen ki vers, kép, szobor:</l>
					<l>S eszményi lesz Béranger, mint Horác,</l>
					<l>Vagy a görög, melyet ő magyaráz;</l>
					<l>Nem is kell a bajuszos Berzsenyi</l>
					<l>Vállára ó palástot metszeni:</l>
					<l>Jobb, hogy találva ő van és kora,</l>
					<l>Mint régi Hellász... fűzött bocskora!</l>
					<l>Jelennek írunk... és tán a jővőnek,</l>
					<l>(Legtöbbje pénzért a betűszedőnek,</l>
					<l>De az sosem hallgatja Vojtinát,</l>
					<l>Gyártván divathoz a vásárfiát;)</l>
					<l>Jelennek ír, ki a jelenben él,</l>
					<l>- Mondom - közöttünk hisz, szeret, remél,</l>
					<l>Küzd, vágy, remeg, örvend, szomorkodik:</l>
					<l>Mért élne visszább, vagy húsz századig?</l>
					<l>Kinek szokott ruhája lenge burnus,</l>
					<l>Csak nyűg, teher lábán az ó kothurnus;</l>
					<l>S kiről tudom jól: ki apja-fia,</l>
					<l>Röstellem azt, ha élve múmia.</l>
				</lg>
				<p>(1861)</p>
			</div>
		</body>
	</text>
</TEI>