<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0215" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A WALESI BÁRDOK</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">509</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A WALESI BÁRDOK</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A WALESI BÁRDOK</head>
				<lg>
					<l>Edward király, angol király</l>
					<l>Léptet fakó lován:</l>
					<l>Hadd látom, úgymond, mennyit ér</l>
					<l>A velszi tartomány.</l>
				</lg>
				<lg>
					<l>Van-e ott folyó és földje jó?</l>
					<l>Legelőin fű kövér?</l>
					<l>Használt-e a megöntözés:</l>
					<l>A pártos honfivér?</l>
				</lg>
				<lg>
					<l>S a nép, az istenadta nép,</l>
					<l>Ha oly boldog-e rajt’</l>
					<l>Mint akarom, s mint a barom,</l>
					<l>Melyet igába hajt?</l>
				</lg>
				<lg>
					<l>Felség! valóban koronád</l>
					<l>Legszebb gyémántja Velsz:</l>
					<l>Földet, folyót, legelni jót,</l>
					<l>Hegy-völgyet benne lelsz.</l>
				</lg>
				<lg>
					<l>S a nép, az istenadta nép</l>
					<l>Oly boldog rajta, Sire!</l>
					<l>Kunyhói mind hallgatva, mint</l>
					<l>Megannyi puszta sir.</l>
				</lg>
				<lg>
					<l>Edward király, angol király</l>
					<l>Léptet fakó lován:</l>
					<l>Körötte csend amerre ment,</l>
					<l>És néma tartomány.</l>
				</lg>
				<lg>
					<l>Montgomery a vár neve,</l>
					<l>Hol aznap este szállt;</l>
					<l>Montgomery, a vár ura,</l>
					<l>Vendégli a királyt.</l>
				</lg>
				<lg>
					<l>Vadat és halat, s mi jó falat</l>
					<l>Szem-szájnak ingere,</l>
					<l>Sürgő csoport, száz szolga hord,</l>
					<l>Hogy nézni is tereh;</l>
				</lg>
				<lg>
					<l>S mind, amiket e szép sziget</l>
					<l>Ételt-italt terem;</l>
					<l>S mind, ami bor pezsegve forr</l>
					<l>Túl messzi tengeren.</l>
				</lg>
				<lg>
					<l>Ti urak, ti urak! hát senkisem</l>
					<l>Koccint értem pohárt?</l>
					<l>Ti urak, ti urak!... ti velsz ebek!</l>
					<l>Ne éljen Eduárd?</l>
				</lg>
				<lg>
					<l>Vadat és halat, s mi az ég alatt</l>
					<l>Szem-szájnak kellemes,</l>
					<l>Azt látok én: de ördög itt</l>
					<l>Belül minden nemes.</l>
				</lg>
				<lg>
					<l>Ti urak, ti urak, hitvány ebek!</l>
					<l>Ne éljen Eduárd?</l>
					<l>Hol van, ki zengje tetteim -</l>
					<l>Elő egy velszi bárd!</l>
				</lg>
				<lg>
					<l>Egymásra néz a sok vitéz,</l>
					<l>A vendég velsz urak;</l>
					<l>Orcáikon, mint félelem,</l>
					<l>Sápadt el a harag.</l>
				</lg>
				<lg>
					<l>Szó bennszakad, hang fennakad,</l>
					<l>Lehellet megszegik. -</l>
					<l>Ajtó megől fehér galamb,</l>
					<l>Ősz bárd emelkedik.</l>
				</lg>
				<lg>
					<l>Itt van, király, ki tetteidet</l>
					<l>Elzengi, mond az agg;</l>
					<l>S fegyver csörög, haló hörög</l>
					<l>Amint húrjába csap.</l>
				</lg>
				<lg>
					<l>„Fegyver csörög, haló hörög,</l>
					<l>A nap vértóba száll,</l>
					<l>Vérszagra gyűl az éji vad:</l>
					<l>Te tetted ezt, király!</l>
				</lg>
				<lg>
					<l>Levágva népünk ezrei,</l>
					<l>Halomba, mint kereszt,</l>
					<l>Hogy sirva tallóz aki él:</l>
					<l>Király, te tetted ezt!”</l>
				</lg>
				<lg>
					<l>Máglyára! el! igen kemény -</l>
					<l>Parancsol Eduárd -</l>
					<l>Ha! lágyabb ének kell nekünk;</l>
					<l>S belép egy ifju bárd.</l>
				</lg>
				<lg>
					<l>„Ah! lágyan kél az esti szél</l>
					<l>Milford-öböl felé;</l>
					<l>Szüzek siralma, özvegyek</l>
					<l>Panasza nyög belé.</l>
				</lg>
				<lg>
					<l>Ne szülj rabot, te szűz! anya</l>
					<l>Ne szoptass csecsemőt!...”</l>
					<l>S int a király. S elérte még</l>
					<l>A máglyára menőt.</l>
				</lg>
				<lg>
					<l>De vakmerőn s hivatlanúl</l>
					<l>Előáll harmadik;</l>
					<l>Kobzán a dal magára vall,</l>
					<l>Ez íge hallatik:</l>
				</lg>
				<lg>
					<l>„Elhullt csatában a derék -</l>
					<l>No halld meg Eduárd:</l>
					<l>Neved ki diccsel ejtené,</l>
					<l>Nem él oly velszi bárd.</l>
				</lg>
				<lg>
					<l>Emléke sír a lanton még -</l>
					<l>No halld meg Eduárd:</l>
					<l>Átok fejedre minden dal,</l>
					<l>Melyet zeng velszi bárd.”</l>
				</lg>
				<lg>
					<l>Meglátom én! - S parancsot ád</l>
					<l>Király rettenetest:</l>
					<l>Máglyára, ki ellenszegűl,</l>
					<l>Minden velsz énekest!</l>
				</lg>
				<lg>
					<l>Szolgái szét száguldanak,</l>
					<l>Ország-szerin, tova.</l>
					<l>Montgomeryben így esett</l>
					<l>A híres lakoma. -</l>
				</lg>
				<lg>
					<l>S Edward király, angol király</l>
					<l>Vágtat fakó lován;</l>
					<l>Körötte ég földszint az ég:</l>
					<l>A velszi tartomány.</l>
				</lg>
				<lg>
					<l>Ötszáz, bizony, dalolva ment</l>
					<l>Lángsírba velszi bárd:</l>
					<l>De egy se birta mondani</l>
					<l>Hogy: éljen Eduárd. -</l>
				</lg>
				<lg>
					<l>Ha, ha! mi zúg?... mi éji dal</l>
					<l>London utcáin ez?</l>
					<l>Felköttetem a lord-majort,</l>
					<l>Ha bosszant bármi nesz!</l>
				</lg>
				<lg>
					<l>Áll néma csend; légy szárnya bent,</l>
					<l>Se künn, nem hallatik:</l>
					<l>„Fejére szól, ki szót emel!</l>
					<l>Király nem alhatik.”</l>
				</lg>
				<lg>
					<l>Ha, ha! elő síp, dob, zene!</l>
					<l>Harsogjon harsona:</l>
					<l>Fülembe zúgja átkait</l>
					<l>A velszi lakoma...</l>
				</lg>
				<lg>
					<l>De túl zenén, túl síp-dobon,</l>
					<l>Riadó kürtön át:</l>
					<l>Ötszáz énekli hangosan</l>
					<l>A vértanúk dalát.</l>
				</lg>
				<p>(1857 jún.)</p>
			</div>
		</body>
	</text>
</TEI>