<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2436" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KATALIN</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">159</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KATALIN</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KATALIN</head>
				<p>Költői beszély</p>
				<p>1850</p>
				<p>1</p>
				<lg>
					<l>Megszünt a vigadók nesze,</l>
					<l>Mogorván űl az ősi vár</l>
					<l>Mint élet-unt vén remete,</l>
					<l>És, melybe visszasűlyede,</l>
					<l>Rossz kedvét nem zavarja már</l>
					<l>Harsány zene, csengő pohár.</l>
					<l>Szellős fokán nagy, fekete</l>
					<l>Ágyuk lomhán könyöklenek,</l>
					<l>Hogy a ledörgött éljenek</l>
					<l>Heve után hűtőzzenek;</l>
					<l>Érc ajkuk többé nem rivalg,</l>
					<l>Végső morajjok is kihalt;</l>
					<l>Sőt már a visszhang is pihen,</l>
					<l>Mely összetorlott bérceken</l>
					<l>- Hol a felhőnek fészke van,</l>
					<l>S a völgyben, ott, hol Vág folyam</l>
					<l>Őrült kacajjal elrohan -</l>
					<l>Dörgésöket fel és alá,</l>
					<l>Mint könnyü labdát, vagdalá.</l>
					<l>Az elriasztott néma csend,</l>
					<l>Tanyáján, újra megjelent,</l>
					<l>Felütni sátrát Budetin</l>
					<l>Mohos, sötét párkányzatin,</l>
					<l>És a szokatlan zaj után</l>
					<l>Visszafoglalt uralma tán</l>
					<l>Még teljesebb lön, mint előbb,</l>
					<l>A kézfogási nap előtt.</l>
					<l>Bástyán az őrvitéz, ha vált,</l>
					<l>Szótlan tovább megy, nem kiált.</l>
					<l>Falai közt a többi nép</l>
					<l>- Bár a kidőzsölt lakoma</l>
					<l>Eszökre bélyeget nyoma -</l>
					<l>Lassan beszél s lábhegyre lép:</l>
					<l>Mert, bár agyán bor gőze van,</l>
					<l>Ki merne szólni hangosan,</l>
					<l>Ki merne zajt emelni, ha</l>
					<l>Nyugodni tért a vár ura?!</l>
				</lg>
				<p>2</p>
				<lg>
					<l>Alugyál, büszke harcfia,</l>
					<l>Pihenj meg, ősz levente,</l>
					<l>Ki annyit küzde, mint te,</l>
					<l>Annak lehet nyugodnia.</l>
					<l>Ne háborítsa álmodat</l>
					<l>Kisértő, gyilkos öntudat,</l>
					<l>Hogy gőgödnek feláldozád</l>
					<l>Egyetlenegy leányodat!</l>
					<l>Miért ne lenne boldog ő,</l>
					<l>Ez a szeszélyes, balga nő?</l>
					<l>Szerencséjét megalkotád:</l>
					<l>Hogy, elhagyván ős Budetint,</l>
					<l>Mindenki ugy tisztelje, mint</l>
					<l>Oroszlánkőnek asszonyát.</l>
					<l>Fenn, a tetőn, e büszke vár,</l>
					<l>Egyetlen kő a zsámolya,</l>
					<l>Egy óriás kőszál, hova</l>
					<l>A felleg is hódolni jár;</l>
					<l>Az a felleg, mely a mezőt,</l>
					<l>A völgylapályt egy perc előtt</l>
					<l>Sötét homlokkal járta be</l>
					<l>És, mint haragjának jele,</l>
					<l>Palástja tág redői közt</l>
					<l>Ottan-ottan kitündökölt</l>
					<l>Vakító fényü fegyvere.</l>
					<l>Onnan tekint le, mint király,</l>
					<l>Oroszlánkő, a büszke vár,</l>
					<l>Lenézvén lábai alatt</l>
					<l>A vén kopasz hegyormokat,</l>
					<l>Melyek, mint törpe szolgahad,</l>
					<l>Bár fú, esik, villám szakad,</l>
					<l>Bár éget a délesti nap,</l>
					<l>Fedetlen fővel állanak.</l>
					<l>És - míglen igy néz szét-alá,</l>
					<l>Ameddig a távolba lát,</l>
					<l>Körülte valamennyi bérc,</l>
					<l>Melyek veséi közt az érc,</l>
					<l>A drágakő és az arany</l>
					<l>Bölcsője, koporsója van;</l>
					<l>A zord fenyűs melynek tövén</l>
					<l>Nem mer fakadni más növény;</l>
					<l>Lentebb a szálas bükk-sereg,</l>
					<l>Hol annyi hűs kútfő ered;</l>
					<l>Alább meg a tölgy, mely, mikép</l>
					<l>Szörnyű madár, terpeszti szét</l>
					<l>Esetlen, bütkös szárnyait;</l>
					<l>Védvén velük, mint fiait,</l>
					<l>Az ifju bokrok sűrüjét;</l>
					<l>A róna, hol fényes, fehér</l>
					<l>Háttal kovályog át az ér,</l>
					<l>Csak itt-amott búván elő</l>
					<l>Selymes rekettyéi megől;</l>
					<l>A völgyi csendes, tiszta tó;</l>
					<l>Melynek vizéhez fogható</l>
					<l>Tükört a hold, ha este kel;</l>
					<l>S a nap, midőn kényén delel,</l>
					<l>Csak néhol és elvétve lel; -</l>
					<l>Erdő, mező, dombliget és</l>
					<l>Völgy oldalán a zöld vetés,</l>
					<l>Melynek dülői harmatos</l>
					<l>Reggel, ha rájok néz a nap,</l>
					<l>Szivárvány-szinben játszanak;</l>
					<l>Végtére, mint leült salak,</l>
					<l>Fenekén, a szép völgy alatt,</l>
					<l>Sötétlő falvak száma, hol</l>
					<l>Becsűlet, munka és nyomor</l>
					<l>Füstfogta kunyhókban honol:</l>
					<l>Mind, mind, - a szélső távolig -</l>
					<l>Oroszlánkőhöz tartozik!</l>
					<l>Ott tétováz, mosolygva, lelked,</l>
					<l>Szunyog, szerencsés ősz apa!</l>
					<l>Míg karja közt lágyan ölelget</l>
					<l>Az álom és az éjtszaka.</l>
					<l>A harcos vő előtted áll,</l>
					<l>Mint hegytetői cserfa-szál,</l>
					<l>Melyen madár nem zeng ugyan,</l>
					<l>Mely illat- és virágtalan,</l>
					<l>Sötét, haragos lombja van:</l>
					<l>De délceg ám, magasra nőtt</l>
					<l>Megkoronázni a tetőt, -</l>
					<l>S ha kérge kissé durva is,</l>
					<l>Edzett, kemény, mint érc-paizs,</l>
					<l>Annál erősebb a derék, -</l>
					<l>S bár nem hajolt vészek között,</l>
					<l>Melyekbe százszor ütközött,</l>
					<l>Megküzde és meg nem törék.</l>
					<l>Így áll előtted Jakusics,</l>
					<l>A férfiú, kinél jövőd</l>
					<l>Reményét, kincs gyanánt letőd:</l>
					<l>Koros, de bajnok s büszke vőd.</l>
					<l>Haj! mert leányodat te mindég</l>
					<l>Oly drága gyémántnak tekintéd</l>
					<l>Mely dussá tészi azt, kinek</l>
					<l>Idővel birtokába jut;</l>
					<l>Ragyogni, sőt vakítni tud;</l>
					<l>Szépsége tündöklő sugárán</l>
					<l>A harmat, a nap és szivárvány</l>
					<l>Egymást felváltva enyeleg;</l>
					<l>De, bár ég, olvadoz, remeg,</l>
					<l>Érzése nincsen és hideg,</l>
					<l>S mást nem kiván, mint foglalót</l>
					<l>Drágát, nemest, hozzávalót.</l>
					<l>Most, látva álmaidban őt,</l>
					<l>A szép, magasztos, büszke nőt,</l>
					<l>S a hódoló pompát körül:</l>
					<l>Lelked, mint a hajós, örül,</l>
					<l>Kinek mosolyg az enyhe rév,</l>
					<l>S kérded: „Leány, mi kell egyéb?”</l>
				</lg>
				<p>3</p>
				<lg>
					<l>Mi kell? - Egy szende kis virág,</l>
					<l>Mely kedvesen, de rejtve nyit,</l>
					<l>S a hosszu emberélten át</l>
					<l>Csak egyszer, ah! egyszer virit.</l>
					<l>Ama virág, mely a vadon</l>
					<l>Tüskéi közt is megterem,</l>
					<l>Taposva bár, nő szabadon;</l>
					<l>De nincsen annyi kincs, vagyon,</l>
					<l>Mely átültesse őt oda,</l>
					<l>Ahol önként nem fakada:</l>
					<l>Virágod, első szerelem!</l>
					<l>Első, utolsó, egyszeri!</l>
					<l>Ki szellem vagy, nem földi rög,</l>
					<l>Teljes, megoszthatatlan, ép,</l>
					<l>Szent és hatalmas, mely, mikép</l>
					<l>Az, akinek itten nevét</l>
					<l>Fölvenni lantom nem meri,</l>
					<l>Teremtesz, ölsz - üdv és pokol</l>
					<l>Határain uralkodol:</l>
					<l>Oh jaj! miért nem vagy... örök?</l>
				</lg>
				<p>4</p>
				<lg>
					<l>Mint máglya, ég a tele hold</l>
					<l>Magas Fátrának ormain;</l>
					<l>Nyilt ablakából kihajolt</l>
					<l>Szunyog leánya, Katalin.</l>
					<l>Előtte fekszik a vidék,</l>
					<l>Mint egy bübájos éji kép,</l>
					<l>Melynek világos részeit</l>
					<l>- Hol a kelő holdnak szelid,</l>
					<l>Sugáros fénye terjed el -</l>
					<l>Mélységes árnyék váltja fel.</l>
					<l>Keletre púpos hegygerinc,</l>
					<l>Melynek innenső oldalán</l>
					<l>Gyérűlni kezd a vastag árny</l>
					<l>S elhagyta immár Budetint;</l>
					<l>Délszak felé erdős hegyek</l>
					<l>És völgy-odúk sötétlenek,</l>
					<l>Felettök a csillagokig</l>
					<l>Emelt kőszál uralkodik,</l>
					<l>Fehéren - mint felhődarab,</l>
					<l>Melyen keresztül néz a nap -</l>
					<l>Csucsán Oroszlánkő lebeg,</l>
					<l>S a holdvilággal összefoly:</l>
					<l>Egyszínüek vár és alap,</l>
					<l>Egy ködtömegnek látszanak.</l>
					<l>Nyugot felé tekintve, hol</l>
					<l>A Vág hegyek közé szorúl</l>
					<l>S mellette a szűk völgyi ut,</l>
					<l>Szabadulást remélve, fut -</l>
					<l>Kopár Oblaczow domborul.</l>
					<l>Ily foglalóba van bezárva</l>
					<l>Regényes Budetin határa:</l>
					<l>A völgykebel, melyet a Vág</l>
					<l>Mint nagy pallos, két részre vág,</l>
					<l>- A napvilágnál buja zöld -</l>
					<l>Most lennsötétlő néma völgy,</l>
					<l>Mely nyugszik Katalin előtt,</l>
					<l>De őt a csendes éji kép,</l>
					<l>A holdvilágos szép vidék,</l>
					<l>A folydogáló tiszta lég,</l>
					<l>Alant és fent, a föld, az ég,</l>
					<l>Nem látszik, hogy érdeklenék.</l>
					<l>Áll, mint kihajló falszobor,</l>
					<l>Nyilt ablakában, mereven,</l>
					<l>Csak a könny, mely szemébe’ forr,</l>
					<l>Mutatja, hogy még eleven.</l>
					<l>Fehér arcára fátyolul</l>
					<l>Gyász fürtinek árnyéka hull;</l>
					<l>Kezei, mint kis hódarab,</l>
					<l>Mely barna kősziklán maradt,</l>
					<l>Nyugosznak a párkányzaton.</l>
					<l>Egyik kezéből szabadon</l>
					<l>Ereszkedik kendője le,</l>
					<l>Az eltitkolt vágyak jele;</l>
					<l>Zászlód, veszélyes szerelem!</l>
					<l>Másik kezén új ékszerül</l>
					<l>A mátkagyűrü villog,</l>
					<l>Siralmas gyémánt! mely körül</l>
					<l>Nem egy hév könnyü csillag.</l>
					<l>Néz, néz alá, de tárgytalan</l>
					<l>S merően, mint világtalan,</l>
					<l>Szemén a könnyek fátyla van;</l>
					<l>Nem eszmél, nem gondolkozik,</l>
					<l>Bánatba fáradt lelke, mint</l>
					<l>Ha tengeren szálló madár</l>
					<l>Pihenni árbocot talál,</l>
					<l>Elszenderedve nyúgoszik.</l>
					<l>Néz, néz alá, de nem tekint:</l>
					<l>Lak-tornya mély falainál</l>
					<l>Egy bércfolyammal összevág</l>
					<l>S miután ott örvényt csinál</l>
					<l>Sebesen fut tovább a Vág;</l>
					<l>Fodros vizén ezüst lepel</l>
					<l>- A sugárokra szétfoszolt,</l>
					<l>Vékony, tördelt szövésü hold -</l>
					<l>Hosszan, rezegve nyúlik el.</l>
					<l>Nyugotra ő, a part keletre,</l>
					<l>Szaladnak egymástól sietve.</l>
					<l>A torony is indul, halad</l>
					<l>Katalin lábai alatt,</l>
					<l>Mint gyors hajó, mely keleti</l>
					<l>Boldog sziget felé repül</l>
					<l>S vitorláját csüggedtlenül</l>
					<l>Vágy és remény lebegteti.</l>
					<l>El, el hajó! akárhová:</l>
					<l>Csak messze, messze ég alá,</l>
					<l>Hol a lelket ne érje be</l>
					<l>A kényszerítés vas keze.</l>
					<l>El, el hajó! akárhová:</l>
					<l>Vagy sülyedj a mélység alá;</l>
					<l>Temesd el a fájó kebelt,</l>
					<l>Szerelmével, gyötrelmivel...</l>
				</lg>
				<lg>
					<l>Azonban im! hab loccsanása</l>
					<l>Hallatszik a tulpart felől:</l>
					<l>Megszűnik a hajó futása,</l>
					<l>Szilárd torony lesz, mint előbb.</l>
					<l>A lányka néz, hallgat, figyel:</l>
					<l>Kezében a szerelmi jel</l>
					<l>Lobogva int a táj felé,</l>
					<l>Hol a homályos part megöl</l>
					<l>Egy barna csónak küzd elé.</l>
					<l>„Ő az!” kiált szívvére mind</l>
					<l>Arcába fut örömszökellve,</l>
					<l>Mintha a kedves jövevényt</l>
					<l>Meglátni ablakhoz sietne.</l>
					<l>Egy perc az, míg öröme tart:</l>
					<l>Megcsillan a gyürű köve;</l>
					<l>S lehull a kéz; halvány az arc:</l>
					<l>Haj, mert a hű, ki eljöve;</l>
					<l>Kétségb’esést hoz, nem reményt!</l>
					<l>De bár remény - bár veszte annak -</l>
					<l>Feszíti Forgács csónakát;</l>
					<l>Bátran töri az a folyamnak</l>
					<l>Ellenszegült habtorlatát.</l>
					<l>Dühében, mint szilaj csikó,</l>
					<l>Tajtékot hány a vad folyó,</l>
					<l>Majd körbe fut, majd elrohan,</l>
					<l>Tombol, prüszög: mind hasztalan!</l>
					<l>Nyergét viselni kényszerűl,</l>
					<l>Leszórni azt nem sikerűl.</l>
					<l>A sajka megküzd és halad:</l>
					<l>Már ott van, a torny alatt,</l>
					<l>Honnan a víz-felűletig</l>
					<l>Kötélhágcsó ereszkedik,</l>
					<l>Melyhez megkötve csónakát</l>
					<l>A vakmerész ifju, megyen</l>
					<l>S eléri a lég-ösvenyen</l>
					<l>Szerelmesének ablakát.</l>
				</lg>
				<p>5</p>
				<lg>
					<l>Sokáig, néma élvezettel</l>
					<l>Ölelte Forgács Katalint:</l>
					<l>Multnak, jövőnek kinja mind</l>
					<l>A percek árjában veszett el.</l>
					<l>Ki fesse azt a kéjt, mikor</l>
					<l>Gyötrelmes távollét után</l>
					<l>Ily két rokon mell egybeforr?</l>
					<l>Midőn szót nem talál az ajk,</l>
					<l>De a kebel feszül, sohajt,</l>
					<l>A szívek összevernek</l>
					<l>És - mint őszinte gyermek,</l>
					<l>Vagy két találkozó leány,</l>
					<l>Kik, ami történt évekig,</l>
					<l>Egy perc alatt elcsevegik, -</l>
					<l>Egyszerre, hévvel, szaporán,</l>
					<l>Szünet nélkül felelve, kérdve,</l>
					<l>Egymást előre is megértve</l>
					<l>Dobogják el mind a panaszt,</l>
					<l>A szenvedést, mi őket érte:</l>
					<l>Ki fogja, oh! leirni azt?</l>
					<l>S midőn az igy könnyült kebel</l>
					<l>Erőtlenebb ütésivel</l>
					<l>Ritkábban kérdez és felel;</l>
					<l>Midőn cseppenkint száll a vér</l>
					<l>S medrébe lassan visszatér;</l>
					<l>Midőn bizalmas szív sziven,</l>
					<l>Eggyéfonott érzelmiben,</l>
					<l>Bágyadt elomlással pihen:</l>
					<l>Hol a szavak, e nyugalom</l>
					<l>Édes báját kimondanom?!</l>
					<l>Egy álom ez: könnyű, mikép</l>
					<l>Az illat és a napsugár;</l>
					<l>Egy új világ, tündéri szép,</l>
					<l>Hol a lélek mosolygva jár;</l>
					<l>Nem élvez ilyet az alélt</l>
					<l>Vándor, ki hűs ligethez ért,</l>
					<l>Hol fürtös árnyék, lenge szellő</l>
					<l>S fehér gyöngyökben felszökellő</l>
					<l>Hideg forrás, mely szomjat olt,</l>
					<l>Aláterülten a puha</l>
					<l>Fűnek sötétzöld bársonya,</l>
					<l>Fenn, lomb között, a tiszta bolt,</l>
					<l>Mely távolabb változatos</l>
					<l>Festői táj fölé hajolt, -</l>
					<l>Madárének és illatos</l>
					<l>Virág és kellemes szinek</l>
					<l>Enyhítni őt versenyzenek.</l>
					<l>Ilyet nem adhat semmi más,</l>
					<l>Csak a boldog tapasztalás,</l>
					<l>Melynek ha egyszer vége lett,</l>
					<l>Nem fogja felvarázslani</l>
					<l>Soha többé a szolgai</l>
					<l>Másolgató,... a képzelet!</l>
				</lg>
				<p>6</p>
				<lg>
					<l>Egyszerre - mint rémkép miatt</l>
					<l>Álombul aki felriadt,</l>
					<l>Vagy az, kit égő háza költ,</l>
					<l>Vagy a halálra vált beteg,</l>
					<l>Midőn az éjmadár süvölt -</l>
					<l>Retten föl a szép mátka-hölgy.</l>
					<l>Arcán a szétrezzent ideg</l>
					<l>Futtába’ mind kővé jeged,</l>
					<l>Halálos a szin, melyet ölt;</l>
					<l>Sötét a homlok és szemöld,</l>
					<l>Mig, fennakadván, a szemek</l>
					<l>Vad-kétségben veszteglenek.</l>
					<l>„Fuss, fuss” kiált „boldogtalan!”</l>
					<l>És már, amint kimondja ezt,</l>
					<l>Hatalmasan reszketni kezd -</l>
					<l>„Sorsunk pecséte nyomva van;</l>
					<l>Köztünk a föld mélyen sülyed,</l>
					<l>Nem léssz enyim, én nem tied -</l>
					<l>S mely égfelé száll tiszta-hűn,</l>
					<l>Oltáraink szent lángja bűn,</l>
					<l>A szivnek üdve kárhozat:</l>
					<l>Egymást szeretnünk - nem szabad!</l>
					<l>Vagy nem tudod... nem azt te még.</l>
					<l>Mit megtudott a föld, az ég:</l>
					<l>Mert ez sötét gyászban maradt,</l>
					<l>Az ingott lábaim alatt,</l>
					<l>Midőn a szó kimondaték? -</l>
					<l>Nézd e gyürűt...”</l>
				</lg>
				<lg>
					<l>„Hah! Gyáva érc!</l>
					<l>Ez hát a sors miről beszélsz?</l>
					<l>Ez hát - ismétli a legény -</l>
					<l>A sors, mitől rettegjek én?</l>
					<l>Volt: nincs!” kiált, s a mátkajel</l>
					<l>Mélyen merűl a Vágba el,</l>
					<l>Gyorsan, előbb mint a leány</l>
					<l>Ujja megérzi a hiányt.</l>
					<l>„Nem ugy! korán lesz válni még,</l>
					<l>Bucsúra hozzád nem jövék.</l>
					<l>Az esküdött hűség örök,</l>
					<l>S ha boldogságom ajtaját</l>
					<l>Elzárja tőlem bármi gát:</l>
					<l>Mint férfiú, utat török.</l>
					<l>Jer, jer velem: nyugodt az éj:</l>
					<l>Édesden alszik a veszély:</l>
					<l>Siessünk. Túl e völgy-folyam</l>
					<l>Medrén, a bokrok árnyiban</l>
					<l>Vitézeim hű népe van:</l>
					<l>A csolnak itt: a büszke Vág</l>
					<l>Karom csapásit rettegi,</l>
					<l>S bár ellenére van neki,</l>
					<l>Megszokva már a szolgaság.</l>
					<l>Ne szólj: ne reszkess: jer velem:</l>
					<l>Leszállni biztosít ölem;</l>
					<l>A könnyü sajka perc alatt,</l>
					<l>Mint egy szilaj pók, átszalad,</l>
					<l>S ha túl vagyunk - túl, én, veled</l>
					<l>Minden veszélyen... képzeled?”</l>
				</lg>
				<lg>
					<l>Mond, s balkezével, öv gyanánt.</l>
					<l>Átfogja a karcsú leányt,</l>
					<l>De reszket ez; csaknem kihull</l>
					<l>És elfoly érc karjaibul.</l>
					<l>„Oh jaj, ne még! ne oly hamar!</l>
					<l>Keblem szorong - fejem zavart -</l>
					<l>Erőm nincsen - fázom nagyon -</l>
					<l>Pihennem kell. -”</l>
					<l>„Anyám, anyám!</l>
					<l>Ha búcsu nélkül itt hagyom...!</l>
					<l>Majd fölkel ő reggel korán,</l>
					<l>És várni fog hiába rám;</l>
					<l>Betegnek gondol: látni ég:</l>
					<l>Bontatlan ágyam szólni fog...</l>
					<l>Előbb, mintsem kifejlenék,</l>
					<l>Gyilkosa lészen e titok,</l>
					<l>S boldog! ha rettegés ölé meg</l>
					<l>- Előcsatárja a veszélynek -</l>
					<l>Míg férje, a bőszült apa,</l>
					<l>Dühös tigrisként nem jön el,</l>
					<l>Keresni benne életet</l>
					<l>Melyet ezerszer öljön el.</l>
					<l>Te nem tudod, mit szenvedett</l>
					<l>E gyöngéd asszonyi kebel,</l>
					<l>E szikla közt nyíló virág,</l>
					<l>Hová nap nem tekint soha,</l>
					<l>Hol örökös a tél hava,</l>
					<l>És, mely felé mosolyogna,</l>
					<l>Nincs egy füszál, egy lombos ág.</l>
					<l>Igen, te nem voltál jelen,</l>
					<l>Midőn a vas kényúri gőg</l>
					<l>S apai akarat előtt</l>
					<l>Fetrenge a hű szerelem;</l>
					<l>Midőn sarokkal tipratott</l>
					<l>A nő legszentebb érzete:</l>
					<l>Miért hogy érez gyermeke,</l>
					<l>Szivet belé miért adott!</l>
					<l>És most... Nem! oh, az nem lehet!</l>
					<l>Ha áldozat kell: én legyek.</l>
					<l>Váljunk el, ifju! menj, siess;</l>
					<l>Ah légy erős: türj, vagy felejts!</l>
					<l>Kísérjen a bú ösvenyén</l>
					<l>Vigasztalásul egy remény;</l>
					<l>Hogy, amidőn oltári hit</l>
					<l>Vetné reám bilincseit,</l>
					<l>Azt a napot nem érem én!</l>
					<l>Élj boldogul...”</l>
					<l>„Tenélküled?</l>
					<l>Boldog jegyes: Isten veled!”</l>
					<l>„Forgács: oh, égi kegyelem!”</l>
					<l>„Eljössz tehát? jösz úgye?”</l>
					<l>„Nem.”</l>
					<l>„Úgy én mihaszna szenvedek.</l>
					<l>El innen, el!”</l>
					<l>„Anyám... megyek!”</l>
				</lg>
				<lg>
					<l>Mennének is; de hirtelen</l>
					<l>A hölgy apródja megjelen,</l>
					<l>Bomlott beszéde, külseje,</l>
					<l>Nem várt veszélynek a jele.</l>
					<l>„Bajnok! hamar, fuss; nincs idő:</l>
					<l>Urunk boszút lehellve jő,</l>
					<l>Kezében vas, szemébe’ tűz,</l>
					<l>Csövében a halálos ón:</l>
					<l>Ha! már közelg a folyosón -”</l>
					<l>„Irgalmas ég! s te veszteg ülsz?</l>
					<l>Fuss” - mond a hölgy - „oh, Istenem!</l>
					<l>Előzd meg a percet: el, el!”</l>
					<l>De Forgács elszántan felel:</l>
					<l>„Én meneküljek és te nem?”</l>
					<l>„Fuss” a leány ismételi</l>
					<l>S kezét, a gyönge pár kezet,</l>
					<l>Kétségb’esetten tördeli:</l>
					<l>„Reményünk még el nem veszett:</l>
					<l>Még visszajősz - nem! én lelek</l>
					<l>Utat, hogy felkeresselek...”</l>
					<l>„Remény!” szökik most fel, „remény!”</l>
					<l>- Villámsugár e gondolat -</l>
					<l>S az ablak ingó lépcsején</l>
					<l>Bizton siet le a legény,</l>
					<l>Míg rendítő csapás alatt</l>
					<l>A záros ajtó bészakad</l>
					<l>S kivont karddal Szunyog belép. -</l>
					<l>Nyomában fegyveres cseléd</l>
					<l>És bámuló kiváncsi nép.</l>
					<l>Mint kóbor villám, járja be</l>
					<l>A hely minden zugát szeme,</l>
					<l>Egy pillanat! s a büszke cső</l>
					<l>Dörögve a mélységbe lő;</l>
					<l>Süvölt a visszhang a habon -</l>
					<l>És felsikolt: „nagy Isten! ő...!” -</l>
					<l>És összerogy a hajadon.</l>
				</lg>
				<p>7</p>
				<lg>
					<l>Éjfél van... éjfél elhaladt.</l>
					<l>Csöndes, mikint elébb, a völgy.</l>
					<l>Ápolgató kezek alatt</l>
					<l>Lassan magához tér a hölgy.</l>
					<l>Körülte gondos őr gyanánt</l>
					<l>Isméri meg a jó anyát,</l>
					<l>Minek jeléül egy mosoly</l>
					<l>Rideg, halvány ajkára foly.</l>
					<l>Eszmél, de még az öntudat</l>
					<l>Homályos képeket mutat, -</l>
					<l>Mint csecsemőnek gyertyaláng.</l>
					<l>Előbb világos oldalán</l>
					<l>Tünik fel néki a való:</l>
					<l>Később fejlik ki majd az árny:</l>
					<l>(Igy rémlik a vizbehaló</l>
					<l>Szemébe csillagfény talán,</l>
					<l>Mig a veszélyt, melyben lebeg,</l>
					<l>Nem látja és nem érzi meg.)</l>
					<l>És vissza rámosolygana</l>
					<l>Szülője, a gyöngéd anya,</l>
					<l>De, melyet igy erőszakol,</l>
					<l>Arcán vonaglás a mosoly:</l>
					<l>Egy színe-vesztett ajk-fodor,</l>
					<l>Mikép az a rózsalevél,</l>
					<l>Mit tűz fölé repít a szél</l>
					<l>S annak hősége megsodor.</l>
					<l>Ő tudja, hogy közelg a vész,</l>
					<l>Mely gyermekére törni kész -</l>
					<l>S amit szorongó keble sejt,</l>
					<l>Borzaszt, gyötör, kétségbe ejt.</l>
					<l>Miért ez a halotti csend?</l>
					<l>Férje hová s mi végre ment?</l>
					<l>Gyors távozása mit jelent?</l>
					<l>Haragját, amellyel tele</l>
					<l>Sértett apai kebele,</l>
					<l>Miért nem mennydörögte le?</l>
					<l>Miért akadt el ajakin</l>
					<l>A bosszuvágy, mint néma kin?</l>
					<l>Arcán miért szinlel jeget,</l>
					<l>Hol vére - mint égő folyam</l>
					<l>Hegyek lávás odúiban -</l>
					<l>Kirohanással fenyeget?</l>
					<l>Ah, volna most is bár olyan!</l>
					<l>- Zsémbes, dacos, nyers, mint szokott.</l>
					<l>Mentségre nem türő okot;</l>
					<l>De - mint felleg, mely hirtelen</l>
					<l>Kitör s ha célt talál, ha nem</l>
					<l>Villámival - tovább megyen, -</l>
					<l>Egyszerre föl- s kilobbanó,</l>
					<l>Kinek rövid lángját legott</l>
					<l>Eloltja a józan való:</l>
					<l>Rettegni úgy nem volna ok.</l>
					<l>De most mi történik? mi fog...?</l>
					<l>Méltán remegsz, szegény anya:</l>
					<l>Szörnyet hordoz méhében a</l>
					<l>Haragtól viselős titok!</l>
				</lg>
				<lg>
					<l>------------ Mint óriási</l>
					<l>Kebelnek tompa dobbanási,</l>
					<l>Kondul meg egy várbolt alatt</l>
					<l>A sziklatépő kalapács</l>
					<l>És megrenditve a falat,</l>
					<l>Belé mindig mélyebbre ás.</l>
					<l>Egy mécs rövidlátó sugára</l>
					<l>Világol a sötét munkára;</l>
					<l>Pőrölye húzamos, kimért,</l>
					<l>Visszarugó csapásinál</l>
					<l>A munkás néha meg-megáll,</l>
					<l>Letörli égő homlokát:</l>
					<l>Kérdőleg föltekint, miért?</l>
					<l>De egy szó rádörög: „tovább!”</l>
					<l>Mögötte Szúnyog zord alakja,</l>
					<l>Mint barna kőszirtből faragva;</l>
					<l>Árnyékát mozdulatlanul</l>
					<l>Végig fektette a falon.</l>
					<l>Arcára egyik oldalon</l>
					<l>A mécs fakó világa hull,</l>
					<l>S a domború csontok megett,</l>
					<l>Melyekre bő fényt ereget,</l>
					<l>Mutat homályos völgyeket.</l>
					<l>S e megfagyott ábrázaton</l>
					<l>Nem rezdül egy ér, egy izom;</l>
					<l>Ezüst eresztől árnyazottan</l>
					<l>Az ajk, ha szól is ottan-ottan,</l>
					<l>Tán föl se’ nyílik, meg se’ moccan;</l>
					<l>Csak szeme villog mély gödörbül,</l>
					<l>Mint tigrisé, midőn sötét</l>
					<l>Barlangjából prédára lés -</l>
					<l>Kisérve mindenik kövét</l>
					<l>A sziklafalnak, mely legördül,</l>
					<l>S a dolgozó gyors eszközét. -</l>
					<l>A munka foly, tágúl a rés;</l>
					<l>A kar hevűl, a pőröly ég,</l>
					<l>Nyomán szikráznak a kövek:</l>
					<l>Meghódol a kemény tömeg</l>
					<l>És felkiált az úr: „elég!”</l>
				</lg>
				<p>8</p>
				<lg>
					<l>Fátyolt kezembe!</l>
					<l>Az éj legsűrübb fátyolát:</l>
					<l>Hadd fedezem be</l>
					<l>E jelenetnek iszonyát!</l>
					<l>Ne lássa senki a leányt,</l>
					<l>Kit a szörnnyé vadult apa</l>
					<l>Mostan előhurcoltata,</l>
					<l>Midőn élőhalott gyanánt,</l>
					<l>Halványan, szétbomló hajakkal,</l>
					<l>Kulcsolt kezekkel és ajakkal</l>
					<l>A gyász üregbe tétetik,</l>
					<l>Melynek nyilásán bérc kövébül,</l>
					<l>Mint ami századokra épül,</l>
					<l>Erős zárfal emelkedik</l>
					<l>Fátyolt reá...</l>
				</lg>
				<p>9</p>
				<lg>
					<l>Utolsó volt a dobbanás:</l>
					<l>Elhallgatott a kalapács.</l>
					<l>A börtön kész, hová a lég</l>
					<l>S leány meghalni záraték.</l>
					<l>„Igy!” mond az ősz „élj, míg lehet,</l>
					<l>Mig lekönyörgöd vétkedet;</l>
					<l>Elődeim sírboltja szent:</l>
					<l>Te sem viendsz beléje szennyt.”</l>
					<l>Szól, és hideg vonásiban</l>
					<l>Kevély bűn méltósága van:</l>
					<l>Hiú dölyffel takarja még</l>
					<l>A poklot, mely keblében ég.</l>
					<l>Akarja hinni, hogy lemosta</l>
					<l>Ama képzelt gyalázatot,</l>
					<l>Mely ősz fejére hozatott,</l>
					<l>Gyalázatos tettének mocska,</l>
					<l>S elégtételt vön és adott!</l>
					<l>És, mint ki jól végezte dolgát,</l>
					<l>Indúl a termet hagyni el,</l>
					<l>Midőn árnyék megől a szolgák</l>
					<l>Kárhoztató morajja kel.</l>
					<l>Az eddig néző s hallgatag</l>
					<l>Várnépe zúgásra fakad,</l>
					<l>Itt-ott a zúgásból pedig</l>
					<l>Merész vádhang emelkedik.</l>
					<l>Felháborult vérök vad láza</l>
					<l>A fegyelem nyűgét lerázza;</l>
					<l>Mind hangosabb, mind hangosabb.</l>
					<l>Merészebb és haragosabb</l>
					<l>Lesz a természet szózata</l>
					<l>S emberiség irtózata!</l>
					<l>„Való tehát? nem csak ijesztés?”</l>
					<l>„Szörnyű dolog! mi látjuk ezt, és -”</l>
					<l>„Pajtások, ezt elnézni bűn!</l>
					<l>„Uram, harminc év óta hűn</l>
					<l>Szolgáltalak, de -” „Hát ki mer?”</l>
					<l>„Én is merek, ha lesz kivel!”</l>
					<l>„Én is - mi is - mind -” Ám kivont</l>
					<l>Karddal Szunyog közéjök ront:</l>
					<l>„Ha! szolga nép, hitvány salak,</l>
					<l>Utamba állsz; kiszórjalak?</l>
					<l>Tisztulj! különben fegyverem</l>
					<l>Rossz véreddel bekeverem.”</l>
					<l>Ekkép üvölt és mint veszett</l>
					<l>Farkas, midőn nyájnak esett,</l>
					<l>Akit elől-utól talál,</l>
					<l>Jutalma seb - itt-ott halál.</l>
					<l>Az ellenállók száma fogy:</l>
					<l>Csapás elől, csapás alatt</l>
					<l>Sok elfut és sok összerogy:</l>
					<l>A zaj tovább, tovább halad</l>
					<l>S az elhagyott boltban csak a</l>
					<l>Világtalan, bús éjszaka</l>
					<l>S egy-két halálhörgés marad.</l>
				</lg>
				<p>10</p>
				<lg>
					<l>„Szemem világa volt a lyány:</l>
					<l>De én kiástam e szemet</l>
					<l>Mivel megbotránkoztatott -</l>
					<l>Megszégyeníte engemet! -</l>
				</lg>
				<lg>
					<l>„Ki mer vádat emelni rám?</l>
					<l>Panaszra másnak nincs oka:</l>
					<l>Enyém a fájdalom joga</l>
					<l>S én e jogot nem engedem:</l>
					<l>Meggyilkolom... eltemetem! -</l>
				</lg>
				<lg>
					<l>„Bűn ez? Ne hidd, ősz fej, ne hidd,</l>
					<l>Hazudnak mind - s a sziv, ez itt,</l>
					<l>Ez a bolondos vén gyerek</l>
					<l>Éretlen dolgokat cseveg.</l>
				</lg>
				<lg>
					<l>„Kitéplek innen, húsdarab!</l>
					<l>Kitépem e bezárt kigyót:</l>
					<l>Békén pihent, mig fagyva volt,</l>
					<l>De már melegszik és - harap!</l>
				</lg>
				<lg>
					<l>„Mardoss, harapj! nem érezem:</l>
					<l>Érc akaratom a paizs,</l>
					<l>Fogad nem érzik át ezen;</l>
					<l>Becsűletem megvan ma is:</l>
					<l>A veszteség nem fáj nekem,</l>
				</lg>
				<lg>
					<l>Azért se’ fáj - azért se’ fáj -</l>
					<l>Nincsen, nem is volt gyermekem,</l>
					<l>S ha volna, ha lett volna is,</l>
					<l>Eltemetém... elátkozám!</l>
				</lg>
				<lg>
					<l>„Hagyjátok a vén Szúnyogot!</l>
					<l>Becsületével sirba megy;</l>
					<l>Mint a fa, mely döltében egy</l>
					<l>Férges gyümölcsöt eldobott!</l>
					<l>Hagyjátok őt...</l>
					<l>„... rém alakok</l>
					<l>Mit üldöztök! nem szaladok -</l>
					<l>Nem, nem, nem félek tőletek,</l>
					<l>Kiállom égő szemetek -</l>
					<l>Kezemben a kard - vére foly -</l>
					<l>Ki vérezé meg kardomat?</l>
					<l>Hol a csábító fattyu, hol?</l>
					<l>Az ölte meg jó fegyverem,</l>
					<l>Elébe! ott jő, ismerem:</l>
					<l>Ahol szalad! ni, hol szalad...</l>
					<l>Oh - oh - oh...!”</l>
				</lg>
				<lg>
					<l>Így üldözé Szunyog sötét</l>
					<l>Várának ó tornácain,</l>
					<l>Bujdokló szolgák arcain,</l>
					<l>Önnön lelkiösméretét;</l>
					<l>Midőn szokatlan zaj riad</l>
					<l>S jó célu árulás miatt</l>
					<l>Felnyílik a nehéz kapu.</l>
					<l>Az apród az, a hű fiu</l>
					<l>(Miért hosszasan mondanom?)</l>
					<l>És az anyai fájdalom,</l>
					<l>Mely szabadítóul legott</l>
					<l>Behítta Forgács bajnokot.</l>
					<l>Forgácsot, aki, mint hivék</l>
					<l>S akarták, nincs elveszve még</l>
					<l>Erős indúlat, gyönge szem,</l>
					<l>Nehéz cső reszkető kezen</l>
					<l>Szunyog boszúját megcsalá</l>
					<l>És, melyre bizta, a golyó,</l>
					<l>Hűtlen merűlt a víz alá.</l>
					<l>Most riadó csoport előtt</l>
					<l>Látjuk sebes rohamban őt;</l>
					<l>A várpiac pallókövén</l>
					<l>Átcsattog az érckörmü mén -</l>
					<l>S mig hirtelen felzúg a harc,</l>
					<l>Növekszik a zaj, cseng a kard,</l>
					<l>A nép tömegben kavarog</l>
					<l>Mindenfelől, mindenfelé,</l>
					<l>Mint a vetés, mikor belé</l>
					<l>Csaptak civódó viharok;</l>
					<l>A meglepett őrség üvölt,</l>
					<l>Ordít az ég, dobog a föld,</l>
					<l>Rendetlen, elszánt, egyveleg</l>
					<l>Harcban gomolygnak a felek;</l>
					<l>Fegyvert barát barátra ránt,</l>
					<l>Őr ví az őrrel egyaránt,</l>
					<l>Az tudja, mi a cél, ez nem,</l>
					<l>Az rábeszél, ez nem hiszen,</l>
					<l>Amaz békít, ez agyarog</l>
					<l>S értelmez végre a marok. -</l>
					<l>Mig így dühöng a bősz csata,</l>
					<l>Mint egy őrült világtalan</l>
					<l>S középen - kész harc ő maga -</l>
					<l>A háborodott ősz apa:</l>
					<l>Még egyszer a várbolt alatt</l>
					<l>Kondul a súlyos kalapács,</l>
					<l>S döngetve a kemény falat,</l>
					<l>Belé mindig mélyebben ás.</l>
					<l>„Add vissza, sir, add vissza őt,</l>
					<l>Élőhöz nincs jogod” kiált</l>
					<l>A pőröly, s zúgva feltöri</l>
					<l>A börtön sziklás ajtaját.</l>
					<l>És halványan kilép a hölgy</l>
					<l>És bajnokát fölismeri,</l>
					<l>Arcát a vér, szemét a könny,</l>
					<l>Szivét örömfény megteli, -</l>
					<l>De gyorsan, mint éjtünemény.</l>
					<l>Ragadja hölgyét a legény,</l>
					<l>A szél suhog; száguld a mén,</l>
					<l>Megettök a harc elmarad,</l>
					<l>Hegyekbe mélyed el az út, -</l>
					<l>S utánuk az őrült harag</l>
					<l>Nehéz átkot hiába zúg.</l>
				</lg>
				<p>11</p>
				<lg>
					<l>„Rabló, megállj” fölsí a vén</l>
					<l>„Halottrabló lidérc, megállj!”</l>
					<l>S a ló után üldözve száll;</l>
					<l>De lába lassu, gyors a mén,</l>
					<l>Beérni őrült gondolat</l>
					<l>S ő mégis csak szalad, szalad.</l>
					<l>Utána elbámúl a had,</l>
					<l>Nem ví, nem is véd a vitéz,</l>
					<l>Nem cseng a vért, zaj nem riad.</l>
					<l>A kard lehull, lecsügg a kéz,</l>
					<l>S minden szem a távolba néz. -</l>
					<l>„Megállj rabló, megállj, megállj!</l>
					<l>Várd meg az ősz fejű apát,</l>
					<l>Kedves halottam ellopád -</l>
					<l>Hová viszed gyors lovadon?</l>
					<l>Enyém a fehér hajadon;</l>
					<l>Elásott kincsem’ el ne vidd.</l>
					<l>Hozd vissza holt leányomat</l>
					<l>Itthon felede valamit.</l>
					<l>Itthon felejté átkomat,</l>
					<l>Azt kell utána hoznom - és</l>
					<l>Az átok oly nehéz, nehéz -</l>
					<l>Ha! elrogyék súlya alatt...</l>
					<l>De fölkelek... megfosztalak...</l>
					<l>Egyetlen lányod elveszem.</l>
					<l>Ha elástad is, megkeresem,</l>
					<l>Ha elástad, én felásom azt -</l>
					<l>Hahó! hahó! hová szaladsz...?”</l>
					<l>Így, tüskén bokron botlik ő,</l>
					<l>Megtépi galy, megvérzi kő.</l>
					<l>De majd feláll és fut tovább</l>
					<l>Fájdalmát nem hiszi a láb.</l>
					<l>Minden erőt, még ami van</l>
					<l>Korhadozó tagjaiban,</l>
					<l>Mit a természet gondja ott</l>
					<l>Évekre bölcsen elrakott,</l>
					<l>Elékutat s eltékozolja</l>
					<l>Az őrültség, semmi haszonra.</l>
					<l>S míg ő mindjobban elmarad,</l>
					<l>Távol, sötét bokrok megett</l>
					<l>- Mint gyors-menekvő hold, mikor</l>
					<l>Felhők rónáin bujdokol -</l>
					<l>Mind távolabb, mind távolabb</l>
					<l>Feltűnik a futó lovag;</l>
					<l>Fejér lován fejér a hölgy,</l>
					<l>Sötét árnyékban űl a völgy.</l>
					<l>Majd a látás sem éri be,</l>
					<l>A hang sem jut füleibe,</l>
					<l>Félúton, mint fáradt golyó,</l>
					<l>Lankad a szem - lehull a szó,</l>
					<l>A villámos - az átkozó.</l>
					<l>„El, el...!” a mén gyorsan halad,</l>
					<l>Futnak visszafelé a fák, -</l>
					<l>Mellette versenyez a Vág,</l>
					<l>De tajtékos habja, hiába,</l>
					<l>Nem ér a paripa nyomába.</l>
					<l>„El, el...!” sohajt a völgyi szél,</l>
					<l>Midőn jobb- s balfelül kitér.</l>
					<l>Puha, selyemkezével a lyány</l>
					<l>Dús fürteit megsímogatván.</l>
					<l>Csattog az út: mint tűzvirág</l>
					<l>Fel-felfakadnak a szikrák</l>
					<l>S meg eltünnek, mint buborék,</l>
					<l>Melyen a nap sugára ég.</l>
					<l>Zördűl a lomb, rezzen a vad</l>
					<l>S önkénytelen beljebb szalad;</l>
					<l>Fészkén megrebben a madár</l>
					<l>S álmában is megrázkodik:</l>
					<l>Friss martalékát a kuvik</l>
					<l>Elhagyja és messzére száll.</l>
					<l>Megdöbben a csendes magány,</l>
					<l>Visszhangja felriad s elámul:</l>
					<l>Ki jár ily késő éjszakán,</l>
					<l>Ki veri föl szokott álmábul;</l>
					<l>De - mint a nesz odább haladt -</l>
					<l>Lenyugszik újra, fák alatt,</l>
					<l>S a messziségben elhaló</l>
					<l>Dobogásra más visszhang felel,</l>
					<l>Míg azt is elhagyá a ló,</l>
					<l>„El, el..!”</l>
					<l>...S miért így futnia? -</l>
					<l>Lassítja habverő lovát</l>
					<l>És szétvigyáz a dalia.</l>
					<l>Előtte csend, utána csend,</l>
					<l>Az üldözéstől, látja, ment:</l>
					<l>De hölgye kér: „tovább! tovább!”</l>
					<l>Szegény leány! őt üldi még</l>
					<l>Egy rémalak, egy szörnyü kép,</l>
					<l>Mely szétzilált ősz fürtivel</l>
					<l>Megettök egyre fut, szalad,</l>
					<l>S nem éri el -</l>
					<l>El sem marad.</l>
					<l>Hiába fordul más felé,</l>
					<l>Szemét hiába hunyja bé,</l>
					<l>Az iszonyatos ősz alak</l>
					<l>Mindig szalad, mindig, szalad.</l>
					<l>Fejérbe fordult nagy szemét</l>
					<l>Őrája szegzi untalan,</l>
					<l>Arcán a holt ember sötét,</l>
					<l>Földszínü sárgasága van,</l>
					<l>S ez arcra véres könyje foly;</l>
					<l>Vonási torzak, mint mikor</l>
					<l>Valaki csufságul feszíti</l>
					<l>Képét, s az Isten úgy veszíti;</l>
					<l>Kezében éles, hosszu kard,</l>
					<l>Melyet magasan rázva tart;</l>
					<l>Futtában amint lép a ló,</l>
					<l>Futtában akkor lép amaz</l>
					<l>S minden föl- és ledobbanó</l>
					<l>Lépésre kardjával hadaz.</l>
					<l>Olykor, egy-egy pillanatig,</l>
					<l>Valamivé elváltozik:</l>
					<l>Majd egy bokor lesz, majd egy ág,</l>
					<l>Majd egy kidölt fának fejérlő</l>
					<l>Csontváza, majd egy kőhasáb,</l>
					<l>Bámészkodó árnyas helyéről,</l>
					<l>Majd a kibukkant szőke Vág:</l>
					<l>De csakhamar előbbeni</l>
					<l>Rémalakját visszanyeri</l>
					<l>S fut egyhangúlag, egyaránt,</l>
					<l>Üldözve a szegény leányt.</l>
					<l>„Oh, csak siessünk” esdve kér</l>
					<l>„Hamar, hamar, míg el nem ér”</l>
					<l>S erősebben karolja át</l>
					<l>A hölgy az ifju derekát.</l>
					<l>„Ki érne -” kérdez és felel</l>
					<l>A hű lovag - „ki érne el?</l>
					<l>Mi üldöz, ah! mi képzelet</l>
					<l>Rémít, szerelmem, tégedet?</l>
					<l>Nézd: a sötét vár régen eltünt,</l>
					<l>Nézd: hogy marad a föld megettünk.</l>
					<l>Nem üldöz senki, csak magok</l>
					<l>Futnak velünk a csillagok:</l>
					<l>Mindenhová kisér az ég,</l>
					<l>Bizzunk az égbe Katalin; -</l>
					<l>Ott, ott az én jó csillagom</l>
					<l>Legszebb a mennyboltozaton,</l>
					<l>Fénye vezérl, hatalma véd:</l>
					<l>Ah mint ragyog, no lásd, no nézd!”</l>
					<l>De, mikor a lyány feltekint,</l>
					<l>A fényes csillag leszalad</l>
					<l>S kialszik, mint tüzes szalag.</l>
				</lg>
				<p>12</p>
				<lg>
					<l>E percbe’... szemközt... hah! mi ez? -</l>
					<l>Lovak robajja, harci nesz</l>
					<l>Zajdúl a hegysarok megől</l>
					<l>Kevély Oroszlánkő felől.</l>
					<l>Jakusics az, ki felriadt</l>
					<l>Az iszonyatos hir miatt,</l>
					<l>A Hír miatt, amely soha</l>
					<l>Nem alszik, és szárnyas lova</l>
					<l>Idő, távolság emberi</l>
					<l>Határait nem ismeri.</l>
					<l>Az verte őt fel, ablakán</l>
					<l>Zörgetve késő éjszakán:</l>
					<l>„Kelj, kelj vitéz, most nincs idő</l>
					<l>Álmok ködében bolyganod:</l>
					<l>Sirban sohajt a deli nő,</l>
					<l>Temetve szép menyasszonyod.</l>
					<l>Fel, szaporán! fel, iziben,</l>
					<l>Élőhalottnak özvegye!</l>
					<l>Most csak a gyávaság pihen.</l>
					<l>Piarcodon a vári had</l>
					<l>Nem hallod-é mikép riad?</l>
					<l>Zablód körül nyerít a mén;</l>
					<l>Acélod megcsörren szögén,</l>
					<l>Hüvelyében nem fér hegye,</l>
					<l>Nyugvó helyén csördül magától,</l>
					<l>Hogy a természetlen apától</l>
					<l>Jegyesedet számon vegye.</l>
					<l>Boszúlni vágynak ők... s te tűrd?</l>
					<l>Hadd zengjen a tárogató,</l>
					<l>Mint a feltámadási kürt,</l>
					<l>A sírok álmát zaklató.</l>
					<l>„Fel, fel!” - s előbb mint elhaladt</l>
					<l>Gyors szárnyain a pillanat,</l>
					<l>Fegyverben áll az éji had</l>
					<l>S megindul - Jakusics elől -</l>
					<l>Kevély Oroszlánkő felől. -</l>
					<l>„Apám...” sikolt a hajadon,</l>
					<l>„Csitt!” mond az ifju és lovát</l>
					<l>Megsarkantyuzva félre vág,</l>
					<l>Hol legsötétebb a vadon.</l>
					<l>De sas szem és sasröptü mén</l>
					<l>Kiséri útlan ösvenyén;</l>
					<l>Utána felzúg, mint csata,</l>
					<l>Az üldözők gyors csapata.</l>
					<l>„Akárki légy,” - üvölti nyers</l>
					<l>Hangán az úr - „sötét lovag,</l>
					<l>Ki gyönge nőt rabolni mersz,</l>
					<l>Megállj, hadd lássam arcodat!”</l>
					<l>Rá a hegyek visszhangja szól,</l>
					<l>Fut a lovag s nem válaszol,</l>
					<l>Száguld a ló... de majd, de majd</l>
					<l>A bősz csoport köréje hajt;</l>
					<l>Előtte sziklás meredek,</l>
					<l>És egybe szőtt-font rengeteg,</l>
					<l>És - mintha a föld megrepedne -</l>
					<l>Egy bérc-sió vizásta medre;</l>
					<l>Mögötte és két oldalon</l>
					<l>Növekvő harci rialom,</l>
					<l>Acél csöngése, dárdafény,</l>
					<l>Szabadulásra nincsen ut,</l>
					<l>Kétségb’esés minden remény:</l>
					<l>Ezt híja védül a legény.</l>
					<l>Mint üldözött struc, körbe fut:</l>
					<l>„Gyávák!” kiált „nincs köztetek</l>
					<l>Ki megvíjon, mint dalia,</l>
					<l>Hogy ekkép, mint haramia,</l>
					<l>Mind egymagamra törtetek?”</l>
					<l>„Gyáva! a bajnok nem szalad:</l>
					<l>Állj meg tehát s védjed magad”</l>
					<l>Felel Jakusics hirtelen</l>
					<l>És a lovag mellé terem.</l>
					<l>Felzajlik a hadvész legottan,</l>
					<l>A két levente összeroppan,</l>
					<l>Szikráz a haragos acél,</l>
					<l>Suhint a lap, csorbúl az él.</l>
					<l>S mig fenn vihar csatáz, alant</l>
					<l>Nyögdécsel a rémült galamb.</l>
					<l>Egy szál ideg: a félelem:</l>
					<l>Hogy még van félteni-valója:</l>
					<l>Hogy még lehet boldogtalanb:</l>
					<l>Szivét ez, ami tartja fenn;</l>
					<l>S kettérepedéstől megója.</l>
					<l>De most... utolsó roppanat!</l>
					<l>A fegyverél mélyen behat:</l>
					<l>A két kar egyformán erős,</l>
					<l>A két vivó egyforma hős:</l>
					<l>De a pihentebb végre győz:</l>
					<l>Forgács leomlik hű lovárul,</l>
					<l>Szemeire halálköd hárul.</l>
					<l>S együtt lehanyatlék vele</l>
					<l>Kit védő karja ölele -</l>
					<l>Ki, mint repkény az oszlopon,</l>
					<l>Csüggött a súgár bajnokon -</l>
					<l>Tört szivvel a szép hajadon.</l>
					<l>Ekkép, haj! ekkép dőlne le</l>
					<l>A fejedelmi jegenye</l>
					<l>Ha - időnek előtte még</l>
					<l>Tövére fejsze vetteték!</l>
					<l>S ekkép ölelné len is</l>
					<l>- Döltében is, fektében is -</l>
					<l>A hű folyondár, - csüggeteg,</l>
					<l>Fejérfürtös virágival,</l>
					<l>Gyökerétől elszakadottan,</l>
					<l>Lombjaival egybefonottan</l>
					<l>Hervadva, míg amaz kihal! -</l>
					<l>„Segély! segély: a hölgy elájul!”</l>
					<l>Parancsol s teljesít maga,</l>
					<l>Gyorsan leszökve ménlovárul</l>
					<l>Oroszlánkőnek bajnoka;</l>
					<l>S borzadva, mintha sejtelem</l>
					<l>Nyilallnék át az érc keblen,</l>
					<l>Hozzája lép, hozzá hajol:</l>
					<l>Ott fekszik a halotti mátka!</l>
					<l>A bánatos hold gyér világa</l>
					<l>Nyugvó, szelíd arcára foly;</l>
					<l>Keblét a lég nem emeli;</l>
					<l>Mozdulni nem bir semmi tag:</l>
					<l>De, amint hunyva voltanak,</l>
					<l>Hunyvák maradtak szemei;</l>
					<l>Azt gondolnák, csak álmodik,</l>
					<l>Mert a halál, e harmadik,</l>
					<l>Győztes vetélytárs, nem nyoma</l>
					<l>Újonnan nyert menyasszonya</l>
					<l>Szépségeire bélyeget:</l>
					<l>Egy torzvonást, egy kínjegyet.</l>
					<l>„Még él!” kiált örömteli</l>
					<l>Arccal Jakusics „élni fog!”</l>
					<l>És a halottan is deli</l>
					<l>Hölgyet lovára öleli</l>
					<l>S Oroszlánkőre felrobog.</l>
				</lg>
				<p>13</p>
				<lg>
					<l>Legott a bajvivás helyére</l>
					<l>Más nép gyülengez, más had ére:</l>
					<l>Forgács, Szunyog hadnépe, kik</l>
					<l>Futtában a bomlott apát</l>
					<l>Őrködve, szánva követik.</l>
					<l>Későn jövének: a csatát</l>
					<l>Hallák, de meg nem oszthaták,</l>
					<l>Mindaz, mi ottan látható,</l>
					<l>Egy, a hegyekbe vágtató</l>
					<l>- Most eltünő - lovas csapat,</l>
					<l>Mely hölgyi alakot ragad.</l>
					<l>Mert, mielőtt homályba vesz,</l>
					<l>Felcsillámlik a női mez,</l>
					<l>S egyszerre, mint villámi lob,</l>
					<l>Kapván meg az őrült szemét,</l>
					<l>Utána iramlik Szunyog.</l>
					<l>Felrajlik és utána robban</l>
					<l>Csoportonként a szolganép,</l>
					<l>Mig némelyek vérben, halottan</l>
					<l>A bajnok ifjat meglelik</l>
					<l>S borongó néma fájdalomban</l>
					<l>Dárdák nyelére emelik.</l>
					<l>Ekkép a zavaros tömeg</l>
					<l>Eléri Oroszlánkövet</l>
					<l>S mint ostromló tábor, megáll</l>
					<l>Magas, bezárt kapuinál.</l>
					<l>Minő had ez! mily képtelen!</l>
					<l>Mint a kacagó gyötrelem:</l>
					<l>Vezéri: egy őrült s halott.</l>
					<l>Mi célja van? mit akar ott?</l>
					<l>Avagy csupán élvezi a</l>
					<l>Borzasztó látvány gyönyörét,</l>
					<l>Midőn az őrült dalia,</l>
					<l>Fedetlen fővel, véres arccal,</l>
					<l>Megostromolja dőre harccal</l>
					<l>A vaskaput, a vár kövét?</l>
					<l>S míg eszeveszett átkait,</l>
					<l>„Nyilj, szikla, nyilj! repedj meg érc!”</l>
					<l>Miket üvöltve széthajit,</l>
					<l>A völgyodú, az ormi bérc</l>
					<l>Arcul meg arcul verdesik, -</l>
					<l>Dühöngve a várnak esik.</l>
					<l>Acélja gyors csapásitól</l>
					<l>A kapu öble kongva szól;</l>
					<l>Szikrát ver a fal, s mintha gúny</l>
					<l>Tüzes szikráit ontaná:</l>
					<l>Széttörve a kemény kapun</l>
					<l>Jó kardja pengve hull alá.</l>
					<l>Fegyvere most a puszta kar,</l>
					<l>Ereje nincs, de ő akar, -</l>
					<l>S a tehetetlen őrülés</l>
					<l>Veszetten önmagába mar. -</l>
					<l>Ekkor váratlanul, hamar</l>
					<l>A vaskapu megdördül és</l>
					<l>Széles, kitárt karjaiban</l>
					<l>Nép látható csoportosan.</l>
					<l>„Itt van leányod: íme, nézd!</l>
					<l>Ismered őt, Szunyog vitéz?</l>
					<l>Itt a leány: szép, mint előbb,</l>
					<l>Zordon apa, temesd el őt!”</l>
					<l>Fájdalmasan igy a lovag.</l>
					<l>S alvó jegyesére mutat,</l>
					<l>Kit, ősei nagy paizsán,</l>
					<l>Gyászban hozat maga után.</l>
					<l>Felsír az apa s felkacag:</l>
					<l>Szeméből könnyek omlanak,</l>
					<l>Arcán nevető fájdalom</l>
					<l>Iszonyu torzképe vagyon;</l>
					<l>Üvöltő ajkán a kacaj</l>
					<l>Jajjá huzódik - és a jaj</l>
					<l>Fonák, csapongó, vad szeszéllyel</l>
					<l>Hahotává tördelőzik széjjel.</l>
					<l>Majd néz, merően, hosszasan:</l>
					<l>Szemén lelkének árnya van;</l>
					<l>Sötét, sötét árny, - oly borult,</l>
					<l>Mint a lélek, - a háborult.</l>
					<l>És fájdalommal, mintha kin-</l>
					<l>Forrás buzogna ajakin,</l>
					<l>Zokogja fel-felbuggyanó</l>
					<l>Szavait: hamisak azok:</l>
					<l>De, amely bennök felbuzog,</l>
					<l>Az érzet, hah, nagyon való!</l>
					<l>„Irgalmas Isten” - felkiált</l>
					<l>A vőlegény - „így van tehát!”</l>
					<l>S körültekint a romokon:</l>
					<l>Apán, leányon, bajnokon.</l>
					<l>„Szegény apa! te bűnödér’</l>
					<l>iszonyuan megbünhödél -</l>
					<l>Boldogtalan két martalék!</l>
					<l>Vesztökre, jaj, mért is valék -;</l>
					<l>Oh, hű szivek! oh, nemesek!...</l>
					<l>De most igazságos leszek:</l>
					<l>Ha élvéjök utjokban álltam:</l>
					<l>Hadd egyesítsem a halálban!”</l>
					<l>Sohajt fel és szemeiről</l>
					<l>Keserü könnycseppet töröl</l>
					<l>Első, utolsó harmatot;</l>
					<l>Mely ott valaha fakadott. -</l>
					<l>Még szól, midőn engesztelő</l>
					<l>Fénnyel mosolyg a nap elő,</l>
					<l>Megelégelve a rövid</l>
					<l>Éjnek sötét borzalmait.</l>
					<l>E fölpirosló fáklya mellett</l>
					<l>Vitézek gyászos utra kelnek:</l>
					<l>A harci kürt reszketve búg,</l>
					<l>A harcfiak mind szomorúk.</l>
					<l>Jakusics a hű párt azonnal</l>
					<l>Ős Budetinre vezeti, - -</l>
					<l>S azóta csendes nyugalommal</l>
					<l>Kettőjöket egy sír fedi.</l>
				</lg>
				<lg>
					<l>Hát az anyaszív... Feleded</l>
					<l>Ének, hogyan repede meg? -</l>
					<l>Kitép, legázol a vihar</l>
					<l>Kemény tölgyet, nyiló virágot;</l>
					<l>A zöld mező télben kihal:</l>
					<l>De nézd el a sivó kopárt:</l>
					<l>Az asszu kóró ott sovárg,</l>
					<l>Hogy hervatag szálaival</l>
					<l>Jelképezze... a pusztaságot!</l>
				</lg>
				<p>* * *</p>
				<lg>
					<l>Oh vándor! ösvenyed ha jár</l>
					<l>Trencsén magas vidékein</l>
					<l>S a Vág kanyargó partinál</l>
					<l>Szemedbe ötlik Budetin:</l>
					<l>Nézd meg mohos falüregét</l>
					<l>S gondold hozzá e bús regét.</l>
				</lg>
			</div>
		</body>
	</text>
</TEI>