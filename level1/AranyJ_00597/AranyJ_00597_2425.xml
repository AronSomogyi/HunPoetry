<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2425" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZENT LÁSZLÓ FÜVE</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">330</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZENT LÁSZLÓ FÜVE</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZENT LÁSZLÓ FÜVE</head>
				<p>Népmonda</p>
				<p>1847</p>
				<p>I.</p>
				<lg>
					<l>Ezer év után még nem irtak nyolcszázat,</l>
					<l>Hanem legfölebb csak nyolcvan-egynehányat,</l>
					<l>Mikor László király, magyarok királya,</l>
					<l>Pogány kun hadakkal háborúba szálla.</l>
				</lg>
				<lg>
					<l>Nagy volt a vérontás, folyt a vér, mint patak,</l>
					<l>Tőle a vizek is mind megáradtanak,</l>
					<l>A mező sik-vér lett, mint valamely tenger,</l>
					<l>Sziget benne a sok halomra ölt ember.</l>
				</lg>
				<lg>
					<l>Kivel sebje nem bírt, az vérbe fúladott,</l>
					<l>A félig elevent megfojtá a halott.</l>
					<l>Elveszett a kun mind, vagy esett rabságba,</l>
					<l>Egy maradt hirvinni messze Kunországba.</l>
				</lg>
				<lg>
					<l>Fényes győzödelem, zsákmány sok és gazdag:</l>
					<l>A magyar vitézek ezeken osztoztak;</l>
					<l>Osztoztak, lakoztak, nagy vígan valának,</l>
					<l>Itták áldomását a nehéz csatának.</l>
				</lg>
				<lg>
					<l>A király ellenben csöndes sátorában</l>
					<l>Buzgón imádkozva térdepelt magában,</l>
					<l>Fényes győzedelmét nem tartá övének,</l>
					<l>Hálát adva érte Ura-Istenének.</l>
				</lg>
				<lg>
					<l>De nem hallgatá meg a felséges Isten,</l>
					<l>Véres háborúkban mivel kedve nincsen,</l>
					<l>Véres háborúkban, emberáldozatban</l>
					<l>Hogy gyönyörködhetnék a jó Isten abban?</l>
				</lg>
				<lg>
					<l>Hiába, hogy a vért szomjas föld felissza,</l>
					<l>Bosszúért kiált az az egekre vissza,</l>
					<l>S jaj annak a népnek, vétkezett az sokat,</l>
					<l>Kit a bosszuálló Isten meglátogat!</l>
				</lg>
				<lg>
					<l>Akkor is elküldte öldöklő angyalát,</l>
					<l>Széles e hazában támaszta döghalált,</l>
					<l>Rendre hullott a nép, mint midőn kaszálnak,</l>
					<l>Hull a fű előtte az éles kaszának.</l>
				</lg>
				<lg>
					<l>A vérnek mezején büszhödöző testek</l>
					<l>Fojtó páráikkal lettek a győztesek,</l>
					<l>A magyarok pedig omlottak szüntelen,</l>
					<l>Keserű lett nékik a szép győzödelem.</l>
				</lg>
				<lg>
					<l>Minden utca és ház telve döghalottal,</l>
					<l>De, hogy eltemetné, nincsen ember ottan,</l>
					<l>Másszor a holt-testet hordták a mezőre,</l>
					<l>Most az élő ember futott oda tőle.</l>
				</lg>
				<lg>
					<l>Szomszédnak a szomszéd bajához nincs köze,</l>
					<l>Hamvából kialudt a barátság tüze,</l>
					<l>Megszünt a rokonság, nincs testvér, atyafi,</l>
					<l>Elhagyták az apát fölnevelt magzati.</l>
				</lg>
				<lg>
					<l>Édes anya, látván hogy ajaka kékül,</l>
					<l>Sikoltva szaladt el beteg gyermekétül:</l>
					<l>De futósabb lőn a halál sárga lába:</l>
					<l>Elfogá s leverte az anyát futtába.</l>
				</lg>
				<lg>
					<l>A reménység is, mely fogytig ki nem fárad,</l>
					<l>Rövidebbre fogta most a kantárszárat:</l>
					<l>Másszor az esztendőt hatvanával mérte,</l>
					<l>Most, ha volt egy napja, azzal is beérte.</l>
				</lg>
				<lg>
					<l>Kiki mit gyakorlott, arra ment a szája:</l>
					<l>Vagy imádkozásra, vagy káromkodásra, -</l>
					<l>Mindegy, akármelyik haljon meg hamarabb;</l>
					<l>Mi öröme annak, aki élve marad? -</l>
				</lg>
				<p>II.</p>
				<lg>
					<l>A király pedig űlt a földnek porában,</l>
					<l>Bűnbánatot tartván néma sátorában;</l>
					<l>Megszaggatta szárnyát gyászos köntösének,</l>
					<l>Koronája helyét hamuval hinté meg.</l>
				</lg>
				<lg>
					<l>Fennszóval könyörge: „Én uram Istenem!</l>
					<l>Könyörűlj, könyörűlj veszendő népemen;</l>
					<l>Ontsd ki rám, ha tetszik, méltó haragodat:</l>
					<l>Csak népemről vedd le sujtoló karodat.”</l>
				</lg>
				<lg>
					<l>Így könyörge László, magyarok királya,</l>
					<l>Hát ime! tömérdek nép tolong hozzája:</l>
					<l>Férfiak, asszonyok, vének és gyermekek,</l>
					<l>Mint sirból kijáró halvány kisértetek.</l>
				</lg>
				<lg>
					<l>Zúgó mormolásuk hallik már előre,</l>
					<l>Mintha messzi földről sáskafelleg jőne,</l>
					<l>Vagy mintha föld alól mennydörgést hallani,</l>
					<l>S mond a pásztor: no lesz az éjjel valami!</l>
				</lg>
				<lg>
					<l>Ahogy közeledtek, nőttön nőtt a lárma,</l>
					<l>A király felállott, a népet bevárva;</l>
					<l>Nem ijedt ugyan meg, nem szokása félni,</l>
					<l>De mégsem tudá a dolgot mire vélni.</l>
				</lg>
				<lg>
					<l>Hiába tolultak a király elébe,</l>
					<l>Hiába volt mindnek hangos a beszéde,</l>
					<l>És hiába hallott a király oly sokat:</l>
					<l>Egy csöppet sem érti zajos panaszukat.</l>
				</lg>
				<lg>
					<l>Végre egy kiállott s telt torokkal szóla:</l>
					<l>„Atyafiak, mondá, hallgassunk a szóra,</l>
					<l>Ne beszéljünk ezren, ugy sosem lesz vége,</l>
					<l>Nem figyelhet mindre király ő felsége.</l>
				</lg>
				<lg>
					<l>„Egy a kivánságunk, egy az akaratunk:</l>
					<l>Egy is elbeszéli, mi pedig hallgatunk,</l>
					<l>Vagy, ha más nem volna, én is elmondhatom,</l>
					<l>Szóljatok, ha úgy nincs, ahogy előadom.”</l>
				</lg>
				<lg>
					<l>Helybehagyta a nép és elcsöndesedett,</l>
					<l>Akkor amaz egyik ily beszédet kezdett:</l>
					<l>„Uram király, László, azt kérdem, tudod-e,</l>
					<l>Hogy mi végett jöttünk most ennyien ide?</l>
				</lg>
				<lg>
					<l>„Oh jaj! tekints végig széles országodban,</l>
					<l>Meglátod a szörnyű romlást, ami ott van:</l>
					<l>Ide s tova elhull néped egész nyája</l>
					<l>És vadállatoknak lészesz a királya.</l>
				</lg>
				<lg>
					<l>„Hiába parancsolsz böjtöt, imádságot,</l>
					<l>Azzal meg nem óvod haldokló országod,</l>
					<l>Könyörögtünk untig, de a böjt, az éhség</l>
					<l>Csak öregbité a pestis dühöngését.</l>
				</lg>
				<lg>
					<l>„Mi az oka ennek? ismerjük el végre:</l>
					<l>A mi bolondságunk és apáink vétke:</l>
					<l>Elhagytuk az Istent, elpártoltunk tőle,</l>
					<l>Ki Szittyaországból kihozott e földre.</l>
				</lg>
				<lg>
					<l>„Sovány puszták helyett szép országot adott,</l>
					<l>Jó baromtenyésztőt, tágast és gazdagot,</l>
					<l>Nagy széles folyókat, halat bennök sokat,</l>
					<l>Vadas erdőt, hegyet, tiszta forrásokat.</l>
				</lg>
				<lg>
					<l>„De többet akaránk tudni az őseknél:</l>
					<l>Megszüntünk áldozni buzgó kútfejeknél,</l>
					<l>Rátettük kezünket sok áldozó kőre</l>
					<l>S új Istennek raktunk templomot belőle.</l>
				</lg>
				<lg>
					<l>„Ezért, hogy az Isten, magyarok Istene,</l>
					<l>Nagy haragra gerjedt népének ellene</l>
					<l>És monda: erőmet rajtok megmutatom,</l>
					<l>Elsepervén őket, földjük másnak adom.</l>
				</lg>
				<lg>
					<l>„Amit elmondott, azt meg is cselekedte,</l>
					<l>A szép kútfejeket mind kiürítette,</l>
					<l>A folyóvizeknek elszelé futását,</l>
					<l>Zöld méreggel vonta be a tavak hátát.</l>
				</lg>
				<lg>
					<l>„Hiába könyörgünk most az uj Istennek,</l>
					<l>Hogy szakassza végét a veszedelemnek;</l>
					<l>Erősebb a régi, az ősek Istene:</l>
					<l>Jaj nekünk! mert nagyot vétkeztünk ellene.</l>
				</lg>
				<lg>
					<l>„Azért, uram király, kérjük felségedet:</l>
					<l>Töröld el közűlünk az új tiszteletet,</l>
					<l>Régi Istenünkhöz folyamodjunk vissza,</l>
					<l>Áldozzunk a kutnál, hadd legyen az tiszta.</l>
				</lg>
				<lg>
					<l>„Ezt kell tenni, uram, s ezt fogjuk mi tenni.</l>
					<l>Mert nem akarunk mind egy lábig elveszni.</l>
					<l>És ez egész néped kivánsága pedig,</l>
					<l>Csak a papoké nem, kik a bárányt szedik.”</l>
				</lg>
				<lg>
					<l>Így beszélt az ember, akkor félre álla;</l>
					<l>Nagy kiáltozás lett utolsó szavára,</l>
					<l>Ráhagyá a népség, de a kegyes király</l>
					<l>Felháborodék a pogány beszéd miá.</l>
				</lg>
				<lg>
					<l>Összetette kezét, hogy reszketett belé</l>
					<l>És nagy indulattal az égre emelé,</l>
					<l>Maga is felnézett; mindenik láthatta,</l>
					<l>Mert egész fejével őket meghaladta.</l>
				</lg>
				<lg>
					<l>És mint szózatot, mely a pusztában kiált,</l>
					<l>Hallák imádkozni a felséges királyt:</l>
					<l>„Hatalmas Uristen! seregeknek ura!</l>
					<l>Haragod e népre ne gerjedjen ujra.</l>
				</lg>
				<lg>
					<l>„Oh, ne vond el tőlük lelkednek világát,</l>
					<l>Inkább orvosold meg elméik vakságát;</l>
					<l>Nagy Isten! mutasd meg erejét csudádnak:</l>
					<l>Teremts csodát nekik: hisznek, mikor látnak.”</l>
				</lg>
				<lg>
					<l>Még soká könyörge, mert mozgott a szája</l>
					<l>Nézvén a magas ég domboru boltjára:</l>
					<l>Megnyitá azt Isten és látást mutatott,</l>
					<l>De amit a király csak maga láthatott.</l>
				</lg>
				<lg>
					<l>A nép pedig bámul a kegyes királyra,</l>
					<l>Hamutól megőszült fedetlen hajára,</l>
					<l>Nézi, nézi, hát csak azon veszi észre,</l>
					<l>Hogy világosság száll a király fejére.</l>
				</lg>
				<lg>
					<l>Megdöbbent a mellök, hajuk felborzadott,</l>
					<l>Egy szilaj hidegség a szivükhöz futott,</l>
					<l>Térdre hulladoztak és úgy könyörgének</l>
					<l>A nagyhitű király erős Istenének.</l>
				</lg>
				<p>III.</p>
				<lg>
					<l>A király, végezve buzgó könyörgését,</l>
					<l>Vissza sátorába intézte menését,</l>
					<l>Elvonult a sátor benső rejtekébe,</l>
					<l>Künn maradt ellenben térdepelő népe.</l>
				</lg>
				<lg>
					<l>Ott letette a gyászt, bibor köntöst vett fel.</l>
					<l>Szög haját megkente illatos kenettel,</l>
					<l>Arany koronáját a fejére tette,</l>
					<l>Aranyos kéziját balkezébe vette.</l>
				</lg>
				<lg>
					<l>És kiment a néphez, és hirdette annak:</l>
					<l>„Örvendj, népem, örvendj! adj hálát Uradnak!</l>
					<l>Adj hálát az élő, egy, igaz Istennek;</l>
					<l>Mert megadta végét a veszedelemnek.</l>
				</lg>
				<lg>
					<l>„Gyönge szolgájának mert látást mutatott,</l>
					<l>Népem orvosává engem felavatott:</l>
					<l>Jertek el! lássátok s higyetek nevében:</l>
					<l>A keresztyén népek igaz Istenében.”</l>
				</lg>
				<lg>
					<l>Szóla s ment előre, a csoport követte,</l>
					<l>Pázsitos szép helyre a népet vezette,</l>
					<l>Tegzéből nyilat tön a felvont idegre,</l>
					<l>S inte mindnyájoknak: térdepeljenek le.</l>
				</lg>
				<lg>
					<l>Megfogadta a nép. Akkor a fejdelem</l>
					<l>Ment tovább s megálla egy dombosabb helyen,</l>
					<l>Kézivét koronás feje fölé tartá, -</l>
					<l>Pendűlt a feszes hur, mikor elpattantá.</l>
				</lg>
				<lg>
					<l>A nyil meg süvöltött a levegő égben,</l>
					<l>Mint egy futó csillag tündökölt reptében,</l>
					<l>Majd leszállt a földre szárnyasuhogtatva,</l>
					<l>Szigonyáig fúrta fényes hegyét abba.</l>
				</lg>
				<lg>
					<l>A király pedig ment fölvenni a nyilat,</l>
					<l>S ím egy fűlevél van kopótyuja alatt:</l>
					<l>Ismeretes fűnek volt az a levele,</l>
					<l>Melynek a nép száján keresztfű a neve.</l>
				</lg>
				<lg>
					<l>S monda László: „Ime gazdag kegyelmében</l>
					<l>Füvet adott Isten csodálatosképen,</l>
					<l>Melytől enyhülést vesz a dühös nyavalya</l>
					<l>S megszűn öldökölni a halál angyala.”</l>
				</lg>
				<lg>
					<l>Adta kézről kézre, hadd ismerje minden,</l>
					<l>Ismeré azt a nép, szedett abból menten,</l>
					<l>Szájról-szájra terjed híre a csodának:</l>
					<l>A sir szélin állók visszafordulának.</l>
				</lg>
				<lg>
					<l>Megszállt a halálnak vészes áradása,</l>
					<l>Régi medre közzé visszatért folyása,</l>
					<l>Házakban az élők folyvást szaporodtak,</l>
					<l>Megsiratva mentek földbe a halottak.</l>
				</lg>
				<lg>
					<l>A nép is e dolgot megtartá eszében,</l>
					<l>Hite megerősült igaz istenében,</l>
					<l>Nem sovárga többé pogány áldozatra,</l>
					<l>Lelketlen kövekre, vagy forrás-patakra.</l>
				</lg>
				<lg>
					<l>A fűnek pedig, hogy lenne emlékezet,</l>
					<l>A „keresztfű” helyett ada másik nevet:</l>
					<l>Felragadt az uj név s a füvet ma is még</l>
					<l>Szent László füvének híja a magyar nép.</l>
				</lg>
			</div>
		</body>
	</text>
</TEI>