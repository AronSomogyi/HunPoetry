<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0202" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZONDI KÉT APRÓDJA</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">445</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZONDI KÉT APRÓDJA</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZONDI KÉT APRÓDJA</head>
				<lg>
					<l>Felhőbe hanyatlott a drégeli rom,</l>
					<l>Rá visszasüt a nap, ádáz tusa napja;</l>
					<l>Szemközt vele nyájas, szép zöld hegy-orom,</l>
					<l>Tetején lobogós hadi kopja.</l>
				</lg>
				<lg>
					<l>Két ifiu térdel, kezökben a lant,</l>
					<l>A kopja tövén, mintha volna feszűlet.</l>
					<l>Zsibongva hadával a völgyben alant</l>
					<l>Ali győzelem-ünnepet űlet.</l>
				</lg>
				<lg>
					<l>„Mért nem jön a Szondi két dalnoka, mért?</l>
					<l>Bülbül-szavu rózsák két mennyei bokra?</l>
					<l>Hadd fűzne dalokból gyöngysorba füzért,</l>
					<l>Odaillőt egy huri nyakra!”</l>
				</lg>
				<lg>
					<l>„Ott zöldel az ormó, fenn zöldel a hant</l>
					<l>Zászlós kopiával a gyaur basa sírján:</l>
					<l>Ott térdel a gyöngypár, kezében a lant,</l>
					<l>És pengeti, pengeti, sírván.”</l>
				</lg>
				<lg>
					<l>...S hogy feljöve Márton, az oroszi pap,</l>
					<l>Kevély üzenettel a bősz Ali küldte:</l>
					<l>Add meg kegyelemre, jó Szondi, magad!</l>
					<l>Meg nem marad itt anyaszülte.</l>
				</lg>
				<lg>
					<l>„Szép úrfiak! immár e puszta halom,</l>
					<l>E kopja tövén nincs mér’ zengeni többet:</l>
					<l>Jertek velem, ottlenn áll nagy vigalom,</l>
					<l>Odalenn vár mézizü sörbet. -”</l>
				</lg>
				<lg>
					<l>Mondjad neki, Márton, im ezt felelem:</l>
					<l>Kegyelmet uradtól nem vár soha Szondi,</l>
					<l>Jézusa kezében kész a kegyelem:</l>
					<l>Egyenest oda fog folyamodni.</l>
				</lg>
				<lg>
					<l>„Serbet, füge, pálma, sok déli gyümölcs,</l>
					<l>Mit csak terem a nagy szultán birodalma.</l>
					<l>Jó illatu fűszer, és drága kenőcs...</l>
					<l>Ali győzelem-ünnepe van ma!”</l>
				</lg>
				<lg>
					<l>Hadd zúgjon az álgyu! pogány Ali mond,</l>
					<l>És pattog a bomba, és röpked a gránát;</l>
					<l>Minden tüzes ördög népet, falat ont:</l>
					<l>Töri Drégel sziklai várát.</l>
				</lg>
				<lg>
					<l>„Szép úrfiak! a nap nyugvóra hajolt,</l>
					<l>Immár födi vállát bíborszinü kaftán,</l>
					<l>Szél zendül az erdőn, - ott leskel a hold:</l>
					<l>Idekinn hideg éj sziszeg aztán!”</l>
				</lg>
				<lg>
					<l>A vár piacára ezüstöt, aranyt,</l>
					<l>Sok nagybecsü marhát máglyába kihordat;</l>
					<l>Harcos paripái nyihognak alant:</l>
					<l>Szügyeikben tőrt keze forgat.</l>
				</lg>
				<lg>
					<l>„Aztán - no, hisz úgy volt! aztán elesett!</l>
					<l>Zászlós kopiával hős Ali temette;</l>
					<l>Itt nyugszik a halmon, - rövid az eset -;</l>
					<l>Zengjétek Alit ma helyette!”</l>
				</lg>
				<lg>
					<l>Két dalnoka is volt, két árva fiú:</l>
					<l>Öltözteti cifrán bársonyba puhába:</l>
					<l>Nem hagyta cselédit - ezért öli bú -</l>
					<l>Vele halni meg, ócska ruhába’!</l>
				</lg>
				<lg>
					<l>„S küldött Alihoz... Ali dús, Ali jó;</l>
					<l>Lány-arcotok’ a nap meg nem süti nála;</l>
					<l>Sátrában alusztok, a széltül is ó:</l>
					<l>Fiaim, hozzá köt a hála!”</l>
				</lg>
				<lg>
					<l>Hogy vítt ezerekkel! hogy vítt egyedűl!</l>
					<l>Mint bástya, feszült meg romlott torony alján:</l>
					<l>Jó kardja előtt a had rendre ledűl,</l>
					<l>Kelevéze ragyog vala balján.</l>
				</lg>
				<lg>
					<l>„Rusztem maga volt ő!... s hogy harcola még,</l>
					<l>Bár álgyúgolyótul megtört ina, térde!</l>
					<l>Én láttam e harcot!... Azonban elég:</l>
					<l>Ali majd haragunni fog érte.”</l>
				</lg>
				<lg>
					<l>Mint hulla a hulla! veszett a pogány,</l>
					<l>Kő módra befolyván a hegy menedékét:</l>
					<l>Ő álla halála vérmosta fokán,</l>
					<l>Diadallal várta be végét.</l>
				</lg>
				<lg>
					<l>„Eh! vége mikor lesz? kifogytok-e már</l>
					<l>Dícséretiből az otromba gyaurnak?</l>
					<l>Eb a hite kölykei! vesszeje vár</l>
					<l>És börtöne kész Ali úrnak.”</l>
				</lg>
				<lg>
					<l>Apadjon el a szem, mely célba vevé,</l>
					<l>Száradjon el a kar, mely őt lefejezte;</l>
					<l>Irgalmad, oh Isten, ne légyen övé,</l>
					<l>Ki miatt lőn ily kora veszte!</l>
				</lg>
				<p>(1856 jún.)</p>
			</div>
		</body>
	</text>
</TEI>