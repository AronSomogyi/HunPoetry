<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0012" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KEDVES BARÁTOM...</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">521</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KEDVES BARÁTOM...</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KEDVES BARÁTOM...</head>
				<lg>
					<l>Kedves barátom, lelkem jobb fele!</l>
					<l>Mi volna édesebb dolog nekem,</l>
					<l>Mint írni hozzád, írni íveket,</l>
					<l>Tarkán, ahogy jő, zöld, piros, fejér,</l>
					<l>Meg tudja a szent, millyen gondolat.</l>
					<l>S mégis te feddesz és panaszkodol,</l>
					<l>Halott-beszédet tartasz síromon,</l>
					<l>És több eféle. Megvallom, fiu,</l>
					<l>E szemrehányás, e feddő levél,</l>
					<l>E szenvedélyes „meghaltál” kiáltás,</l>
					<l>E lecke ízű dorgáló beszéd,</l>
					<l>Ez a lelket leöntő nyakleves,</l>
					<l>Ily megrohanva, ily váratlanul,</l>
					<l>Hogy a léleknek annyi érkezése</l>
					<l>Sincs, míg szemét törölje, vagy pedig</l>
					<l>Nyálát lenyelje - meg kell vallanom,</l>
					<l>Hogy ez nekem... fölötte jól esett.</l>
				</lg>
				<lg>
					<l>Oh, mert belőle látom, mint szeretsz,</l>
					<l>Mi hő kebellel engem, hívedet,</l>
					<l>Hogy elvakít ez édes indulat,</l>
					<l>Hogy nincs türelmed egybevetni a</l>
					<l>Napok folyását, tért, időt, körülményt</l>
					<l>S egyéb tudákos, elvont dolgokat,</l>
					<l>Midőn ezért békétlenkedel:</l>
					<l>Miért nem írok a szálló madárnak,</l>
					<l>Ki egykor almafámon énekelt,</l>
					<l>Miért nem a méhnek, ki a minap</l>
					<l>Mézet szedett kertem virágiról,</l>
					<l>Vagy a csapongó lepkének, ki néha</l>
					<l>Megörvendezteté kis gyermekim,</l>
					<l>Vagy a szellőnek és zúgó viharnak,</l>
					<l>Mely tegnap itt volt, most ki tudja, hol van?</l>
					<l>Hová irhattam volna én neked,</l>
					<l>Bohó fiú te! mit mondék vala</l>
					<l>Szegény levélnek: merre végye útját,</l>
					<l>Hogy rád találjon e négy hét alatt?</l>
					<l>Talán bizony nem törtem én azon</l>
					<l>Elmém eléggé s nem falék mohón</l>
					<l>Fel minden aljas pletykát, hírharangot,</l>
					<l>Rágalmat, emberszólást és egyéb</l>
					<l>Vidéki mismást a divatlapokban,</l>
					<l>Csak hogy felőled, holléted felől</l>
					<l>Lelnék azokban egy betücske hírt.</l>
					<l>De nem találtam bennök semmi szót</l>
					<l>Rólad, s miként a meddő figefát</l>
					<l>Az idvezítő, el- megátkozám</l>
					<l>Őket: ne is teremjenek soha</l>
					<l>Édes gyümölcsöt senkinek, ha nem</l>
					<l>Teremtek most nekem.</l>
				</lg>
				<lg>
					<l>Mit volt csinálnom? hát sopánkodám:</l>
					<l>Ej, ej, hatalmas és mindentudó ég,</l>
					<l>Hol kóborolhat most az a fiú?</l>
					<l>Gyakorta ismét így imádkozám:</l>
					<l>Mennybéli isten, édes istenem!</l>
					<l>Adj annak a szegény Sándornak immár</l>
					<l>Adj valahára állandó tanyát,</l>
					<l>Csendes tanyába szép kis fürge nőt,</l>
					<l>Angyal kedélyü, szende, barna nőt,</l>
					<l>Mellé mosolygó, szép gyerkőcöket,</l>
					<l>Egy párt, ha többet nem, fiút s leányt:</l>
					<l>Oh, adj családi boldog életet!</l>
					<l>És íme! amit oly forrón ohajték,</l>
					<l>Jön a levél, hogy teljesedni fog.</l>
					<l>Csak egy rövid hold élet, és az én</l>
					<l>Költő barátom, mint Illyés proféta,</l>
					<l>Tüzes szekéren a mennyégbe száll.</l>
					<l>Én bőjtölöm meg mézes heteid,</l>
					<l>Fogadni mernék; s néma bőjteim</l>
					<l>Hosszúak és nagyok lesznek, nagyok,</l>
					<l>Mint a tiéid egykor Debrecenben.</l>
					<l>Mert a barátság kis szövétneke</l>
					<l>Halvány világgal ég a szerelem</l>
					<l>Máglyája mellett: de mit bánom én!</l>
					<l>Hogy el nem alszik, arról meg vagyok</l>
					<l>Győződve, mert hisz - tűz nem olt tüzet,</l>
					<l>Sőt jobban éleszt: hát miért emelnék</l>
					<l>Önző panaszt; a mézteljes hetekre?</l>
					<l>Nem, én nem zúgolódom ellenök,</l>
					<l>Sőt azt ohajtom (vesszek el, ha nem)</l>
					<l>Legyen halandó élted fogytaig</l>
					<l>Oly boldog-édes mindenik heted,</l>
					<l>Mint a legelső, mellyet élvezesz</l>
					<l>Az esküvés után.</l>
				</lg>
				<lg>
					<l>Én addig itthon, a távolban is,</l>
					<l>Magányomban veled társalkodom,</l>
					<l>Könyvedből issza lelkem lelkedet,</l>
					<l>Mint a dicsőült égi szellemek</l>
					<l>Az idvezűlés harmattengerét.</l>
					<l>És elmerengek arcod másolatján,</l>
					<l>Mely néma, mégis annyit mond nekem,</l>
					<l>Előteremti azt a tíz napot,</l>
					<l>Midőn te, hű barát, hajlékomat</l>
					<l>Megnépesítéd egy öröm-sereggel,</l>
					<l>Előteremti, mondom és örökké -</l>
					<l>Valósággá ifjítja nékem azt.</l>
				</lg>
				<lg>
					<l>Ilyenkor aztán vágy éled szivemben,</l>
					<l>Hogy vajha bár, nem énértem, hanem</l>
					<l>Kinek majd férje lészesz, hölgyedért,</l>
					<l>S kinek dalolsz, a nemzetért, örökké</l>
					<l>Maradnál ifju, mint ez érclapon.</l>
				</lg>
				<p>(1847. aug. 11)</p>
			</div>
		</body>
	</text>
</TEI>