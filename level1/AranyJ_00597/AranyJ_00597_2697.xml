<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2697" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A JÓKA ÖRDÖGE</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">327</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A JÓKA ÖRDÖGE</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A JÓKA ÖRDÖGE</head>
				<p>Pórrege</p>
				<p>1851</p>
				<p>I.</p>
				<lg>
					<l>Zsémbes asszony Júdit. Csak az Isten látja,</l>
					<l>Mennyit szenved tőle szegény Jóka bátya.</l>
					<l>Nincs inyére semmi; szüntelen veszekszik,</l>
					<l>Átkozódva kél és szitkozódva fekszik.</l>
					<l>Sőt álmában sincsen néha tőle nyugta:</l>
					<l>Azon veszi észre, hogy oldalba rugta,</l>
					<l>Vagy körmölni kezdi és hajába ragad</l>
					<l>És motyog káromló becstelen szavakat.</l>
					<l>Szidja, mint a bokrot, akármit csináljon,</l>
					<l>Azt se’ tudja, szegény, mé’k lábára álljon:</l>
					<l>Ha leűl, az is baj, ha feláll, az is baj;</l>
					<l>Pedig áldott ember Jóka, mint a friss vaj:</l>
					<l>A légynek sem ártott, mióta kétágú,</l>
					<l>Oly szelid, türelmes, jó tulajdonságú.</l>
					<l>De reá az asszony még ezért is nyelvel:</l>
					<l>Érti a hat-vágást Judit asszony, nyelvvel.</l>
				</lg>
				<lg>
					<l>Nincs oly rossz, aminek huzamos időig</l>
					<l>Az emberi állat neki nem törődik:</l>
					<l>De a Júdit asszony úgy intézte sorját,</l>
					<l>Hogy soha két izben ne mondjon egyformát,</l>
					<l>Hanem váltogassa mind szavát, mind tettét:</l>
					<l>Más-más lében adja fel a szedtevettét:</l>
					<l>Ha ma borssal adta, holnap paprikáson,</l>
					<l>Egy napon ecettel, tormával a máson;</l>
					<l>Szóval, hogy az ember soha meg ne unja,</l>
					<l>Hogy vesékig hasson talpraesett gunyja.</l>
					<l>Mint a jó bakancsos, aki régen szolgál,</l>
					<l>Jelen volt Lipcsénél, jelen Waterloonál,</l>
					<l>Hétszer úszta át az óperencjás tengert,</l>
					<l>Bajuszához sem kell ragacsolni kendert; -</l>
					<l>Mint ez a bakancsos szégyenlene, mondom,</l>
					<l>Káromkodni, mint más, „tisztességes” módon,</l>
					<l>Hanem újat talál minden alkalomra,</l>
					<l>Mást, ha jól van lakva, mást pedig éhomra:</l>
					<l>Azonságosképen a találós Júdit,</l>
					<l>Bár örökké zsémbel, de örökké újít:</l>
					<l>Kétszer a piacon nem volt semmi átka,</l>
					<l>Mióta az anyja a nyelvét felvágta.</l>
				</lg>
				<lg>
					<l>Ha pedig nem használ háromélű nyelve,</l>
					<l>Nem talál mindenkor fájós elevenre</l>
					<l>Akkor, tartva tőle, hogy majd hozzá szokik,</l>
					<l>Duzzog idébb-tovább és nem szól napokig.</l>
					<l>Ilyenkor van osztán „csett-csatt” elé s hátra,</l>
					<l>Borogat és hány-vet, tör-rombol rakásra;</l>
					<l>Minden ingóbingó tővel-heggyel össze:</l>
					<l>Szegény Jóka csak úgy csetlik-botlik közte.</l>
					<l>Ilyenkor törik ki nem egy ablaktábla,</l>
					<l>Csupornak, fazéknak lészen ő halála,</l>
					<l>Az ajtó lefekszik, a kályha kimozdul,</l>
					<l>A tapasz lemállik, kutya macska pusztul;</l>
					<l>Még a vaslapát is, ha leteszi, pattan</l>
					<l>S a falu cigányát óhajtja legottan.</l>
				</lg>
				<p> II.</p>
				<lg>
					<l>Három álló napig vala egykor épen</l>
					<l>E csókolnivaló áldott jókedvében;</l>
					<l>Ha mellé ült Jóka, legott dérrel-durral</l>
					<l>Kétfejű sast csinált az asszony az urral.</l>
					<l>Soha rá nem nézett, nem felelt szavára,</l>
					<l>Leragadt a nyelve, befagyott a szája;</l>
					<l>Mint ördögkötötte rokka, azt mivelte:</l>
					<l>Ugy se tudta Jóka, mint én, hogy mi lelte.</l>
					<l>Ámde nincs oly hosszu a világon semmi,</l>
					<l>Aminek végére ne lehetne menni.</l>
					<l>Lám! a kerékvágás milyen messze szalad:</l>
					<l>Hortobágyi kompnál mégis kettészakad;</l>
					<l>A kemény cserfát is összeőrli a szú:</l>
					<l>A kolbász is elfogy, akármilyen hosszú;</l>
					<l>Szíj-madzag nem állja, ha erősen húzod;</l>
					<l>Uj bocskor lyukas lesz, ha örökké nyúzod:</l>
					<l>Igy a béketűrés elkopik idővel.</l>
					<l>A féreg, ha tiprod, visszafordul fővel:</l>
					<l>Jókát is kikezdé az asszonyi kormány;</l>
					<l>Pártot üt magában s beszél ilyenformán:</l>
				</lg>
				<lg>
					<l>„Megverem: kevés lesz; megölöm: sok volna,</l>
					<l>Ő pokolba menne, én pedig bitóra.</l>
					<l>Hadd éljen. Talán majd, ha nem is a vallás,</l>
					<l>Istenhez téríti az oldal-nyilallás.</l>
					<l>Jó apostol a sűly, hurut, köszvény, guta:</l>
					<l>Majd csak megtériti, ha vénségre juta.</l>
					<l>De tovább nem tűröm! Nem leszek egy vászon</l>
					<l>Cselédnek kutyája, vezető pórázon.</l>
					<l>Törik vagy szakad: de megmutatom azt ma,</l>
					<l>Hogy ennél a háznál én vagyok a gazda.</l>
					<l>Neki ereje van, nekem meg van eszem!</l>
					<l>Legyek én akármi, ha csuffá nem teszem.”</l>
				</lg>
				<lg>
					<l>Igy szólott, azaz hogy így szólani nem mert,</l>
					<l>Benne a bátorság gyökeret még nem vert,</l>
					<l>De, hogy ezt gondolta, már az is sok tőle,</l>
					<l>Aki őt ismeri, nem hinné felőle.</l>
					<l>Azzal félre kullog és a boglya mellett</l>
					<l>Főz vala furfangos, bosszuálló tervet:</l>
					<l>Nem hamar főtt az meg, mint olyan rossz lencse,</l>
					<l>Milyentől az Isten a gazdasszonyt mentse.</l>
				</lg>
				<lg>
					<l>Végre, mint a vak tyuk, addig-addig kapar,</l>
					<l>Míg a sok szemétből egy árpát kitakar;</l>
					<l>Ugy ő is talála egy alkalmas tervet,</l>
					<l>Hogy mozgásba tegye az elállott nyelvet.</l>
					<l>Megörült, - kész volna verebet is fogni,</l>
					<l>A tulsó szomszéd is hallá mosolyogni.</l>
					<l>Azzal kapta magát, egy percig se’ késett,</l>
					<l>Bement a szobába, meggyujtá a mécset,</l>
					<l>Fényes nappal ottan keresgélni kezde,</l>
					<l>Mint aki tűt, vagy más effélét elveszte.</l>
					<l>Nem maradt el egy szög, nem maradt el egy zug,</l>
					<l>Minden ágyat felszór, minden lomot felrug,</l>
					<l>Padon és pad alatt, házban, ólban, szinben,</l>
					<l>Összehány, tűvé tesz minden helyet kinn, benn.</l>
				</lg>
				<lg>
					<l>Látta ezt az anyjok, szemével kisérte,</l>
					<l>Mint orsót a macska; de nem szóla érte;</l>
					<l>Csúnya görbe szemmel majdhogy át nem szúrta,</l>
					<l>Oldalát a kérdés majdhogy ki nem fúrta. -</l>
					<l>Nem állhatja egyszer... egyet-kettőt köhent</l>
					<l>S megszólal: „No, mi az ebszemét keres kend?”</l>
				</lg>
				<lg>
					<l>„Megvan, édes lelkem? Hálá az Istennek!</l>
					<l>Csakhogy végre megvan! no, azon örvendek;</l>
					<l>Már biz’ én azt hittem - már kétségbe estem -</l>
					<l>Hogy sose lelem meg a nyelvedet, testem.”</l>
				</lg>
				<lg>
					<l>Így kiáltott Jóka. De bizony vesztére,</l>
					<l>Nyomban összeröffent Júdit asszony vére,</l>
					<l>A felzaklatott vér mind képébe futa,</l>
					<l>Környékezte is már egy nagy ménkő guta. -</l>
					<l>Láttad-e a pulykát, ki magas szeméten</l>
					<l>Gőgösen országol, mint királyi széken,</l>
					<l>Legkisebb bántásra, legcsekélyebb gúnyra,</l>
					<l>Mirigytelte nyakát, amidőn felfúja?</l>
					<l>Vérszin pötyögője, haragtüzben égve,</l>
					<l>Mikép megyen által szép világos kékbe?</l>
					<l>Mikép játszik ujra halaványas zöldet?</l>
					<l>És mikép kotorja szárnyával a földet?...</l>
					<l>Annyiféle szint vált Júdit asszony arca,</l>
					<l>Mig tart önmagával pillanatnyi harca,</l>
					<l>És toporzékolva egy álló helyében,</l>
					<l>Nem tudja: leöntse? vagy nyakára lépjen?</l>
					<l>Végre, amit keze ügyiben meglátott,</l>
					<l>Veszi a tüzhelyről a tüzes lapátot,</l>
					<l>És ugy vágja képen szegény Jókát vele</l>
					<l>Hogy a világ mindjárt egyet fordul vele,</l>
					<l>Lebukott a földre, nagyot kalimpázva,</l>
					<l>S fekszik vala, mint holt, önvérében ázva.</l>
					<l>Ott sem volt azonban kedvesétől nyugta,</l>
					<l>Mig fel nem ocsúdott, addig tépte, rugta,</l>
					<l>Akkor a hüvelykét csipőire tévén,</l>
					<l>Ily beszéd csörömpölt a hatalmas gégén:</l>
				</lg>
				<lg>
					<l>„Hát, aki mondta is! hát, aki adta is!</l>
					<l>Hát illyen amollyan! erre is, arra is!</l>
					<l>Ki parancsol itt, he? ki az ur a háznál?</l>
					<l>Még te igy kötődnél? még te igy komáznál?...</l>
					<l>Most köszönje meg kend, hogy csak ennyit kapott,</l>
					<l>S tisztuljon, ne nézze hiába a napot:</l>
					<l>Ott az én kenderem: fel kell nyőni márma;</l>
					<l>Egy... kettő! - az ételt kiviszem, csak várja.”</l>
				</lg>
				<p>III.</p>
				<lg>
					<l>Megtörölte arcát az inge ujjával</l>
					<l>És ballagott Jóka mardosó bújával.</l>
					<l>Ballagott a kertbe, onnan a mezőre,</l>
					<l>Onnan a pusztára, ott a kenderföldre.</l>
					<l>Tetszős munka volt a kendernyövés néki,</l>
					<l>Ugy képzelte, hogy a Juci haját tépi,</l>
					<l>Bár a haja volna! bár a nyelve volna!</l>
					<l>Bár az a pokolra való lelke volna!</l>
					<l>Hogy kigyomlálhatná, valamint a kendert,</l>
					<l>Hogy ne vekszálná a jó keresztyén embert.</l>
					<l>De vékony reménység! azt ő már hajason</l>
					<l>Nem éri, - kopaszon is, tudom, bajoson;</l>
					<l>Sohase’ pillant rá boldog özvegysége,</l>
					<l>Amíg Júdit asszonyt táplálja a mérge;</l>
					<l>És az a kis méreg sosem fogy ki pedig,</l>
					<l>Mint olajoskorsó, ha fogy, ismét telik.</l>
				</lg>
				<lg>
					<l>Közepette ilyen búnak és panasznak</l>
					<l>Eszébe se’ jut, hogy nem is evett aznap.</l>
					<l>Hej, pedig immáron megdelelt a csorda,</l>
					<l>Még se’ jő étellel a hű oldalborda.</l>
					<l>Végre a gyomrából kiszorult a bánat,</l>
					<l>Egy láncos komondor mivel reá támadt,</l>
					<l>Egy láncos komondor, a kegyetlen éhség,</l>
					<l>Mely sosem hagyja el állandó fekvését;</l>
					<l>Néha ugyan alszik, meg se moccan fékén,</l>
					<l>Láncainak súlyát elszenvedi békén:</l>
					<l>De jaj ha felébred! rázza szeges örvét!</l>
					<l>A vesékbe mártja éles-hegyes körmét,</l>
					<l>Habzó szája morog, mardos, harap, ugat...</l>
					<l>Az ember horpasza majd hogy ki nem lyukad. -</l>
					<l>És már a tüzes nap az utolját futja,</l>
					<l>Lekonyult az égen szekerének rudja,</l>
					<l>Tüze, fénye csökken; maga, lova fárad;</l>
					<l>Délibáb elfekszik, és a szunyog támad;</l>
					<l>Hosszú árnyékot hány a sötétlő káka,</l>
					<l>Réce reppen közte, ümmög közte béka,</l>
					<l>A halász gólya is meglódítja szárnyát,</l>
					<l>Viszi haza, lomhán, ma fogott prédáját;</l>
					<l>Apró muslica-légy, táncoló csoportban,</l>
					<l>Követi a vándort sűrü oszlopokban.</l>
				</lg>
				<lg>
					<l>Vándorok az úton noha járnak kelnek,</l>
					<l>Híre sincs Júditnak, nemhogy az ételnek!</l>
					<l>Minden gyalogembert annak gondol Jóka,</l>
					<l>Mig utóbb kisűl, hogy a remény csalóka.</l>
					<l>És már alig állja - és már haza menne,</l>
					<l>Ha az asszony előtt megállani merne:</l>
					<l>Hanem ahhoz kéne vakmerő bátorság...</l>
					<l>A pogány megszánná szegény Jóka sorsát!</l>
				</lg>
				<lg>
					<l>Megkönyörült rajta... megszáná az ég is:</l>
					<l>Judit asszonyt látja valahára, mégis.</l>
					<l>Nem t’om, öröme volt-e nagyobb, vagy búja:</l>
					<l>Lesz mit nyelni mindjárt, lesz leves, csak fúja.</l>
					<l>Legalább ugy látszik a menyecske képén,</l>
					<l>Amint közelebb ér, nagy sebesen lépvén,</l>
					<l>Hogy megin’ feljött - vagy tán nem is ment még le</l>
					<l>Vagy sosem is megy a veszekedhetnék-je.</l>
					<l>Egyik szeme hajszra, másik szeme csára,</l>
					<l>Mutatja, hogy sajnál nézni is urára; -</l>
					<l>Jobb is volna, bizony, ha láb alá nézne:</l>
					<l>Úgy e históriát folytatnom se kéne.</l>
				</lg>
				<lg>
					<l>A dolog így történt. - Valahol dugaszban</l>
					<l>Mély ó kut vala ott, rejtve fűben, gazban;</l>
					<l>Júdit asszony pedig, amint jő begyesen,</l>
					<l>Az ó kut szájának tarta egyenesen.</l>
					<l>Látta ezt a férje - hogyne látta volna!</l>
					<l>Azért ő magában ilyeténkép szóla:</l>
					<l>„Vajjon, uram Isten, ki lenne az oka,</l>
					<l>Hamár most a kútba belémenne maga?</l>
					<l>Hiszen nem ölöm meg, egy ujjal se bántom,</l>
					<l>Még tán megharagszik, hahogy visszarántom.”</l>
					<l>Alig gondolá ezt: zupp belé a másik,</l>
					<l>A füle sem látszik, kis körme se látszik,</l>
					<l>És az egész Júdit, ameddig eleven,</l>
					<l>Elsülyedt és eltünt, odalön hirtelen;</l>
					<l>Lepottyant, tehetlen, mint valami gömböc,</l>
					<l>Mint az, akit elnyel titkos kaszatömlöc,</l>
					<l>Mint az egér, amely, semmin sem aggódva,</l>
					<l>Egyszer csak lebillen az egérfogóba!</l>
				</lg>
				<p>IV.</p>
				<lg>
					<l>Furdalá azonban a lelkiösméret</l>
					<l>És ilyen szavakkal mardosá a férjet:</l>
					<l>„Boldogtalan ember, hajh! mit cselekedtél?</l>
					<l>Mily nagy bolondságra, bűnre vetemedtél,</l>
					<l>Hogy te nem sajnáltad az Isten áldását,</l>
					<l>Amit Juci hozott, a - tepertős kását?</l>
					<l>Egyél hát, ha van mit! Hanem ugy-e jobban</l>
					<l>Esik bosszut állni? Most szemed szád koppan.</l>
					<l>Ugy kell! ne az asszonyt nézted volna magát,</l>
					<l>Hanem a kezében ételes fazokát!”</l>
				</lg>
				<lg>
					<l>„Hátha még nem késő; megpróbálom” ugymond.</l>
					<l>Kapta, rekettyéből egy nagy hosszu guzst font,</l>
					<l>Lebocsátá mélyen a homályos kutba</l>
					<l>És kiálta: „Csipd meg, feleségem Jutka!”</l>
					<l>Meg is fogta Judit; legalább érezett</l>
					<l>Férje a guzs végin valami nehezet,</l>
					<l>És kezdé nagy üggyel vonni azt fölfelé,</l>
					<l>Mert igen nehéz volt, majd megszakadt belé.</l>
					<l>Mikor addig huzta, hogy már feleútban</l>
					<l>Volt az a valami fölfelé a kútban,</l>
					<l>Hol nem oly sötét volt, hol már jobban látszott:</l>
					<l>„Uram! ne vigy...” még szeme is káprázott.</l>
					<l>Hazudni nem illik, sose’ volt kenyerem,</l>
					<l>De ugy láttam, mint most, állitani merem...</l>
					<l>Mi volt a kötélen? - egy rút fertelmes dög,</l>
					<l>Szőröstül, bőröstül egy nagy kamasz ördög!</l>
					<l>Farka volt és szarva, lábain lókörme,</l>
					<l>Egész teste gyapjas, háta pupos, görbe;</l>
					<l>Legcsodálatosabb pedig az hogy félig</l>
					<l>Csupa ősz a feje, másutt feketéllik.</l>
				</lg>
				<lg>
					<l>„Miféle szerzet vagy?” kiált Jóka, „mi vagy?</l>
					<l>Szólj, vagy visszalöklek, vessz oda lenn, maradj!”</l>
					<l>„Jaj csak vissza ne lökj,” amaz így könyörgött,</l>
					<l>„Jaj csak húzz fel innét, én volnék az ördög!</l>
					<l>Nem tudom, mi van itt, csak most került ide,</l>
					<l>De, uttarcson! már is megőszűltem vele.</l>
					<l>Húzz ki szegény ember, bizony megszolgálom,</l>
					<l>Mert én ezt az izét soha ki nem állom.”</l>
				</lg>
				<lg>
					<l>Monda pedig Jóka: „Felhuználak, földi:</l>
					<l>De nem fogsz-e ám majd velem is kötődni?</l>
					<l>Csíklandós portéka a te barátságod:</l>
					<l>Köszönöm az olyan cifra mulatságot.</l>
					<l>Ámbár, annyi mint az - mindegy ördög nékem,</l>
					<l>Rosszabb már nem lehetsz mint a feleségem:</l>
					<l>Felhuzlak. De elébb kapard össze még ott</l>
					<l>És hozd fel nekem az ételmaradékot.”</l>
				</lg>
				<lg>
					<l>Felelt rá az ördög: „Ne kívánd vesztemet,</l>
					<l>Hogy ismét lemenjek. Mondok én egyebet:</l>
					<l>Majd én belebúvok a király lyányába,</l>
					<l>Ejtem azt ördöngös nehéz nyavajába,</l>
					<l>Mindenféle borbély próbát teszen vele,</l>
					<l>De egynek sem használ kenőfenő szere:</l>
					<l>Akkor oda jösz te, kivánsz nagy jutalmat,</l>
					<l>Összevetett-kas pénzt, vagy fél birodalmat,</l>
					<l>Többet is igérnek ha megorvosolod;</l>
					<l>Te pedig azt bátran magadra vállalod,</l>
					<l>Mert én, a te szódra, mindjárt eltávozom,</l>
					<l>Másik királylányról másutt gondolkozom.</l>
					<l>De onnat kibúni nem fogok szavadra,</l>
					<l>Azért, édes öcsém, jól vigyázz magadra,</l>
					<l>Mert csak egyszer adom magam a kezedbe,</l>
					<l>Ródd a füled mellé, s vedd jól az eszedbe.”</l>
				</lg>
				<lg>
					<l>Jóka ezt magának nem mondatta kétszer,</l>
					<l>Hanem az ördögöt felvoná két kézzel,</l>
					<l>És, hogy az alkuban ne essék galiba,</l>
					<l>Áldomásra mentek, egy rossz gugyoriba.</l>
					<l>Ott, kupec módjára, mintha venne marhát,</l>
					<l>Jól megverte Jóka ördög bácsi markát,</l>
					<l>Végre a sok lőre az inába szállott</l>
					<l>S felbukék, mikor az egyességök állott.</l>
				</lg>
				<p>V.</p>
				<lg>
					<l>Ura lett azonban szavának az ördög,</l>
					<l>Tövises szekerén sebesen elgörgött,</l>
					<l>Meg sem állt, ameddig, egy bolha képébe’.</l>
					<l>A királyleánynak be nem bútt fülébe.</l>
					<l>Legott a leányzó kapdos a füléhez,</l>
					<l>Viszkető fájdalmat, kolompolást érez,</l>
					<l>Ágyából kiugrik, táncol, fut, kiabál,</l>
					<l>És kacag, ha viszket, és sikoltoz, ha fáj.</l>
					<l>Szalad a tornácba, szalad az udvarra;</l>
					<l>Udvaron fel s alá, erre meg amarra;</l>
					<l>Anyja egy papucsban, atyja is egy ingben.</l>
					<l>S aki van a háznál, üzi, hajtja minden.</l>
					<l>Elfogják, - de akkor harapdál, lefekszik,</l>
					<l>És megint tovább fut, mikor föleresztik;</l>
					<l>Végre összeroskad, ereje elhagyja;</l>
					<l>Ölbe viszi haza kedves ura-atyja.</l>
				</lg>
				<lg>
					<l>Nosza lótni-futni! boltba! patikába!</l>
					<l>Száz cseléd a várost veszi a nyakába;</l>
					<l>Medveháj, álkörmös, esencia, bakvér:</l>
					<l>Mindezt próbálgatják, mindez nem sokat ér.</l>
					<l>Doktorok, borbélyok, valamennyi bába</l>
					<l>És tudákos asszony... ott van, de hiába!</l>
					<l>Recipe, érvágás, köppöly és fürdő-lé</l>
					<l>Teszi a nyavalyát még nevekedővé;</l>
					<l>Ráolvasni, kenni, párolni, füstölni,</l>
					<l>Kilencféle fáról kilenc ágat törni, -</l>
					<l>Aggatni nyakába százféle babonát...</l>
					<l>Mindez a betegnek könnyebbülést nem ád.</l>
				</lg>
				<lg>
					<l>Ki miatt az apja és az édes anyja</l>
					<l>Ő szivét kegyetlen búbánatnak adja;</l>
					<l>Sem étel, sem ital, egész álló hétig....</l>
					<l>Ha aranyból volna, mégsem kéne nékik.</l>
					<l>A király, hogy a nép ne járjon nyakára,</l>
					<l>Bízza minden dolgát az iródeákra;</l>
					<l>Ő maga nem végzi senki ügyét-baját,</l>
					<l>Csak emészti szivét, csak tépi a haját.</l>
					<l>Hát még a királyné! öltözik mély gyászba,</l>
					<l>Siratja leányát egy kis oldalházba’;</l>
					<l>Majd egy légycsapóval oda űl az ágyhoz...</l>
					<l>Egész nap se néz ki a kender-munkához.</l>
				</lg>
				<lg>
					<l>Dobolják azonban országvilág-szerte</l>
					<l>S így kiált a hajdu, ki a dobot verte:</l>
					<l>„Becsületes népség, hallja kigyelmetek!</l>
					<l>A királykisasszony igen nagyon beteg.</l>
					<l>Ki meggyógyithatja, bizony meg nem bánja:</l>
					<l>A maradéka is nagy ur lesz utána:</l>
					<l>Ha hát tud valaki olyan mesterséget,</l>
					<l>Jelenjen meg, bővebb tanakodás végett.”</l>
				</lg>
				<lg>
					<l>Erre nagyot kurjant valaki a nép közt:</l>
					<l>„Tudok én” azt mondja „olyanféle eszközt.”</l>
					<l>„Kicsoda az az én? hadd álljon ki! lássam!”</l>
					<l>„Én vagyok az az én, követem alássan...”</l>
					<l>S előállott Jóka, levette kalapját,</l>
					<l>Szégyenli erősen, mert nagyon kacagják,</l>
					<l>De azért a szavát vissza mégse vonja</l>
					<l>És, hogy ő nem tréfál, esküszóval mondja.</l>
				</lg>
				<lg>
					<l>Fülön fogta Jókát mindjárt, hevenyébe,</l>
					<l>S felvivé a hajdu a király elébe;</l>
					<l>Megállott a hajdu, mint valami pecek, -</l>
					<l>Fölsodort bajusza két nagy fekete szeg -</l>
					<l>S monda: „Itt egy ember, felséges királyom,</l>
					<l>(No ne bujjék kend el; hanem erébb álljon)</l>
					<l>Ez a paraszt ember azt meré állítni,</l>
					<l>Hogy ő a kisasszonyt meg tudná gyógyítni.</l>
					<l>Hazudik-e vagy sem? nem állok afelől,</l>
					<l>Azért engedelmet instálok afelől.”</l>
				</lg>
				<lg>
					<l>Szólt a mesekirály: „Együgyűnek látszol;</l>
					<l>Tudd meg, szegény ember, hogy fejeddel játszol,</l>
					<l>Nem gyerekség ám ez; vakmerő a próba,</l>
					<l>Mely ha rosszul üt ki, húzatlak karóba.</l>
					<l>De ha megorvoslod egyetlen-egy lyányom,</l>
					<l>Hitvesűl őt akkor teneked ajánlom;</l>
					<l>Vele országomat adom, mint vejemnek:</l>
					<l>Ugy is nagy nyüg az már nekem, vén fejemnek.”</l>
				</lg>
				<lg>
					<l>Felelt erre Jóka: „Uram és királyom!</l>
					<l>Ne legyen terhére, de én megpróbálom,</l>
					<l>Még pedig most mindjárt, ezen pillanatba’,</l>
					<l>Mit ma elvégezhetsz; ne halaszd holnapra.”</l>
					<l>Avval fogta magát és bement a házba,</l>
					<l>A leányt akkor is a nehézség rázta;</l>
					<l>Elővett egy régi kalendáriomot,</l>
					<l>Amit jóelőre szűrujjába nyomott,</l>
					<l>Nézett a betűkre, hogy a szeme dagadt,</l>
					<l>S olvasá, könyv nélkül, ezen bölcs szavakat:</l>
				</lg>
				<lg>
					<l>„Turgudorgod mirgit forgogargadtárgál:</l>
					<l>Argadórgósorgom margarargadtárgál?</l>
					<l>Targakargarorgodj hárgát korgomarga,.</l>
					<l>Irginerget arga porgokorgolbarga!”</l>
				</lg>
				<lg>
					<l>Amint e szavakat meghallá az ördög,</l>
					<l>Megrázta a lyányt, hogy minden csontja zörgött,</l>
					<l>És kiment belőle, végkép odahagyván:</l>
					<l>Mindjárt’ jobban is lett szemlátomást a lyány.</l>
					<l>A király pedig, mint szavatartó ember,</l>
					<l>Összeadta őket szíves szerelemmel:</l>
					<l>A lakodalmukra fél gulyát levágott,</l>
					<l>Végre átereszté nagy Meseországot.</l>
				</lg>
				<p>VI.</p>
				<lg>
					<l>Híre futamodék e szörnyü csodának</l>
					<l>És fülébe jutott a szomszéd királynak;</l>
					<l>Őneki is beteg egyetlenegy lyánya,</l>
					<l>A Jóka ördöge lévén nyavalyája.</l>
					<l>Fogja hát a szomszéd, ír egy szép levelet,</l>
					<l>Minek a sommája ilyenforma lehet:</l>
				</lg>
				<lg>
					<l>„Kedves öcsém uram! - Terhére ne essék,</l>
					<l>Nem busítanám, de hajt a kénytelenség;</l>
					<l>Nagy bajom érkezett, nagy szomoruságom,</l>
					<l>Aminél nagyobb nincs nekem e világon:</l>
					<l>Kedves jó leánykám, egyetlen gyermekem,</l>
					<l>Az ágyszalmát nyomja, halálos betegen.</l>
					<l>Mindenféle orvos kifáradt mellőle,</l>
					<l>Már kétségbeestem, igazán, felőle.</l>
					<l>Különös, hogy épen aznap esett baja,</l>
					<l>Mikor a hugomból ki-vált a nyavalya,</l>
					<l>(Tartsa meg az Isten, szivesen kivánom,</l>
					<l>Mert a hugomasszony kedves keresztlyányom.)</l>
					<l>Még különösebb, hogy a kórság is olyan,</l>
					<l>Mintha ereszkedvést jött vón’ ide onnan.</l>
					<l>Nem is gyógyitja meg senki, - elláttam azt,</l>
					<l>Ha csak egy kis időt kigyelmed nem szakaszt.</l>
					<l>Nézze meg, jöjjön el, tegye rá a kezét:</l>
					<l>Bizony az Uristen is megáldja ezért.</l>
					<l>Lesz ebédje nálunk, zab, széna lovának;</l>
					<l>És ha felét kéri kis Meseországnak,</l>
					<l>Azt is od’adom... vagy akármibe kerűl:</l>
					<l>Sőt meg is köszönöm szépen azonfelűl.</l>
					<l>Minden jót kivánunk, mind közönségesen:</l>
					<l>Köszönti kelmedet a szegény hitvesem,</l>
					<l>Köszönti kelmedet a napamasszony is,</l>
					<l>De még (bár eszén nincs) kedves leányom is.</l>
					<l>Az öreg kanász is, meg a szolgáló is,</l>
					<l>Meg, aki a háznál legalábbvaló is;</l>
					<l>Kelmedet magát is, az ipa-urát is,</l>
					<l>A feleségét is, napaasszonyát is:</l>
					<l>Szóval mindnyájokat, az egész cselédet:</l>
					<l>Kivánunk szerencsét, sok jó egészséget.”</l>
				</lg>
				<lg>
					<l>Így hangzott a levél. Jóka nem szerette,</l>
					<l>És az egész dolgot hallatlanná tette,</l>
					<l>Mert jól tudta, hogy már lejárt tudománya:</l>
					<l>Nem gyógyul meg attól több király leánya.</l>
					<l>A levél azonban, a sok követ, posta,</l>
					<l>Egymást érte, egymás tyukszemét taposta;</l>
					<l>Az egyik kizörget, a másik bezörget;</l>
					<l>A szomszéd előbb kér, de azután sürget,</l>
					<l>Azután parancsol, azután fenyeget,</l>
					<l>Azután küld rája pusztitó sereget,</l>
					<l>És már a lakosok, nyúzva, sütve félig,</l>
					<l>Szaladnak előre s a dolgot beszélik;</l>
					<l>És már égve minden határszéli falvak,</l>
					<l>Látszottak az éjben megannyi hajnalnak.</l>
					<l>Jóka is megszeppent, amidőn ezt látá,</l>
					<l>Mert a katonáit mind haza bocsátá,</l>
					<l>Kit csak egy hónapra, kit pedig kettőre,</l>
					<l>Kit meg bizonytalan szabadság-időre.</l>
					<l>Most, alig egy-kettő lézengvén utána,</l>
					<l>Ily sok nép elébe annyival hogy állna?</l>
				</lg>
				<lg>
					<l>Voltak nemkülönben szörnyű ijedségbe’</l>
					<l>Ipa, napa és a kedves felesége.</l>
					<l>Ráestek, beszéltek, nógaták hogy menjen,</l>
					<l>Orvosolja meg, hisz’ megteheti könnyen.</l>
					<l>Jóka a világért sem meré mondani,</l>
					<l>Hogy az ördöggel volt köze... vagy valami,</l>
					<l>Hanem fogta magát, ráveté a fejét,</l>
					<l>Megpróbálni megint orvosi erejét.</l>
					<l>Ment - az ellenségtől fegyvernyugvást kére,</l>
					<l>Megadá azt mindjárt annak a vezére, -</l>
					<l>Ő pedig futott és nagy-lélekszakadva</l>
					<l>Érkezett a szomszéd fejedelmi lakba.</l>
					<l>Akkor is ott táncolt a szobaközépen,</l>
					<l>Langauszt járt az ördög a leánnyal épen,</l>
					<l>S hogy meglátta Jókát kérdi acsarkodva:</l>
					<l>„Mit keressz itt? hol jársz? takarodj dolgodra!</l>
					<l>Nem megmondtam-e, hogy többször aztán soha?...</l>
					<l>Az apád lelkének se’ megyek sehova!”</l>
					<l>„Jaj” rebegi Jóka szörnyü léhhel-péhhel,</l>
					<l>„Nem is azért jöttem, nem feledtem én el - -</l>
					<l>De a feleségem mindjárt idebenn lesz,</l>
					<l>Az elől futok én - jaj! ha megcsip, megesz.”</l>
					<l>„Messze van?” kérdé most szeppenve az ördög.</l>
					<l>„Oh dehogy! itt van már, a konyhába’ dörmög.”</l>
					<l>S aló! mintha ostor pattogna a hátán,</l>
					<l>Megrugaszkodik és elnyargal a sátán,</l>
					<l>Vissza sem néz addig, míg pokolba jutva,</l>
					<l>El nem rejtezék egy kályhafűtő lyukba.</l>
					<l>A kisasszony pedig nyert azonnal erőt</l>
					<l>S egészségesebb lőn sokkal, mint azelőtt.</l>
				</lg>
				<lg>
					<l>Jóka is megkapta jótéte jutalmát:</l>
					<l>Od’adá a szomszéd fele-birodalmát,</l>
					<l>S mindjárt a hüvösben ki is mentek reggel,</l>
					<l>Kijegyzék a határt, hosszába, cövekkel.</l>
					<l>Aztán a határra dombokat emelnek,</l>
					<l>Fájdalmára néhány bámész sühedernek,</l>
					<l>Kiket a helyszínén, a halomnak ormán,</l>
					<l>Lefogtak erővel, kényszerités-formán,</l>
					<l>S hogy eszökbe jusson szakállas vén korig.</l>
					<l>Az emlékezetet hátuljokra verik.</l>
				</lg>
				<p>VII.</p>
				<lg>
					<l>Hát szegény Juditról mit beszél az írás?</l>
					<l>Ottan zöldült-e ki, valamint a csírás,</l>
					<l>Vagy pedig valami jószivű keresztyén</l>
					<l>Kivoná a kutból, kötelet eresztvén?</l>
					<l>Nem hallottam erről semmit is pletykában,</l>
					<l>Hiába kerestem régi krónikákban;</l>
					<l>Maga Jóka (pedig jobban állt bőrébe’)</l>
					<l>A fejét utána nem igen töré be;</l>
					<l>Nem is nagyon törte, nem is verte falba:</l>
					<l>Híre sem hallatszott a király-udvarba’. -</l>
					<l>E közben az órák s az apró minuták</l>
					<l>Kergetősdit játszva egymást váltogaták;</l>
					<l>Telt, fogyott a hold is, - görbe uj sarlója</l>
					<l>Majd hegyesen állt fel, majd pedig csurgóra;</l>
					<l>Tél tavasz, nyár és ősz egymást fölemészték:</l>
					<l>Tél a gazdag ősznek gyümölcsit, gerézdét,</l>
					<l>A tavasz leszopta jegeit a télnek,</l>
					<l>Őt s virágit a nyár sütötte lepénynek;</l>
					<l>Végre megkopasztá hives ősz a nyarat, -</l>
					<l>Az előbbeniből semmi fel nem maradt.</l>
					<l>Esztendő után igy esztendő lejára:</l>
					<l>Uj év hurcolkodott a másik nyakára:</l>
					<l>De napon és hóban, évben, esztendőben,</l>
					<l>Boldog vala Jóka, húzamos időben.</l>
				</lg>
				<lg>
					<l>Egyszer nagy-sokára, midőn nem is vélte,</l>
					<l>Vagy heted magával jön az ördög érte,</l>
					<l>Kik, körülkapdosván, úgy elvivék őtet,</l>
					<l>Hogy de még a lába sem érte a földet.</l>
					<l>Hasztalan evickél, lármáz, sivalkodik,</l>
					<l>Meg sem álltak véle a tüzes pokolig,</l>
					<l>Ott aztán beveték egy vas kalitkába</l>
					<l>S mellé - Júditot, hogy ne legyen magába’.</l>
				</lg>
				<lg>
					<l>„Jaj” kiáltott Jóka, „odavagyok! végem!</l>
					<l>Hát nem elég volt-e már teveled égnem?</l>
					<l>Itt is, a pokolban, jösz megint kinozni:</l>
					<l>El se tud az ember békével kárhozni!</l>
					<l>Te miattad égek... te vagy oka ennek,</l>
					<l>Hogy oda nem mentem, hova mások mennek,</l>
					<l>A jók és igazak, kik a más világba’</l>
					<l>Ördöggel nem estek egy cimboraságba.</l>
					<l>Jaj! ne bánts, ne kínozz, férjünk össze szépen:</l>
					<l>Térjünk el egymástól, édes feleségem!</l>
					<l>Neked is könnyebb lesz, nekem is könnyebb lesz:</l>
					<l>Hidd el, a pokol is mindjárt hűvösebb lesz.”</l>
				</lg>
				<lg>
					<l>Nem tudom, mit felelt Júdit asszony néki;</l>
					<l>Elég a hozzá, hogy ő most is a régi:</l>
					<l>Osztoznak, perelnek, csúnyán marakodnak,</l>
					<l>És ez mindig úgy lesz, míg össze nem szoknak.</l>
				</lg>
				<lg>
					<l>Eddig van. Mi haszna toldanám, foldanám?</l>
					<l>Akinek esze van, ezt se’ hiszi talán.</l>
					<l>De bölcs tanulságot vehetni belőle, -</l>
					<l>Mert az ember sosem tudhatja előre:</l>
					<l>Hátha valamelyünk igazán úgy járna,</l>
					<l>Mint a szegény Jóka s az ő életpárja!?</l>
				</lg>
				<p>1851</p>
			</div>
		</body>
	</text>
</TEI>