<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2891" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ UTOLSÓ MAGYAR</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">116</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ UTOLSÓ MAGYAR</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ UTOLSÓ MAGYAR</head>
				<p>1858</p>
				<p>Első ének</p>
				<p>I.</p>
				<lg>
					<l>Hol ősz fejét agg Iremel</l>
					<l>Mint óriás ütötte fel</l>
					<l>S a messze puszták őrekint</l>
					<l>Ural hegységin eltekint,</l>
					<l>Élt hajdan egy maroknyi nép.</l>
					<l>Mint ősei romlatlan, ép,</l>
					<l>Mint ősei szilaj, szabad,</l>
					<l>Akár viselni bősz hadat,</l>
					<l>Akár megűzni a vadat.</l>
					<l>E múlatság, ama veszély</l>
					<l>Volt nála szükség, szenvedély:</l>
					<l>Ezzel tartá fön életét,</l>
					<l>Azzal faját, kis nemzetét,</l>
					<l>Mely elszakadt testvértelen,</l>
					<l>Apadva, fogyva szűntelen.</l>
					<l>E nép ajkának ottkörül</l>
					<l>Siket vala mindannyi fül;</l>
					<l>E nép fülének - bárha szólt,</l>
					<l>A szomszéd ajka néma volt:</l>
					<l>Hegyen, völgyön, lapályokon</l>
					<l>Lakott ember - de nem rokon.</l>
					<l>S mind szűkebb lőn a szűk határ,</l>
					<l>Nyomá összébb mongol, tatár,</l>
					<l>Vérszomju, hűtlen, ronda nép,</l>
					<l>Résútszemű, ebarcu kép,</l>
					<l>Harcon veszett, békében ál:</l>
					<l>Így is halál, úgy is halál.</l>
				</lg>
				<p>II.</p>
				<lg>
					<l>Nem büszke várak láncöve</l>
					<l>E tartomány határköve;</l>
					<l>Nem védi sánc, nem védi fal</l>
					<l>Emberrakott bástyáival;</l>
					<l>Nem dárdaerdő a fokon,</l>
					<l>Nem gályaraj hullámokon;</l>
					<l>Nem a tömeg, a százezer,</l>
					<l>Mely zsoldon él, zsoldért vesz el.</l>
					<l>De bástya itt, de védtorony</l>
					<l>A sziklafal, függő orom,</l>
					<l>Felbukkanó szirt, kőhasáb</l>
					<l>Mely az útnak utját elállja,</l>
					<l>Azt mondja néki: ne tovább!</l>
					<l>Csak keselyű és zerge járja.</l>
					<l>Néhol a bérc kettészakad,</l>
					<l>Csekély víznek nagy útat ad,</l>
					<l>Mélyen, csak mintha rémlenék,</l>
					<l>Felcsillan a sötét fenék.</l>
					<l>Néhutt a völgy, ösvény nekűl,</l>
					<l>Jeges barlangba menekűl,</l>
					<l>Vagy vaskapun csuszamlik át,</l>
					<l>Hol tóba veszti önmagát.</l>
					<l>Sehol egy út, egy vadcsapás,</l>
					<l>Csak az, mit a zuhatag ás,</l>
					<l>Hol a folyó, kő és porond</l>
					<l>Lábnak veszélyes, csalfa pont.</l>
					<l>És mintha nem, kik lábon járnak,</l>
					<l>Hanem csupán szálló madárnak</l>
					<l>Alkotva lenne itt a föld:</l>
					<l>Mindig ziláltabb arcot ölt.</l>
					<l>Itt tornyosúl, ott megsülyed,</l>
					<l>Itt öble van, ott kidülyed</l>
					<l>Széthányt idomtalan idom,</l>
					<l>Mind összevissza heverő,</l>
					<l>Ahány darab, megannyi rom: -</l>
					<l>Vagy minth’ az alkotó erő</l>
					<l>Midőn hegyet gyúrt és rakott,</l>
					<l>Elszórta voln’ az anyagot.</l>
				</lg>
				<p>III.</p>
				<lg>
					<l>De fönn, e zord héjon belül,</l>
					<l>Szelídebb tartomány terül.</l>
					<l>Még ott tavasz, még enyhe nyár,</l>
					<l>Még van virány és legelő,</l>
					<l>Hol méh zsibong, száz csorda jár,</l>
					<l>Mély völgyeken fehérelő.</l>
					<l>Itt él e nép. A nyáj, a vad,</l>
					<l>Mit völgye táplál, berke ad,</l>
					<l>Az édes méz; a telt köpű,</l>
					<l>Mit nyújt zamatos hegyi fű,</l>
					<l>A tiszta víz, a tiszta lég,</l>
					<l>Másnak kevés - neki elég.</l>
					<l>Nem is vagyonnak éhe-szomja</l>
					<l>Bőszíti rája ellenit:</l>
					<l>De, mert egy nép független itt,</l>
					<l>Kell jőni másnak, hogy lenyomja,</l>
					<l>És jő, felváltva, idegen,</l>
					<l>Örök harc foly a széleken,</l>
					<l>S ha zajja nem mindegyre hallszik</l>
					<l>A béke ott nyilt szemmel alszik:</l>
					<l>Ott minden egyes szemfül őr,</l>
					<l>Vállán tegez; övébe’ tőr,</l>
					<l>S jaj annak, kit balsorsa hoz</l>
					<l>E hegylakók buvóihoz,</l>
					<l>Ki zergelábon felhatol;</l>
					<l>Jaj annak, mert szörnyen lakol!</l>
					<l>Utjába ejté az a sírt,</l>
					<l>Utjáról nem visz, élve, hírt.</l>
				</lg>
				<p>IV.</p>
				<lg>
					<l>Ogmánd parancsol itt, az ősz,</l>
					<l>Ogmánd javall, int és vezet,</l>
					<l>Mióta az emlékezet</l>
					<l>A multba visszamenni győz,</l>
					<l>Az egy-ívásu emberek</l>
					<l>Öltője porban szendereg,</l>
					<l>Csak itt-amott áll még egy-egy,</l>
					<l>Mint vén fa, bokrokkal elegy.</l>
					<l>Ő a törzs feje, bölcse, papja,</l>
					<l>Kezében a bot és a szablya,</l>
					<l>Itél, varázsol és fenyit,</l>
					<l>Emészti a hon ellenit.</l>
					<l>Ő híja fel, vész idején,</l>
					<l>Az elhunyt ősök szellemit,</l>
					<l>Kik a holtak nyugvó helyén:</l>
					<l>Forrásvizeknél és berekben,</l>
					<l>Tanyáznak láthatlan seregben.</l>
					<l>De Ogmánd látja azokat,</l>
					<l>Tőlök tanácsot kér s fogad:</l>
					<l>Mi szolgál a kis nép javára,</l>
					<l>Mi lesz pedig romlása, kára.</l>
					<l>Ő fejti meg a szent diófa</l>
					<l>Héján levő irásokat,</l>
					<l>Hol a nemzet törvénye róva,</l>
					<l>S halált, vagy éltet osztogat.</l>
					<l>Ő áldoz, a néptörzs ha gyűl,</l>
					<l>Folyókutnál, kövek körűl,</l>
					<l>Juhot, tinót, vagy harci mént.</l>
					<l>Idő és alkalom szerént.</l>
					<l>Az ő szeme virraszt, vigyáz,</l>
					<l>Ha szétterűl az éji gyász;</l>
					<l>Az ő füle mindenha résen,</l>
					<l>Jelt adva bármi zendülésen;</l>
					<l>S ha karja már lankadva sújt:</l>
					<l>Erőt ezrek bizalma nyújt.</l>
				</lg>
				<p>V.</p>
				<lg>
					<l>Még nem pirult a völgyi domb,</l>
					<l>Még nem neszelt nyáj és kolomp,</l>
					<l>Midőn a tiszta csendes ürt</l>
					<l>Felbúgta zengő bérci kürt.</l>
					<l>Ogmánd hegyormi fészkinél</l>
					<l>A hang csodás hatalma kél</l>
					<l>Öblén kivájt fenyősudárnak:</l>
					<l>Négy sarkihoz a láthatárnak:</l>
					<l>Amerre nap támad s el-űl,</l>
					<l>Amerre dél s árnyéka dűl.</l>
					<l>S oromrul a hang száll oromra,</l>
					<l>Megbődül a mélységek gyomra,</l>
					<l>Minden tető visszhangot ad,</l>
					<l>Minden tetőn új kürt riad,</l>
					<l>Zengésük szájrul szájra megy,</l>
					<l>Tovább, tovább kondúl a hegy,</l>
					<l>Míg a legszéleken hal el</l>
					<l>A híradó, vagy harci jel.</l>
					<l>És minden férfi talpra szökken,</l>
					<l>A dárda kész, az íj kezökben,</l>
					<l>Csípőiken a bőrtegez</l>
					<l>Halálvető nyíllal degesz;</l>
					<l>Így áll ki mind - egy bérci vad,</l>
					<l>Mely kétes hangra felriad,</l>
					<l>Nem tudja: víni? futni kell?</l>
					<l>A szem villog, az arc figyel,</l>
					<l>Az orrnyilás tágulni kezd,</l>
					<l>A fül megérez bármi neszt, -</l>
					<l>Így áll ki a hajlék előtt,</l>
					<l>Várván a messzibbről jövőt.</l>
					<l>Mi lesz a hír? mi lesz a baj?</l>
					<l>Nemzettanács? vagy harci zaj?</l>
					<l>Vagy Ogmánd apa - mint szokás -</l>
					<l>Vakon riaszt? nem új fogás.</l>
					<l>Mi lesz a hír? - S mint hangyaboly,</l>
					<l>Középre a had összefoly:</l>
					<l>Mint bérci kő, pereg, pereg,</l>
					<l>Míg rendben együtt a sereg.</l>
				</lg>
				<p>VI.</p>
				<lg>
					<l>Fönsíkon áll a nagy diófa,</l>
					<l>Vész és idő ellen megóva,</l>
					<l>Idő és vész dacára ép;</l>
					<l>Annak körébe gyűlt a nép.</l>
					<l>A barna törzs egy szirttömeg.</l>
					<l>Mintegy a kőnek folytatása,</l>
					<l>Hová mély gyökerit beássa,</l>
					<l>S szétroppanástól őrzi meg.</l>
					<l>Az ágak - egy élőfa mind,</l>
					<l>Árnyékot messzeföldre hint,</l>
					<l>És míg alant szellő se jár,</l>
					<l>Fenn zúg, köszönget a sudár.</l>
					<l>Ott fészkel a turul, - lakása</l>
					<l>Az égi felhők állomása;</l>
					<l>Ott még nem járt ledér suhanc,</l>
					<l>Vagy élet nélkül lezuhant,</l>
					<l>Mivel szent a fa és madár,</l>
					<l>A nemzet-ág védelme, őre;</l>
					<l>Jaj volna ott... a vakmerőre</l>
					<l>Isten nehéz haragja vár!</l>
					<l>Fenn zúg a lomb, himbál a galy,</l>
					<l>De néma, veszteg lent az alj,</l>
					<l>Szellő sem ing, fő sem neszel, -</l>
					<l>S mely a hegyormot ellepi,</l>
					<l>Döbbenve vár a nép-ezer, -</l>
					<l>A hallgatás oly ünnepi!</l>
					<l>Mit zúg a lomb? a szent tető?</l>
					<l>Szava kinek lesz érthető?</l>
					<l>Szerencse bal? szerencse jó,</l>
					<l>Mi a nemzetre jőni fog?</l>
					<l>S mit nyelve zeng, a millió,</l>
					<l>Midőn az éggel társalog?...</l>
				</lg>
				<p>VII.</p>
				<lg>
					<l>Egyszerre, mint hullámgyürű,</l>
					<l>Megimbolyúl a népsürű,</l>
					<l>És a fehér díszben kelő</l>
					<l>Sátorbul Ogmánd lép elő.</l>
					<l>Felzeng az üdvözlő moraj,</l>
					<l>Tovább-tovább gördűl a zaj;</l>
					<l>Ő áll s a népen eltekint</l>
					<l>És várja, míg csend lesz megint</l>
					<l>Baljának a dús markolat</l>
					<l>Méltóságos nyugalmat ad;</l>
					<l>Jobbját alásimítja békén</l>
					<l>Omló szakálla tisztes ékén;</l>
					<l>És szólni kezd, - és míg beszél,</l>
					<l>A hallgató lehellni fél,</l>
					<l>Minden szem őreá szegezve,</l>
					<l>Az ő szaván csügg minden eszme.</l>
					<l>És míg a nép szivét, eszét</l>
					<l>Kényin vezérli a beszéd,</l>
					<l>Királyi termetét fedő</l>
					<l>Ruháján nem rendűl redő,</l>
					<l>Alig moccantja jobb kezét;</l>
					<l>De arca, mint bű-lámpa, gyúl,</l>
					<l>Áttetszik és átvékonyúl;</l>
					<l>Arcon, szemekben, homlokon</l>
					<l>Fel-felcsap a mély lelki tűz;</l>
					<l>Fény és homály játékot űz</l>
					<l>Az átvilágló izmokon;</l>
					<l>És a beszéd, mit ajka tesz -</l>
					<l>Annak erőtlen mássa ez:</l>
				</lg>
				<p>VIII.</p>
				<lg>
					<l>„Mindnyájan, összegyült sereg,</l>
					<l>Hallgass reám, ifju, öreg:</l>
					<l>Ti bátrak, fegyverfoghatók,</l>
					<l>Ti bölcs vének, tanácsadók:</l>
					<l>Nagy a dolog és szent a hely;</l>
					<l>A szó enyim: nép! te figyelj:</l>
					<l>Szemem ha végig járatom</l>
					<l>E nemzeten, kicsiny hadon,</l>
					<l>Nem sejtek itt magam korút,</l>
					<l>Nem hogy talán vénebb sorút.</l>
					<l>Imhol Csatár vagy Dengeleg,</l>
					<l>Imhol Szerind: ő mondja meg,</l>
					<l>Ha birt-e ívet ajzani,</l>
					<l>Vagy szürke vadra menni bátran,</l>
					<l>Midőn én már hadakban jártam,</l>
					<l>Mongol- s tatárra hajtani?</l>
					<l>Ki az?... de egy sincs, bármi vén,</l>
					<l>Felnőni hogy ne láttam én;</l>
					<l>Útam legtávolabb ered,</l>
					<l>Én már futék, midőn ti nem:</l>
					<l>Én a folyó, ti az erek,</l>
					<l>Később találkozók velem.</l>
					<l>No hát, a kis folyam, az ér</l>
					<l>Ne bánja, ha nagyot kisér;</l>
					<l>No hát, az ép, az ifju tag</l>
					<l>Ne bánja, hogy vezérli ag;</l>
					<l>Mert érve jó az értelem,</l>
					<l>Tanúlva jő meg a tanács,</l>
					<l>Midőn gyengűl a testi szem,</l>
					<l>Lát jobban a tapasztalás,</l>
					<l>Az én szemem is elborult,</l>
					<l>Hamar elveszti a turult,</l>
					<l>Nem látja már, mint néhanap,</l>
					<l>Midőn a fényes égbe csap;</l>
					<l>De lelkem Isten megnyitá,</l>
					<l>Határait megtágitá,</l>
					<l>Hogy nézze, mit homály fedez,</l>
					<l>Azt, ami volt, mi van, mi lesz;</l>
					<l>Hogy hasson el, hová nem ér</l>
					<l>A leghatalmasabb szem-él;</l>
					<l>Hogy lásson egy, midőn sokat</l>
					<l>Vakság borít, csak tapogat;</l>
					<l>Hogy lásson ő, és nála ti,</l>
					<l>Hirben nagy ősök magzati.</l>
				</lg>
				<p>IX.</p>
				<lg>
					<l>„Mert nagy vala, nagy mind - az ős</l>
					<l>Nemcsak regél a hegedős.</l>
					<l>Világbiró Etel hada</l>
					<l>Nem kósza hírből támada.</l>
					<l>Országa négy tengerre dölt,</l>
					<l>Közbűl övé volt mind a föld,</l>
					<l>Sok nagy folyó abban futott,</l>
					<l>Belőle ki - egy sem tudott.</l>
					<l>Etelvíztől addig, hun a</l>
					<l>Gyors Tisza foly, regés Duna,</l>
					<l>Egy volt a nép - bár kún, avar,</l>
					<l>Egy volt a nyelv: és ez magyar.</l>
					<l>Ott megdöfé Etelt kaján,</l>
					<l>Hű népe is romlott vele;</l>
					<l>De nyomdokin támadt Baján,</l>
					<l>Országa új hírben kele;</l>
					<l>Mig ő is tova költözött -</l>
					<l>Hiú árnyék, bús lomb között!</l>
					<l>Akkor a szent folyó, Etel,</l>
					<l>Vizét mélyen kavarta fel,</l>
					<l>Haraggal hányt sötét habot,</l>
					<l>Elrejté a fényes napot;</l>
					<l>Akkor a nép, az ős rokon</l>
					<l>Felháborult a partokon:</l>
					<l>Viszály dúlá meg a magyart,</l>
					<l>Kettéhasont, kettőt akart,</l>
					<l>Jerünk - kiált egyik fele -</l>
					<l>Megűlni a földet jerünk,</l>
					<l>Mit ránk hagyott Úr-Etele!</l>
					<l>Vesszen, ki ellent tart velünk! -</l>
					<l>Ne menjetek! ne hígyetek!</l>
					<l>Zárja ki a szót fületek!</l>
					<l>Piros volt a folyam s mező,</l>
					<l>Magyarságnak temetkező.</l>
					<l>Nagy volt Etel, nagy volt Baján,</l>
					<l>Világ rettegte fegyverök:</l>
					<l>De földjük, im, nem lett örök:</l>
					<l>Ti lesztek-é nagyobb talán?...</l>
					<l>S már szóba ferde szó akad,</l>
					<l>Már szembe szem nyilat lövel,</l>
					<l>Már cseng a kard, boszút növel,</l>
					<l>Önvériben dühöng a had,</l>
					<l>Midőn Álmos vezér ki-vált:</l>
					<l>»Eszeveszett magyar! - kiált -</l>
					<l>Nincs nép körűl, nincs halni harc.</l>
					<l>Hogy így a ten-húsodba marsz?...</l>
					<l>Nem úgy, nem úgy, édes felem!</l>
					<l>Ki jót akar, jőjön velem;</l>
					<l>Ki nem akar - az is szabad,</l>
					<l>Áldás reá: jön, vagy marad! -«</l>
					<l>Ily szóra megdöbbent kiki,</l>
					<l>Felvont iját nem lőtte ki,</l>
					<l>Suhantában a kard megállt,</l>
					<l>Féken ragadta a halált;</l>
					<l>A dőre dac meglohada,</l>
					<l>Kemény nézés megolvada,</l>
					<l>Vér-búcsuját könnyel zokon</l>
					<l>Fejezte bé rokon s rokon.</l>
					<l>Hét törzs kivála mindenestül,</l>
					<l>Megvála, mint tagok a testtül;</l>
					<l>Álmos Etel földjébe ment;</l>
					<l>Etelvíznél maradt Levent.</l>
				</lg>
				<p>X.</p>
				<lg>
					<l>„Ő az, Levent, a hír fia;</l>
					<l>Kiről dalt zeng a dalia,</l>
					<l>Kitől nemem leszármazik,</l>
					<l>Mint a fa, mely elágazik.</l>
					<l>Ha van méltó egy csöppnyi vér,</l>
					<l>Szivemben mely valamit ér;</l>
					<l>E kar, ha benne volt erő,</l>
					<l>Tatárölő, mongolverő;</l>
					<l>Tisztem a nép előtt ha van,</l>
					<l>Tanácsom nem tanácstalan;</l>
					<l>És ha mi jobbá, ha mi szentté</l>
					<l>Tesz engemet: az a Leventé.</l>
					<l>Őtőle én, - őtőle ti!</l>
					<l>Az ő hadának nemzeti,</l>
					<l>Kik vele osztának harácsot,</l>
					<l>És vele űltek egy tanácsot,</l>
					<l>Míg Etel őket uralá,</l>
					<l>Szabad folyam, erős magyart,</l>
					<l>S még nem hajolt bitang alá</l>
					<l>Az ősi szék, a rónapart.</l>
					<l>Ott laktak ők, - nem egy marok.</l>
					<l>De nagy nemzet, - a magyarok:</l>
					<l>Övék volt mind: a víz, a tér,</l>
					<l>Hová a menny kék sátra ér;</l>
					<l>Az édes fűvü legelők,</l>
					<l>A zöld tanyák, friss delelők,</l>
					<l>Nyáj és gulya temérdeki,</l>
					<l>(A puszták bárány fellegi);</l>
					<l>Vad ménesek falkája sok,</l>
					<l>Kivel nem birt had és hurok,</l>
					<l>Hol a csikó széltől fogant</l>
					<l>S vadan nevelte ősi hant;</l>
					<l>Bő martalék: ezüst, arany,</l>
					<l>Rabszolga, rabnő számtalan,</l>
					<l>Becses szőnyegmarhák, minőt</l>
					<l>A déli fárz, a hindu szőtt; -</l>
					<l>Egyszóval, mindenféle kincs,</l>
					<l>Mellyel nép dús, - szegény, ha nincs.</l>
					<l>Soká fénylett köztük Levent,</l>
					<l>S midőn e hosszu nap lement,</l>
					<l>Soká azontúl is nyomán</l>
					<l>Boldog maradt a tartomány.</l>
					<l>Mert, bár megoszlott a magyar,</l>
					<l>S ki jobbja volt, elvált a kar:</l>
					<l>Bár elszakadt, és megfogyott:</l>
					<l>De birta még az elhagyott,</l>
					<l>Még harcait megtisztelé</l>
					<l>Minden faj a négy sark felé.</l>
					<l>Míg szörnyü Dzsingiz és hada</l>
					<l>Mint döghalál, feltámada.</l>
					<l>Nyomán lehervadt fű, virág.</l>
					<l>A félvilág</l>
					<l>Másik felére roskada.</l>
					<l>Nép, nép után dölt meg alattok -</l>
					<l>És a magyar - ti vagytok!</l>
				</lg>
				<p>XI.</p>
				<lg>
					<l>„Még nem porolt a vész szele,</l>
					<l>Vihar-Dzsingiz még nem kele;</l>
					<l>Apáink a völgyek lesét,</l>
					<l>Mint rókafaj, nem keresék:</l>
					<l>Midőn egy nap az Etelen</l>
					<l>Zarándok férfi megjelen,</l>
					<l>Hozván nekik hirt messziről,</l>
					<l>Az elszakadt vérek felől.</l>
					<l>Szemnek idegen volt az ősz,</l>
					<l>De fülnek édes ismerős.</l>
					<l>Fedé alakját durva öltöny,</l>
					<l>Ember olyat nem lát e földön,</l>
					<l>Daróca hosszu, barna-pej;</l>
					<l>Egy köntössel ruházva fej,</l>
					<l>Tarkó, derék s a többi rész;</l>
					<l>Fedetlen csak az arc, a kéz.</l>
					<l>Csipőit nem övezte szablya,</l>
					<l>Öve silány kötél darabja;</l>
					<l>Fegyver helyett csak gyámoló</l>
					<l>Hosszú bot a kézbenvaló;</l>
					<l>Nem is volt rajta semmi vas,</l>
					<l>Tekintete nem harcias:</l>
					<l>Szakálla simán összefolyt,</l>
					<l>Ajkán ezüstből függe rojt;</l>
					<l>Békés az arc, szivet nyerő;</l>
					<l>Táltos vala - szent ember ő.</l>
					<l>De mint az édes anyatéj,</l>
					<l>Mit csecsemőnek szívni kéj -</l>
					<l>Hozzátapad kacsóival,</l>
					<l>Kis lába fickánd, mint a hal -;</l>
					<l>Úgy folyt magyar nyelvén a szó,</l>
					<l>Testvéreink hirét hozó;</l>
					<l>És aszerint csüggött szaván</l>
					<l>A hű rokonszív, mind ahány.</l>
					<l>Beszélte a múltat s mait:</l>
					<l>A bujdosók nagy harcait;</l>
					<l>Hogy vítta meg a kincses Kárpát</l>
					<l>Havas bércét Álmosfi Árpád;</l>
					<l>A szép hazát, mely Etelé,</l>
					<l>S örökje volt, hogyan lelé;</l>
					<l>Világgá onnan a bitangot</l>
					<l>Hogy űzte, mint gyors szél katangot.</l>
					<l>Beszélte még a tisztes ajk,</l>
					<l>Árpád nemén hogy kele Vajk:</l>
					<l>Ez koronát fejére tőn,</l>
					<l>István nevet viselni vőn;</l>
					<l>Népének ez törvényt ada,</l>
					<l>Nagy volt tanácsa, mint hada;</l>
					<l>Elődi nyertét örökűl</l>
					<l>Megállatá, hogy a magyart</l>
					<l>Duna s Tisza két víz mögűl,</l>
					<l>Mig napok, éjek lánca tart,</l>
					<l>Ne űzné ki se csel, se kard.</l>
					<l>Igy több királyt az idegen,</l>
					<l>Számlála húszat kereken;</l>
					<l>Felhozta Endrét, barna Bélát,</l>
					<l>Dicsérte László hős acélát,</l>
					<l>És többet ily neven sokat</l>
					<l>Említ vala, meg másokat,</l>
					<l>Kit tettiről, kit névszerint, -</l>
					<l>Árpád hatalmas vére mind.</l>
					<l>Most Béla - mondá - huszadik</l>
					<l>Király immár uralkodik:</l>
					<l>Alatta rend, alatta béke,</l>
					<l>Rablónak ott nincs menedéke;</l>
					<l>Kövér a nyáj, dús a tanya,</l>
					<l>Fiút öröm ha szűl anya;</l>
					<l>Kard éle ott ritkán szegik,</l>
					<l>De fényét messze rettegik;</l>
					<l>Nagy és kicsiny bizvást örülhet,</l>
					<l>Országol a törvény, becsűlet,</l>
					<l>Hűség virul, álság pirul,</l>
					<l>Mert Béla - mondá - ott az úr.</l>
				</lg>
				<p>XII.</p>
				<lg>
					<l>„Száz éve már - lehet, korább;</l>
					<l>Száznak felével szaporább -</l>
					<l>Midőn Etel sik fövenyén</l>
					<l>Imigy beszélt a jövevény.</l>
					<l>Azóta Béla - hol van ő?</l>
					<l>Porábul lenge fű ha nő;</l>
					<l>Hol a követ, a hírhozó?</l>
					<l>Tovább lehellém: puszta szó.</l>
					<l>A nép se nép, mely akkoron</l>
					<l>Őt hallgatá közös toron,</l>
					<l>Amely körötte gyűlve gyűlt;</l>
					<l>Vén, ifju, férfi, nő vegyűlt,</l>
					<l>Körűltolongván a helyet</l>
					<l>Mint szomju nyáj hűs kútfejet.</l>
					<l>S mint elszakadt nyáj össze sí,</l>
					<l>Fél a fele, társ társa végett</l>
					<l>Boldog mezőn is visszabéget.</l>
					<l>Szagát a szélben keresi:</l>
					<l>Úgy fájdult a nép szíve meg,</l>
					<l>Édes ohajtásban remeg,</l>
					<l>Övéihez lobban szerelme,</l>
					<l>Mint láng felé a lángnak nyelve,</l>
					<l>És szó szülemlik hirtelen,</l>
					<l>Támad örömzaj Etelen,</l>
					<l>Ajakról mind ajakra száll,</l>
					<l>Egy nyíl az, mely lelket talál:</l>
					<l>Menjünk! --------------</l>
				</lg>
				<lg>
					<l>De Dzsingiz és hada</l>
					<l>Hogy elborítá a világot,</l>
					<l>Utban, szegény nemzet, kivágott</l>
					<l>Vagy lőn hegyek bújó vada.</l>
					<l>Hanem az egy szó most is él,</l>
					<l>Szivemben itt most is beszél;</l>
					<l>S nem mondaná már a tiétek?</l>
					<l>Ti e szavat nem értenétek?</l>
					<l>Hogy csöpp felé siet a csöpp,</l>
					<l>Közzészakad, ha társa több,</l>
					<l>Hogy lánghoz a láng elegyűl,</l>
					<l>Köd, pára nagy fellegbe gyűl;</l>
					<l>Apró fövenyből nő a part,</l>
					<l>A nyáj, a csorda összetart:</l>
					<l>Csak a magyar húz szanaszét,</l>
					<l>Amennyi törzs, megannyi nép!</l>
					<l>Veszünk, enyészünk, olvadunk:</l>
					<l>Jobb egyesűlni, míg vagyunk.</l>
					<l>Lent, merre száll a téli nap,</l>
					<l>Még van magyar föld, nagy darab;</l>
					<l>Mert nem való, hogy Dzsingiz átka,</l>
					<l>Mint híre jött, azt is kivágta:</l>
					<l>Van még nemes boldog rokonság,</l>
					<l>- S vízzé a vér nem válhatik</l>
					<l>Honunk az, hol magyar lakik -</l>
					<l>Szavamra íme a bizonyság!”</l>
					<l>....................................</l>
					<l>....................................</l>
				</lg>
				<p>Itt vége szakad a mű kidolgozott töredékének.</p>
				<p>A mese további folytatása és befejezése ez lett volna:</p>
				<p>I. Miután Ogmánd, elbeszélése által, felgyújtotta hallgatóiban a vágyat Magyarországra köl­tözni: előléptet egy barátot, ki szintén Magyarországból jött, beszél nekik sokat Lajos királyról, ki már negyven év óta dicsően uralkodik, ki őt is küldte az ázsiai rokonok fölkeresé­sére, hogy híja Magyarországra, testvéreikhez. A barát beszéde úgy hat a már különben is elkészült kedélyekre, hogy rögtön elhatározzák a kiköltözést, csupán arról kell még tanács­koz­niok, hogyan eszközölhessék ezt Kipcsakon, a tatárok földén keresztül, mely Lajos országától őket elválasztja.</p>
				<p>II. A véletlen segítségükre jő. Kipcsak urának, a tatárok királyának fia, fényes kisérettel útban van Timur Lenkhez, ki már (1366 óta) hatalmasan uralkodik Szamarkandban. Útja a magyarok bércei alatt viszi el, ezek megtámadják, kíséretét levágják, magát elfogják. Igen jó alkalom most már a fogolyért kialkudni a szabad átkelést Kipcsakon. E célra követeket kül­denek a tatár királyhoz, aki kénytelen beleegyezik, de mire a követek hazaérnének, Ogmánd leánya a tatár király fiát szerelemből megszöktette. No, a magyaroknál törvény van, mely halállal bünteti a nőt, ha csak férjhez is megy idegenhez: mi büntetés vár most Ogmánd leányára, ki épen megszöktet ily nagyfontosságú rabot! Ogmánd, keserű szívvel, de példát kell, hogy adjon. A leány halálra van ítélve.</p>
				<p>III. A tatár király azonban, felbőszülve a történt dolgon, és Timur parancsától is ösztönözve, fiát küldi nagy sereggel, hogy hódítsa meg s törölje el a föld színéről a maroknyi magyart. A király föltételt szab: hogy adják neki feleségül a leányt, s ismerjék el a Timur felsőbbségét: úgy békén maradnak. A magyarok halálig való ellentállásra határozzák magukat: s Ogmánd, kiben eddig az atyai érzelem küzd vala a törvény szigorával, most feláldozza érzelmét s a leányt megöleti. Erre a tatárok megkezdik a támadást, elkeseredten foly a harc - minek vége, hogy a magyar egy lábig elhull, maga Ogmánd is, az utolsó magyar, egy barlangban, hova legutoljára vonult, a tatár királyfi keze által elesik. A. J.</p>
			</div>
		</body>
	</text>
</TEI>