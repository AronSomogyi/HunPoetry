<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_0051" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VAN-E OLYAN...</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">395</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VAN-E OLYAN...</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VAN-E OLYAN...</head>
				<lg>
					<l>Van-e olyan hamvába holt fiatal,</l>
					<l>Aki mostan fegyvert fogni nem akar?</l>
					<l>Fegyvert fogni, fegyverkezni csatára,</l>
					<l>Magyar hazánk védelmére, javára?</l>
				</lg>
				<lg>
					<l>Kiestünk volt a háború sodrábul,</l>
					<l>Irtóztunk a sárgapitykés kabáttul,</l>
					<l>Elpuhított, nyomorított a német</l>
					<l>Csúfja lettünk ősapáink nevének.</l>
				</lg>
				<lg>
					<l>Hunyadiak, Rákócziék, Bethlenek</l>
					<l>Idestova már mesévé lettenek,</l>
					<l>Szondi vitéz, Zrinyi Miklós, Szigetvár,</l>
					<l>Szájrul szájra itt-amott is alig jár.</l>
				</lg>
				<lg>
					<l>Hallottuk a tatár futást, a régit,</l>
					<l>Török világ, kuruc világ regéit;</l>
					<l>Kuruc nevet viselt a jó hazafi,</l>
					<l>Labanc volt a honáruló kurafi.</l>
				</lg>
				<lg>
					<l>Hej a labanc! hej aki felmarkolta!</l>
					<l>Országunkat a németnek eladta,...</l>
					<l>Akkor támadt az a híres Karaffa,</l>
					<l>Ki a magyart, mint a búzát aratta.</l>
				</lg>
				<lg>
					<l>Leopold volt a labancok királya,</l>
					<l>Sokat akart, de beletört bicskája,</l>
					<l>Mert erősen hadakozott ellene</l>
					<l>Rákóczi, meg a magyarok istene.</l>
				</lg>
				<lg>
					<l>Azt akará, annak tudott örülni,</l>
					<l>Hogy a magyart ő fogja eltörülni,</l>
					<l>De Rákóczi a magyarság nevébe’</l>
					<l>Kurucokkal állott neki elébe.</l>
				</lg>
				<lg>
					<l>Most, amivel nagy Leopold nem bira.</l>
					<l>Abba fogott a hetedik kis fia:</l>
					<l>Erőlködik, berzenkedik keményen,</l>
					<l>Elvesztené a magyart, hogy ne légyen.</l>
				</lg>
				<lg>
					<l>Nagyot akart, szerzett is ám barátot:</l>
					<l>Ránk uszíta dühös rácot, oláhot,</l>
					<l>Ideküldé granicsárját, vasasát,</l>
					<l>Buda várán felütötte a sasát.</l>
				</lg>
				<lg>
					<l>Hetvenkedett, parancsolt is kevélyen,</l>
					<l>Szép hazánkat felosztotta levélen;</l>
					<l>Ilyen osztályt nem mindenkor hallani:</l>
					<l>Alig maradt a hazának valami.</l>
				</lg>
				<lg>
					<l>Nem tetszett ez Görgeinek, Kossuthnak,</l>
					<l>Meg azoknak a kis honvéd fiuknak:</l>
					<l>Élet-halál! Szuronyt szegezz! előre!</l>
					<l>Rendre dőlt a granatéros előtte.</l>
				</lg>
				<lg>
					<l>Fut a német, fenyeget a sarkával,</l>
					<l>Fut a magyar, egyengeti tusával:</l>
					<l>Isaszegnél, Nagy-Sarlónál, meg arrább,</l>
					<l>Üti-veri kegyetlenül, mint marhát.</l>
				</lg>
				<lg>
					<l>Buda várban ott ül Henci kevélyen,</l>
					<l>Pest városát ágyúztatja keményen;</l>
					<l>Ha mondanák sem hinné, hogy megakad,</l>
					<l>Hogy a honvéd megmássza a falakat.</l>
				</lg>
				<lg>
					<l>De a honvéd nem késik a dologgal,</l>
					<l>Megbirkózik ágyúkkal és falakkal;</l>
					<l>Henci vitéz, ütött nektek az óra:</l>
					<l>Buda várán leng a magyar zászlója.</l>
				</lg>
				<lg>
					<l>Kiseperők hazánkból a németet,</l>
					<l>Ezt a háromszázesztendős sz........;</l>
					<l>Megtanulánk hadakozni emberül,</l>
					<l>Magyarország régi napja felderült.</l>
				</lg>
				<lg>
					<l>Most hadd jőjön az a muszka, ha ráér,</l>
					<l>Lássa, hogyan harcolunk a hazáér;</l>
					<l>Lássa víni a szabadság gyermekit,</l>
					<l>Kiket a hon szeretete felhevit.</l>
				</lg>
				<lg>
					<l>Nyolc karajcár napi bérünk; ez is jó,</l>
					<l>Ezer forint nyomorultnak: be szép szó!</l>
					<l>De nem azért ontja vérét a magyar,</l>
					<l>Hanem mivel szolga lenni nem akar.</l>
				</lg>
				<lg>
					<l>Kétszázezer jó katonánk fegyverbe,</l>
					<l>Kétszer annyi fiatalság heverve;</l>
					<l>Négyszer annyi derék férfi, ha kell, több:</l>
					<l>Hát ha ez is valamennyi fegyvert köt!</l>
				</lg>
				<lg>
					<l>Talpra fiúk! kiállottuk a nagyját:</l>
					<l>Keserülje meg a nemzet haragját</l>
					<l>Akár német, akár muszka, akármi,</l>
					<l>Ha merészel orrunk alá piszkálni.</l>
				</lg>
				<p>(1849)</p>
			</div>
		</body>
	</text>
</TEI>