<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyJ_00597_2715" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÖLDÖKLŐ ANGYAL</title>
				<author>
					<persName>
						<surname>Arany</surname>
						<forename>János</forename>
					</persName>
					<date from="1817" to="1882">1817-1882</date>
					<idno type="VIAF">95251869</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">167</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÖLDÖKLŐ ANGYAL</title>
					<author>
						<persName>
							<surname>Arany</surname>
							<forename>János</forename>
						</persName>
						<idno type="VIAF">95251869</idno>
					</author>
					<relatedItem type="copyText">
						<bibl>
							<title>Arany János összes költeményei</title>
							<date when="1997-11-12"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00597"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÖLDÖKLŐ ANGYAL</head>
				<p>I.</p>
				<lg>
					<l>Elzönge oltár zsámolyán</l>
					<l>A „holtodiglan - holtomiglan.”</l>
					<l>Férj a legény, nő a leány;</l>
					<l>Áll a menyegző napja vigan.</l>
					<l>Ősz Bay háza, e komor</l>
					<l>Hajlék, örömtől pezsgve forr:</l>
					<l>Minden zugában oly tele</l>
					<l>Torokkal harsog a zene,</l>
					<l>Hogy át- meg átrezeg bele</l>
					<l>A vén fal, mintha érzene.</l>
					<l>A nagy szobák, a bő terem,</l>
					<l>Nem hallgatóznak néptelen</l>
					<l>És a belőlük elvadult</l>
					<l>Visszhang - ki minden ott esett</l>
					<l>Kicsiny neszt oly mohón lesett -</l>
					<l>Most rengeteg közé vonult.</l>
					<l>Zászlók, sikárolt fegyverek,</l>
					<l>Cserággal ékes címerek,</l>
					<l>És néhol egy kép a falon,</l>
					<l>(Kövér szinekben dúska rajz)</l>
					<l>És jobbra, balra boldog arc:</l>
					<l>Előre hátra vígalom!</l>
					<l>Mert első nász ez a mai,</l>
					<l>Mit ünnepel a vén Bay,</l>
					<l>Mióta elmult az övé:</l>
					<l>Mióta oltárhoz vivé</l>
					<l>Azt, aki már csak néhai.</l>
					<l>Első, utolsó... Haj! korán,</l>
					<l>Évek következő során</l>
					<l>Hullottak sirba gyermeki,</l>
					<l>Örömét oly gyorsan elvivén,</l>
					<l>Amily hamar hozák neki.</l>
					<l>S gazdátlanúl maradt szivén</l>
					<l>Oly sok apai szeretet;</l>
					<l>De ő megőrzé ezeket,</l>
					<l>Mig, kései vigasz gyanánt,</l>
					<l>Fiai helyett nyert egy leányt,</l>
					<l>Hogy annak adná mind együtt</l>
					<l>Szerelmét, mely szivébe gyült.</l>
				</lg>
				<p>II.</p>
				<lg>
					<l>„Helyet!” - Menyasszonytáncra jő</l>
					<l>Szép Anna s a derék Jenő;</l>
					<l>A vőlegény s kit jobb karára</l>
					<l>Fűzött, szemérmetes arája.</l>
					<l>A férfi büszke, gyors, merész;</l>
					<l>Dacos, kihívó módra néz</l>
					<l>És mintegy azt jelenti arca:</l>
					<l>E boldogság nem fog ki rajta</l>
					<l>De a hölgy inkább csüggeteg,</l>
					<l>Szemei földre függenek,</l>
					<l>Szokatlan érzéstől remeg,</l>
					<l>Ugy, mintha felriasztott vére</l>
					<l>Özön boldogságától félne,</l>
					<l>Ama boldogságtól, miért</l>
					<l>Talán sokall is ennyi bért</l>
					<l>S míg áldozatúl nem esék,</l>
					<l>Lázad a szűzi büszkeség.</l>
					<l>Magyar leánykint - nem henyén,</l>
					<l>Hivalkodásban - nőve fel,</l>
					<l>Az apai lak tűzhelyén</l>
					<l>Oly ép maradt e szűz kebel,</l>
					<l>Mint a gyümölcs, mint a gerezd,</l>
					<l>Melyen érettség hamva rezg,</l>
					<l>De illető kéz nem nyomott</l>
					<l>Reá még szennyet és nyomot.</l>
					<l>Előtte a szerelmi vágy,</l>
					<l>Hosszú napok, álmatlan ágy,</l>
					<l>Fülmile szó, rejtett magány</l>
					<l>Holdas, sejtelmes éjszakán, -</l>
					<l>A seb, mit a szem nyila vág,</l>
					<l>A támadó s védő csaták</l>
					<l>Az édes győzedelmek és</l>
					<l>Az édesebb legyőzetés, -</l>
					<l>A titkos óra, esti hely,</l>
					<l>Virágbeszéd, vagy bármi jel,</l>
					<l>Ág-moccanás, lomb-zörrenet,</l>
					<l>A néma kérdés, felelet,</l>
					<l>A csalfa „nem” s hév „igen”-ek:</l>
					<l>Előtte ismeretlenek.</l>
					<l>Igaz, hogy vére könnyű folyama</l>
					<l>Futtában olykor meg-megdobbana,</l>
					<l>Ha közelén ifjú leventék</l>
					<l>- Mint szilaj őzet - megrebbenték:</l>
					<l>De helyrepótlá gyors szökése</l>
					<l>A veszteséget csakhamar -</l>
					<l>És újra higgadt lőn verése,</l>
					<l>Nyomot nem ejte a zavar.</l>
					<l>Ma is, midőn oltár előtt,</l>
					<l>Szeretni esküvé Jenőt,</l>
					<l>Nem volt ez ifju kebelen</l>
					<l>Se gyűlölet, se szerelem.</l>
					<l>Tizennyolc év öntudata,</l>
					<l>S főkép atyja kivánata</l>
					<l>Akár jogúl, akár okul,</l>
					<l>Elég volt, hogy kezet ada.</l>
					<l>A szív? előtte oly csecsebecse,</l>
					<l>Minek nem tudja, ha van is, becse;</l>
					<l>A szívre ő kicsit adott:</l>
					<l>Tán lételét sem érezi;</l>
					<l>Miként nem szoktuk érzeni</l>
					<l>Az ép egészséges tagot.</l>
					<l>Ő erre mind nem gondola;</l>
					<l>S gondolna bár, mit mondana?</l>
					<l>„Hisz’ ő mindenkit úgy szeret:</l>
					<l>Miért ne épen ez egyet?!”</l>
					<l>Szivét alig zavarja más,</l>
					<l>Mint a szokatlan változás,</l>
					<l>Egy édes, lázas sejtelem,</l>
					<l>Mely jól esik de mit nem ért,</l>
					<l>Melyet szégyenl s nem tudja mért:</l>
					<l>Maga magának rejtelem.</l>
				</lg>
				<p>III.</p>
				<lg>
					<l>Most a hegedű és oboj[193]</l>
					<l>Mélán merengő bús-komoly</l>
					<l>Méltóságos zenéje foly;</l>
					<l>És átrezeg a dallamon</l>
					<l>Egy szende, lassu cimbalom.</l>
					<l>Most elbocsátja hölgye kis kezét</l>
					<l>A vőlegény és halkan visszalép;</l>
					<l>Mértékre illeszti bokáit,</l>
					<l>És mintha súgár jegenye</l>
					<l>Szellők dalára lejtene:</l>
					<l>Úgy andalog, külön, sokáig.</l>
					<l>És szembe, mindig szembe járja,</l>
					<l>Mozdúlatit követve, párja,</l>
					<l>Ki mindenben és mindenütt</l>
					<l>Őtőle vár, őtőle függ,</l>
					<l>Őrája néz, mint hold a napra</l>
					<l>Kitől szelídebb fényét kapja.</l>
					<l>De majd élénkül a zene</l>
					<l>Vidámul a tánc is vele,</l>
					<l>Merészebb a nyirettyű, - s olykor</l>
					<l>Egy réztülök mély öble horkol.</l>
					<l>És délcegebb és bátorabb -</l>
					<l>És majd közelb, majd távolabb</l>
					<l>Jár a legény - míg, mintegy díjul,</l>
					<l>A szép arával összesímul.</l>
					<l>Művészi lépteit kimérve</l>
					<l>Majd bal felé, majd jobb felé</l>
					<l>Forgatja most azt, de kimélve,</l>
					<l>Mint a zene mérsékelé.</l>
					<l>A hölgy pedig fordúl vele,</l>
					<l>De úgy lép, mintha lengene</l>
					<l>S lábak helyett a hosszu öltöny</l>
					<l>Redői tartanák a földön.</l>
					<l>Egy fordulat még! és Jenő</l>
					<l>Magára hagyja kedvesét;</l>
					<l>Harsány zenébe tör elő</l>
					<l>A trombita és klarinét.</l>
					<l>Vidám toborzó lángja kel,</l>
					<l>Mitől a vér gyorsan szökell,</l>
					<l>A sarkantyú mértékre peng,</l>
					<l>A hó kebel gyér fátyla reng;</l>
					<l>A szív siet, az arc tüzes,</l>
					<l>A szem ragyog - szemet keres...</l>
					<l>S ha majd fokonként, a zene</l>
					<l>Szilaj csárdásba átmene</l>
					<l>Nem lejt az ifju már külön:</l>
					<l>Mint villanyszikra pattan át</l>
					<l>S hévvel ragadja meg ölön</l>
					<l>Mosolyra gyult menyasszonyát.</l>
					<l>A hölgy pedig kendős kezét</l>
					<l>Nyugasztja vőlegénye vállán</l>
					<l>És perdül - egy darabbá válván,</l>
					<l>(Mikéntha része volna csak</l>
					<l>Vagy szárnya a gyors ifjunak),</l>
					<l>Mig pajkosan lebbenti szét</l>
					<l>A szellő suhogó mezét.</l>
					<l>De végre a szilaj zene</l>
					<l>(Mintha fáradtan dőlne le)</l>
					<l>Ketté szakadván hirtelen</l>
					<l>Megcsöndesül a táncterem:</l>
					<l>S a hölgy, kit a legény vezet,</l>
					<l>Pihegve néz ülőhelyet.</l>
				</lg>
				<p>IV.</p>
				<lg>
					<l>De „három a tánc!” így riad:</l>
					<l>Pihenni most még nem szabad;</l>
					<l>Gyöngéden visszakészti hát</l>
					<l>Jenő fáradt menyasszonyát.</l>
					<l>Együtt feláll több fiatal legény</l>
					<l>Az ugrós táncba vígszökellve mén,</l>
					<l>S mint hajdan Róma hősei</l>
					<l>Vendég szabin leányokat,</l>
					<l>Társul magához lejteni</l>
					<l>Hölgyet szemel, hölgyet ragad.</l>
					<l>Most a szilárd tölgy deszka pad</l>
					<l>Dübögve majdnem leszakad;</l>
					<l>Száz pár mozog, egyszerre mind,</l>
					<l>Lesz véghetetlen labyrinth,</l>
					<l>Egy összeszőtt-font tömkeleg,</l>
					<l>Megfoghatatlan egyveleg,</l>
					<l>Melyben, ahány pár, annyiféle</l>
					<l>A tánc alakja és szeszélye,</l>
					<l>Mégis azonegy zenemérték</l>
					<l>Kormányozza mindenki léptét.</l>
					<l>Ennek kimért mozgása dölyf;</l>
					<l>Az csúszni látszik, mintha kérne;</l>
					<l>Amaz, sebes szemmel kisérve,</l>
					<l>Galambját űzi, mint az ölyv.</l>
					<l>Itt jobbra balra, a terem</l>
					<l>Széltében egy oldalfelez,</l>
					<l>Mint a hajó a tengeren</l>
					<l>Midőn széllel szemközt evez.</l>
					<l>Ott egy ledér ölelni tárja</l>
					<l>Keblét, s midőn rádőlne párja</l>
					<l>Csalfán odább áll s neveti,</l>
					<l>Hogy a cserbenhagyott leány</l>
					<l>Pirulva megfenyegeti, -</l>
					<l>Kit mégis rászed azután.</l>
					<l>Ez csattogó sarkán dobol,</l>
					<l>Az társa helyt más nőt rabol,</l>
					<l>S büszkén mosolyg az elcsapott</l>
					<l>Félvállról, hogyha ő is mást kapott.</l>
					<l>De vajmikép irhassam én le,</l>
					<l>Oh nemzetem, szép táncodat!</l>
					<l>Busúlni és vigadni, mint te,</l>
					<l>Tud-e más nép az ég alatt?</l>
					<l>Ezt látni kell és érezni,</l>
					<l>Mint a magyar sziv érezi,</l>
					<l>Mint érezhette egykoron</l>
					<l>Ama nász népe, melynek én</l>
					<l>Széles jókedvét vázolom.</l>
					<l>„Hajrá!” riad némely legény,</l>
					<l>A másik igy: „csováld! csováld!”</l>
					<l>A harmadik dévaj pedig</l>
					<l>Egy „szembe szívem”-et kiált:</l>
					<l>Midőn az ajtó küszöbén</l>
					<l>Megáll egy fáradt jövevény,</l>
					<l>Egy por-belepte vén csatár</l>
					<l>És így üvölt:</l>
					<l>„Jön a török! jön a tatár!”</l>
				</lg>
				<p>V.</p>
				<lg>
					<l>E szókra az ijedt zenész</l>
					<l>Elejti kongó műszerét;</l>
					<l>A vígadó nép összenéz,</l>
					<l>Megfagyni érzi szíverét.</l>
					<l>A tánc hevétől felpirult</l>
					<l>Arcokra sápadtság borult;</l>
					<l>Hasonló a kisérteti</l>
					<l>Szinhez, midőn éjjel szesz ég,</l>
					<l>S egy dőre társaságra kék</l>
					<l>Világát rémesen veti.</l>
					<l>A szó zavartan tétovázék,</l>
					<l>S az ajk kilincsét nem lelé,</l>
					<l>Mint az, kinek fején a ház ég</l>
					<l>És nem lel útat kifelé.</l>
					<l>A legszemesb lélekjelenlét</l>
					<l>Sem látta a teendők rendjét,</l>
					<l>Csak tapogatva keresett,</l>
					<l>Keresvén a vezérfonalt,</l>
					<l>Mely most, e meglepő, zavart</l>
					<l>Percben, kezéből kiesett.</l>
					<l>Majd lőn tolongás összevissza,</l>
					<l>Egy eszme: „fussunk!” lett közös,</l>
					<l>„Hová?” az mindegy, közönyös,</l>
					<l>Azt kiki véletlenre bizza.</l>
					<l>De most gátolva lép elő</l>
					<l>A vőlegény, harcos Jenő:</l>
					<l>Kardját feszíti hirtelen</l>
					<l>Keresztül az ajtófelen</l>
					<l>És felkiált:</l>
					<l>„Ha! mit jelentsen e dolog?</l>
					<l>Csak nem leszünk mind asszonyok?</l>
					<l>Ám fusson el a védtelen,</l>
					<l>A gyönge kor, a gyönge nem;</l>
					<l>Még van idő: még a veszély</l>
					<l>Elől vonúlhat a madár;</l>
					<l>Csak most borul a láthatár,</l>
					<l>Alig jelentve némi szél</l>
					<l>A vészt, melynek morajja kél,</l>
					<l>Mely mintegy álmában beszél.</l>
					<l>Ám fusson el, ki vén, ki nő:</l>
					<l>Lesz menekülni hely, idő.</l>
					<l>Hanem mi, kik ama nevet</l>
					<l>Hordjuk, mely büszkévé tehet,</l>
					<l>Mely, csak kiejtve szárazon,</l>
					<l>A bátorsággal egyazon -</l>
					<l>Mi férfiak!... a férfi küzd,</l>
					<l>Futásban néki nincsen üdv,</l>
					<l>Acél- csöngetve vár acélt,</l>
					<l>Keresve kerüli a veszélyt.</l>
					<l>Mit csevegek, mint egy mesélő!</l>
					<l>Futni korán, habozni késő:</l>
					<l>Munkára! lássuk, hogy kiki</l>
					<l>Hány főt bir állítani ki.</l>
					<l>Gyűlőhely: e ház udvarán;</l>
					<l>Idő: egy óra lesz talán,</l>
					<l>Ha a sietség öt-hat percnyi</l>
					<l>Toldással önként meg nem szerzi.</l>
					<l>S ha összegyült a kis csapat,</l>
					<l>Meglátjuk mi dolog akad;</l>
					<l>Csatlakozunk majd oda, hol</l>
					<l>Nem ingyen foly a vér, ha foly.</l>
					<l>Vezérhez, akinek csata</l>
					<l>Előtt még nincsen vert hada;</l>
					<l>Sereghez, mely, amerre az út</l>
					<l>Rövidebb, mindig arra fut:</l>
					<l>Nem hátra, míg előre tud.”</l>
				</lg>
				<p>VI.</p>
				<lg>
					<l>Immár az összegyült csapat</l>
					<l>Vár indulási jelszavat:</l>
					<l>Maga Jenő késik csupán</l>
					<l>Szép Anna mellett búcsuján.</l>
					<l>Nem fog soká tartani az:</l>
					<l>Bucsúja nem meddő panasz,</l>
					<l>Mit a pityergéssé fajult</l>
					<l>Erőtlenség órákra nyujt.</l>
					<l>Bucsúja férfias, rövid:</l>
					<l>De arca rögtön elsötétül</l>
					<l>Amint elválna hitvesétül;</l>
					<l>Fájlalja pusztult örömit.</l>
					<l>Fájlalja, hogy első heve</l>
					<l>Oly hirtelen lépést teve:</l>
					<l>Álbüszkeségét, önmagában</l>
					<l>Átkozza... de későn, hiában.</l>
					<l>Mit tehet ő? csekély hada?</l>
					<l>Mit egy reménytelen csata?</l>
					<l>Bujdosva bár, üldözve bár,</l>
					<l>Nem boldogabb-e a páros madár,</l>
					<l>A rengeteg páros vada?</l>
					<l>Így elveszítni mindenét:</l>
					<l>Mint Ádám egykor Édenét...</l>
					<l>Nem annyit - ah! el nem veszett,</l>
					<l>Nem vetteték Édenre zár,</l>
					<l>Mielőtt a bűnös földi pár</l>
					<l>Minden gyümölcsöt élvezett!</l>
					<l>Kebellázító sejtelem</l>
					<l>Kigyói marják szertelen,</l>
					<l>........................</l>
				</lg>
				<p>(Itt a kézirat félbeszakad)</p>
			</div>
		</body>
	</text>
</TEI>