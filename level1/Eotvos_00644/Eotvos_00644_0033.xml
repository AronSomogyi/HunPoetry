<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Eotvos_00644_0033" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A ZÁSZLÓTARTÓ.</title>
				<author>
					<persName>
						<surname>Eötvös</surname>
						<forename>József</forename>
					</persName>
					<date from="1813" to="1871">1813-1871</date>
					<idno type="VIAF">64044769</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">710</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A ZÁSZLÓTARTÓ.</title>
					<author>
						<persName>
							<surname>Eötvös</surname>
							<forename>József</forename>
						</persName>
						<idno type="VIAF">64044769</idno>
					</author>
					<relatedItem type="copyText">
						<bibl>
							<title>Eötvös József összes költeménye</title>
							<date when="1998-07-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00644"/>
							<respStmt>
								<resp>Original Electronic Edition</resp>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A ZÁSZLÓTARTÓ.</head>
				<p>I.</p>
				<lg>
					<l>Gyásztérein Mohácsnak</l>
					<l>Megszűnt a nagy csata,</l>
					<l>Tört vértek s fegyverek közt</l>
					<l>Fekszik sok dalia.</l>
				</lg>
				<lg>
					<l>S hol annyi bátor küzdött,</l>
					<l>Oly sok szű vérezett,</l>
					<l>Az esti szellő sóhajt</l>
					<l>A gyászmező felett.</l>
				</lg>
				<lg>
					<l>Ébren csak egy vitéz még</l>
					<l>Az ezerek közül;</l>
					<l>Romján a dúlt hazának</l>
					<l>Csak ő tekint körül.</l>
				</lg>
				<lg>
					<l>Vér foly le homlokáról,</l>
					<l>Széttörve fegyvere,</l>
					<l>Egész csak még a zászló, -</l>
					<l>Ezt tartja hős keze.</l>
				</lg>
				<lg>
					<l>Ezt tartja és körűlnéz,</l>
					<l>Számitva társait:</l>
					<l>És lám egy sem hiányzik,</l>
					<l>Mind, mind jelen van itt.</l>
				</lg>
				<lg>
					<l>Ki reggel véle jött el,</l>
					<l>Mind megmaradt helyén -</l>
					<l>Keblében mély sebekkel,</l>
					<l>Szenny nélkül fegyverén.</l>
				</lg>
				<lg>
					<l>S ő föltekint az éghez:</l>
					<l>»Légy áldva Istenem!</l>
					<l>Sok bajnokunk veszett el,</l>
					<l>De Árpád népe nem.</l>
				</lg>
				<lg>
					<l>A nép, mely ily csatát veszt,</l>
					<l>Mely halni így tudott,</l>
					<l>Feltámad még a sírból</l>
					<l>S még egyszer élni fog«.</l>
				</lg>
				<lg>
					<l>Így szól, és most tovább megy</l>
					<l>A pusztult téreken;</l>
					<l>Már csak lépése hangzik</l>
					<l>S a táj csendes leszen.</l>
				</lg>
				<p>II.</p>
				<lg>
					<l>Mély völgynek rejtekében</l>
					<l>Áll egy magányos lak,</l>
					<l>Fölötte zúg a fenyves,</l>
					<l>Alatta a patak.</l>
				</lg>
				<lg>
					<l>A völgy körűl a Mátra</l>
					<l>Magaslik ég felé,</l>
					<l>Miként ha nagy falával</l>
					<l>Nyugalmát védené.</l>
				</lg>
				<lg>
					<l>Felette tiszta égnek</l>
					<l>Borúl el kárpita,</l>
					<l>Áldásként öntve fényét</l>
					<l>A völgy virágira.</l>
				</lg>
				<lg>
					<l>S mig lenn a messze síkon</l>
					<l>Naponként harcz zajog,</l>
					<l>E tájnak nyugodalmát</l>
					<l>Csak ha a lomb susog -</l>
				</lg>
				<lg>
					<l>Zavarja, - s zúgó csermely</l>
					<l>S madárkák éneke.</l>
					<l>Itt élt régmúlt napokban</l>
					<l>Egy tisztelt remete.</l>
				</lg>
				<lg>
					<l>Nyugodtan, mint e bérczek,</l>
					<l>Tisztán, miként ege,</l>
					<l>S magányban, mint a csermely,</l>
					<l>Így folyt el élete.</l>
				</lg>
				<lg>
					<l>Hajdan, ifjabb korában,</l>
					<l>A dalia nevét</l>
					<l>Jól ismeré az ellen,</l>
					<l>S hatalmas fegyverét.</l>
				</lg>
				<lg>
					<l>S a hon, mely nem felejti</l>
					<l>Győzelmes bajnokát,</l>
					<l>Sokszor babérral fűzé</l>
					<l>Körűl hős homlokát.</l>
				</lg>
				<lg>
					<l>De hogy leszállt Mohácsnál</l>
					<l>E honnak csillaga</l>
					<l>S nem volt miért csatázzon</l>
					<l>A bátor dalia:</l>
				</lg>
				<lg>
					<l>E völgy nyugodt körében</l>
					<l>Rejté el bánatát;</l>
					<l>Szivét a bú emészti,</l>
					<l>A rozsda jó vasát.</l>
				</lg>
				<lg>
					<l>Most agg, hosszú napokban</l>
					<l>Sok évek folytak el;</l>
					<l>Haja galamb-fehér lett, -</l>
					<l>Nyugodtabb a kebel.</l>
				</lg>
				<lg>
					<l>S miként ha hó takarja</l>
					<l>A hervadt téreket,</l>
					<l>Csak itt-ott áll egy kóró</l>
					<l>A jég-lepel felett:</l>
				</lg>
				<lg>
					<l>Úgy hosszu életének</l>
					<l>Nehéz keservibül</l>
					<l>Csak itt-ott még egy emlék,</l>
					<l>Mely néha felmerül.</l>
				</lg>
				<lg>
					<l>De ha távol falukból</l>
					<l>A nép hozzája jött</l>
					<l>S az agg letérdepelve</l>
					<l>A feszület előtt,</l>
				</lg>
				<lg>
					<l>Éghez emelt kezekkel</l>
					<l>Könyörgé istenét,</l>
					<l>Hogy el ne hagyja veszni</l>
					<l>Letiprott nemzetét;</l>
				</lg>
				<lg>
					<l>Hogy el ne hagyja veszni</l>
					<l>A szép magyar hazát,</l>
					<l>Hogy el ne hagyja veszni</l>
					<l>Nagy Árpád magzatát:</l>
				</lg>
				<lg>
					<l>Akkor sejdíti néha</l>
					<l>Az ájtatos tömeg,</l>
					<l>Hogy bár e fej megőszült,</l>
					<l>Hogy bár e kéz remeg, -</l>
				</lg>
				<lg>
					<l>De egyiránt még ifjan</l>
					<l>Hevül ez agg kebel,</l>
					<l>Szemén a könnyek érte</l>
					<l>Még nem apadtak el.</l>
				</lg>
				<p>III.</p>
				<lg>
					<l>Igy múlt a hosszu élet;</l>
					<l>Kifáradt a kebel,</l>
					<l>Mit rég sejdít, most érzi:</l>
					<l>Hogy végre menni kell.</l>
				</lg>
				<lg>
					<l>S kiket sokszor szavával</l>
					<l>Vigasztalt bú között</l>
					<l>Még egyszer összegyüjti</l>
					<l>A kis kunyhó körött.</l>
				</lg>
				<lg>
					<l>»Oh légyetek üdvözölve</l>
					<l>Még egyszer, jámborok,</l>
					<l>Kik terhes életemnek</l>
					<l>Baráti voltatok.</l>
				</lg>
				<lg>
					<l>E hosszu földi pályán</l>
					<l>Végig kisértetek,</l>
					<l>Oh légyetek üdvözölve</l>
					<l>Utolszor, hív sereg!</l>
				</lg>
				<lg>
					<l>Egy kincset rejt e kunyhó.</l>
					<l>Mig ifjabb volt karom,</l>
					<l>Megvédtem; éltem eltelt;</l>
					<l>Most már rátok bízom«.</l>
				</lg>
				<lg>
					<l>Igy szól, s megy kunyhajába</l>
					<l>S egy zászlóval kilép;</l>
					<l>Terhétől karja reszket;</l>
					<l>Bámulva áll a nép.</l>
				</lg>
				<lg>
					<l>»Im kincsem! szebb napokban</l>
					<l>Királyom bízta rám, -</l>
					<l>Közötte száz veszélynek</l>
					<l>Mohácsnál hordozám.</l>
				</lg>
				<lg>
					<l>S sok évig a kunyhóban</l>
					<l>Őriztem kincsemet.</l>
					<l>Im itt van, szenny nem érte</l>
					<l>E szentelt színeket.</l>
				</lg>
				<lg>
					<l>Büszkén lobog, mint egykor</l>
					<l>Győzelmeink alatt;</l>
					<l>Sok elveszett Mohácsnál</l>
					<l>De zászlónk megmaradt.</l>
				</lg>
				<lg>
					<l>Mátyás fényes lakában</l>
					<l>A félhold űl Budán,</l>
					<l>S új zsarnokok jöhetnek</l>
					<l>A zsarnokok nyomán:</l>
				</lg>
				<lg>
					<l>De míg e zászló meglesz</l>
					<l>S élnek emlékeink,</l>
					<l>Nem fognak eltiporni</l>
					<l>Győzelmes ellenink.</l>
				</lg>
				<lg>
					<l>A hosszu éj után a</l>
					<l>Napnak kell jőnie,</l>
					<l>És a korány fuvalma</l>
					<l>Fölébred majd vele.</l>
				</lg>
				<lg>
					<l>S ha kéz lesz, mely e zászlót</l>
					<l>Fel birja tartani,</l>
					<l>E szellő a redőket</l>
					<l>Ki fogja bontani.</l>
				</lg>
				<lg>
					<l>És újra kardot fognak</l>
					<l>Az elszokott kezek,</l>
					<l>Melyek lánczot viselve</l>
					<l>Megerősbültenek.</l>
				</lg>
				<lg>
					<l>S megtisztul a töröktől</l>
					<l>Budának szent fala</l>
					<l>És újra ön-hazánk lesz,</l>
					<l>Mi börtönünk vala.</l>
				</lg>
				<lg>
					<l>De hol van, a ki tartsa</l>
					<l>Vészek között, a kéz?</l>
					<l>Hol van, ki védni birja</l>
					<l>Zászlónkat, a vitéz?«</l>
				</lg>
				<lg>
					<l>Szólt - s ím, a mint körűlnéz,</l>
					<l>Száz kar emelkedik</l>
					<l>És száz ajakról egy szó - - -</l>
					<l>Mind, mind ajánlkozik:</l>
				</lg>
				<lg>
					<l>»Kevés egy élet, egy kar,</l>
					<l>E terhet hordani,</l>
					<l>De mindnyájunkra bízzad</l>
					<l>S meg fogjuk tartani«.</l>
				</lg>
				<lg>
					<l>S a melyet elbocsáta,</l>
					<l>Száz kéz ragadja meg</l>
					<l>A zászlót, s most közöttük</l>
					<l>A nép felett lebeg.</l>
				</lg>
				<lg>
					<l>Ő látja, s megnyugodva</l>
					<l>Csukódik bé szeme;</l>
					<l>Hisz zálogát jövőnknek</l>
					<l>Jó kézbe tette le!</l>
				</lg>
				<p>1863.</p>
			</div>
		</body>
	</text>
</TEI>