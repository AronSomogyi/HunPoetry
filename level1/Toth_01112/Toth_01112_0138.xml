<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0138" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÁPRILIS</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">388</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÁPRILIS</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÁPRILIS</head>
				<lg>
					<l>Április, ó, Április,</l>
					<l>Minden csínyre friss!</l>
					<l>Faun-bokáju, vad suhanc,</l>
					<l>Újra itt suhansz!</l>
					<l>Vásott cigánykereked</l>
					<l>Porozza a tereket,</l>
					<l>Repül a szemét,</l>
					<l>Levegőbe parazsat</l>
					<l>Hintegetsz és darazsat,</l>
					<l>Illatot s zenét!</l>
				</lg>
				<lg>
					<l>Némely ingó és rügyes</l>
					<l>Ág végére már</l>
					<l>Küldöd: kússzék az ügyes -</l>
					<l>Katicabogár,</l>
					<l>Mint árbócra egy piros,</l>
					<l>Pettyes zubbonyú,</l>
					<l>Fürge lábú és csinos</l>
					<l>Kis matrózfiú!</l>
					<l>Kémleli a láthatárt:</l>
					<l>Mennyi fény! Mi az?</l>
					<l>S zümmög zengő, napba tárt</l>
					<l>Szárnyakkal: tavasz!</l>
				</lg>
				<lg>
					<l>Szunnyad még a tél-mező,</l>
					<l>Fáradt, vén paraszt,</l>
					<l>Fűszakálla csendbe nő,</l>
					<l>Megcibálod azt,</l>
					<l>Majd meg méznél illatosb</l>
					<l>Szellőfésüvel</l>
					<l>Fésülöd, s szólsz: hé, de most,</l>
					<l>Lomha szolga, fel!</l>
					<l>Szundikálás volt elég,</l>
					<l>Vár az új robot,</l>
					<l>Mit álmodtál, vén cseléd,</l>
					<l>Krumplit vagy zabot?</l>
				</lg>
				<lg>
					<l>S reszket s kacag a liget,</l>
					<l>Cserje meg bozót,</l>
					<l>Gyenge bőrü testüket</l>
					<l>Úgy csiklándozod;</l>
					<l>Minden erdő egy bolond</l>
					<l>Hejehuja-hely,</l>
					<l>Nincsen még seholse lomb,</l>
					<l>Csak virágkehely:</l>
					<l>Izzad még a levelek</l>
					<l>Vajudó rügye,</l>
					<l>S a szirom már lepereg:</l>
					<l>Csókos szél vigye...</l>
				</lg>
				<lg>
					<l>S átsuhansz a városon,</l>
					<l>Bérházak felett,</l>
					<l>Felragyog sugároson</l>
					<l>Sok vak emelet:</l>
					<l>Reszkető, bibor varázs,</l>
					<l>Vén kémény fala,</l>
					<l>Lányszemszínű kék parázs</l>
					<l>A szelíd pala.</l>
					<l>Mély, sötét udvar felett</l>
					<l>Négyszögű egen</l>
					<l>Táncos lábad emeled,</l>
					<l>Mint halk szőnyegen.</l>
				</lg>
				<lg>
					<l>S padlásablakot, kitört</l>
					<l>Sarkon fordulót,</l>
					<l>Villogtatsz, mint zsebtükört</l>
					<l>Pajkos nebulók:</l>
					<l>Zsupsz! a földre hull a fény!</l>
					<l>S ím a szenny alól</l>
					<l>Nyűtt hang sír, tán a szegény</l>
					<l>Por maga dalol?</l>
					<l>Vak lap-árus: eleven</l>
					<l>Bús utca-szemét</l>
					<l>Sütkérez a melegen,</l>
					<l>S nyitja holt szemét...</l>
				</lg>
				<lg>
					<l>Április, ó, Április!</l>
					<l>Míg tánccal suhansz,</l>
					<l>Látogass meg engem is,</l>
					<l>Víg örök suhanc,</l>
					<l>Hisz egy régi kikelet</l>
					<l>Furcsa reggelén</l>
					<l>Együtt érkeztem veled</l>
					<l>Földi útra én:</l>
					<l>Szólt arany szimfónia</l>
					<l>Napfény-húrokon,</l>
					<l>S bölcsőmnél te, fény fia,</l>
					<l>Álltál, víg rokon!</l>
				</lg>
				<lg>
					<l>Április-testvérem, ó!</l>
					<l>Hol van az a kor?</l>
					<l>Ifjuságom hervadó</l>
					<l>Kankalin-csokor,</l>
					<l>Elpártoltam tőled én,</l>
					<l>Nem veszed zokon?</l>
					<l>Hej, beteg s fanyar legény</l>
					<l>A régi rokon:</l>
					<l>Ha a tavaszt élvezi,</l>
					<l>Nézvén langy egét,</l>
					<l>Bánatát is felveszi,</l>
					<l>Mint szemüvegét...</l>
				</lg>
				<lg>
					<l>Április, ó, Április!</l>
					<l>Símogass, vezess!</l>
					<l>Hadd legyek ma újra kis</l>
					<l>Jó öcséd, kezes,</l>
					<l>Hadd feküdjem tarka fák</l>
					<l>Alján inni fényt,</l>
					<l>Míg arcomba szöcske vág,</l>
					<l>Zöld parittyaként,</l>
					<l>Míg szememre patyolat</l>
					<l>Szirom lengve jön,</l>
					<l>S kis selyem-sátra alatt</l>
					<l>Megbúvik a könny...</l>
				</lg>
				<lg>
					<l>Ó, tán akkor, míg a méz</l>
					<l>Színű nap lehull,</l>
					<l>Bordám közül a nehéz</l>
					<l>Szív is elgurul,</l>
					<l>Imbolyog még, menni fél,</l>
					<l>Majd gyáván, sután,</l>
					<l>Bíbor labda, útra kél</l>
					<l>Tűnő nap után:</l>
					<l>Táncol, ugrik, fellebeg,</l>
					<l>Enyhén száll tova,</l>
					<l>Felfogják a fellegek,</l>
					<l>S nem fáj már soha...</l>
				</lg>
			</div>
		</body>
	</text>
</TEI>