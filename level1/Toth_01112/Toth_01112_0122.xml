<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0122" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ARANY JÁNOS ÜNNEPÉRE</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">411</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ARANY JÁNOS ÜNNEPÉRE</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ARANY JÁNOS ÜNNEPÉRE</head>
				<p>1917. március</p>
				<lg>
					<l>Ó, költőnk! Jajjá feketül a szó,</l>
					<l>Mit ünnepedre piros dalba fontunk,</l>
					<l>A szárnyas íge tört s akadozó:</l>
					<l>Sóhaj a szünjelünk, s könnycsepp a pontunk!</l>
					<l>Ó, most, emléked templomába térve,</l>
					<l>Bár áhitat szelíd keze vezet,</l>
					<l>S bár ajtó csukva és ablak betéve,</l>
					<l>Vért szűr keresztül fönn a mennyezet...</l>
				</lg>
				<lg>
					<l>Most a világ künn egy bibor mocsár,</l>
					<l>Fölötte a Végzet vas csőre villog:</l>
					<l>Szépség s Igazság hullájára vár,</l>
					<l>S arany fényű szemük már törve csillog;</l>
					<l>Véres mocsár, vak babyloni tenger!</l>
					<l>Mellette a lélek zokogva ül,</l>
					<l>Hárfáját - ó, hogy zengjen tört ütemmel? -</l>
					<l>Csüggni akasztja reménytelenül...</l>
				</lg>
				<lg>
					<l>Mit zengjen ünnepedre? - hull a vér,</l>
					<l>Csak zuhog, omlik, árad egyre, árván,</l>
					<l>Március bús esője! át nem ér</l>
					<l>Rajta sugár, át nem töri szivárvány;</l>
					<l>Ó, nem él igazán már, aki él is,</l>
					<l>Március napja bíbor éjbe vész,</l>
					<l>Fáj már nekünk az édes, ifju szél is:</l>
					<l>Kilehelt lelkek terhétől nehéz...</l>
				</lg>
				<lg>
					<l>És mégis! hadd nézzen ma rád szemünk,</l>
					<l>Inni fényed e körül-komor éjben;</l>
					<l>Éltél te is kort, melyben nemzetünk</l>
					<l>Szíve már lassult tépett kebelében;</l>
					<l>Te is “tapintád üterét” idődnek,</l>
					<l>A “messzi lüktetést” lesvén busan,</l>
					<l>S hit és remény szelíd fái kidőltek,</l>
					<l>S vak lombu gyász burjánzott fel dusan...</l>
				</lg>
				<lg>
					<l>És te álltad a keserű zimankót,</l>
					<l>S bár összezúzva, csak zengtél tovább,</l>
					<l>Szent rímeket faragtál, drága mankót,</l>
					<l>Bénult lelkeknek meghitt gyámolát;</l>
					<l>Vastag üvegek lencséi mögül</l>
					<l>Gyenge szemed és erős lelked fénye</l>
					<l>Mint gyujtópontba: a szivekbe gyűlt,</l>
					<l>Versedben lélegzett a lét reménye...</l>
				</lg>
				<lg>
					<l>Törékeny testben nagy lélek, szilárd -</l>
					<l>Veszélyes volt bár férfias dal s eszme,</l>
					<l>Zengtél, azért is, büszke “velszi bárd”,</l>
					<l>Nehogy jobb érzésünk végképp kiveszne;</l>
					<l>Ó, lobogj nékünk most is, drága lélek,</l>
					<l>Te adj erőt, dalunknak lelke légy,</l>
					<l>Tüzes lángnyelve tavasz ünnepének,</l>
					<l>Szálld meg a költők csüggedt kebelét...</l>
				</lg>
				<lg>
					<l>Bántják ma is a költőt, hogyha szíve</l>
					<l>Túlcsordul a szörnyű kínok között,</l>
					<l>Lészen, mint ősi mondánk csodagíme,</l>
					<l>Magyar Meótisz lápján üldözött!</l>
					<l>Örök sors! fut a bús gím, fedve vérrel,</l>
					<l>S nyomán a nyilas Hunor és Magyar</l>
					<l>Önkénytelen is szebb tájakra ér el,</l>
					<l>Miket előle még vakság takar...</l>
				</lg>
				<lg>
					<l>Ó, mesterünk, ma nincs erőnk kimérni</l>
					<l>Szent nagyságod minden elemeit,</l>
					<l>De szívünket mint élő delej éri</l>
					<l>Verseid lelke s megelevenít:</l>
					<l>Varázsos áram, vérünkké kereng,</l>
					<l>És új dalt kezd a költők csüggedt céhe,</l>
					<l>Dalt, mely mély vágyak ütemére zeng,</l>
					<l>Jajdulva benne szebb jövendők éhe!</l>
				</lg>
				<lg>
					<l>Ó, zúgd dalod lelkünkbe, drága áram! -</l>
					<l>Míg rá őrült világunk felfigyel,</l>
					<l>S mellét szelíd sohaj emelve lágyan,</l>
					<l>A fegyvert megborzadva ejti el;</l>
					<l>Harsogjanak szent, bátor zengzetek,</l>
					<l>Míg minden szemből hő könnyek ömölnek,</l>
					<l>S a vérvesztéstől bágyadt nemzetek</l>
					<l>Zokogva egymás kebelére dőlnek...</l>
				</lg>
			</div>
		</body>
	</text>
</TEI>