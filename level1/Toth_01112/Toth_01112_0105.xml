<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0105" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">OKTÓBER</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">323</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>OKTÓBER</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>OKTÓBER</head>
				<lg>
					<l>A levegő hideg, kék és merev,</l>
					<l>S sziszegve metszi éles cirpelés,</l>
					<l>Mint bánya mélyén a kék érceret</l>
					<l>A zengő fúró. Már a fény kevés.</l>
					<l>A sötét ég tisztára van seperve,</l>
					<l>A láthatár fakó vonal, üres, -</l>
					<l>Vízszintes közönyét ezüst s veres</l>
					<l>Tornyok nem gyujtják fel már. Komor este.</l>
				</lg>
				<lg>
					<l>Október. Pompa és szín nincs tovább.</l>
					<l>Ó, mikor még arany fény lihegett,</l>
					<l>S tömör bíbor és roskadó brokát</l>
					<l>Fedte a kéjes, ájult ligetet...</l>
					<l>Már meztelen az erdő. Végesvégig</l>
					<l>A züllött úton roncs, bú és szemét.</l>
					<l>Korhadó tönkök. Egy nyirkos, setét</l>
					<l>Kórón vén varjú hamvas hasa kéklik.</l>
				</lg>
				<lg>
					<l>Ősz, fáradt isten! - csendes és unott,</l>
					<l>Kinek halavány ujjaid közül</l>
					<l>Arany hullt, s már aranyaid unod,</l>
					<l>Szeretsz-e? - lelkem hozzád menekül.</l>
					<l>Szemed sárga, hűvös nézését küldd le</l>
					<l>A szívemig a hervadt végtelenből,</l>
					<l>Ím hozzád búsan és keserűn leng föl</l>
					<l>Eltűnődésem lassú tömjénfüstje...</l>
				</lg>
				<lg>
					<l>Mért élek én - s boldog mért nem vagyok?</l>
					<l>Mért fáj ez örök, tűnődve kuporgó</l>
					<l>Magány? - és máskor mégis mért sajog</l>
					<l>Magányért lelkem? Ó, lélek, te forró</l>
					<l>Tropikus homok! mért hajtasz virágot:</l>
					<l>Gyönyörű vágyat s jaj, gyökértelent?</l>
					<l>Arany gyümölcsöt a nagy őszi csend</l>
					<l>Nekünk nem hoz, csak bút, beteg sirámot...</l>
				</lg>
				<lg>
					<l>Ó, ez a vak, szeszélyes földi élet</l>
					<l>Adott-e kincset, mely ma is enyém?</l>
					<l>Vagy, mit ha bús szemem vizsgálva nézett,</l>
					<l>Nem halt el róla szomorún a fény?</l>
					<l>Mily szent iramban nyargalnak a lázak,</l>
					<l>S mily sánta mind a beteljesedés...</l>
					<l>Ez hát az élet-lecke? - e kevés</l>
					<l>Bölcsesség? - ez a lemondó alázat?...</l>
				</lg>
				<lg>
					<l>És mégis, míg elnézem csendesen</l>
					<l>A vízesést, mely mint roppant szalag,</l>
					<l>Ezüst gépszíj egy örök kereken,</l>
					<l>Az esti sziklán zúgva leszalad,</l>
					<l>- Kitárja újra reszketőn, sután</l>
					<l>Kelyhét a vágy, a lélek bús virága,</l>
					<l>Az árva, bíbor kelyhet minden drága</l>
					<l>Nagyszerűségek napfénye után...</l>
				</lg>
				<lg>
					<l>És fáj az elmúlás... mint egykor, régen,</l>
					<l>Mikor még mint gyerek, szelíd, zömök,</l>
					<l>Ebéd után, kora őszi sötétben</l>
					<l>Ültem az elhagyott asztal mögött:</l>
					<l>Szomorkodtak a félbehagyott étkek...</l>
					<l>Poharak alján tompa tűz... a torta</l>
					<l>A halvány tálcán búsan bújt csoportba...</l>
					<l>S egyszerre, furcsán, szememben könny égett...</l>
				</lg>
			</div>
		</body>
	</text>
</TEI>