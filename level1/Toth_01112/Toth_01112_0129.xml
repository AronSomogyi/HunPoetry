<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0129" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÖRÖK TAVASZBAN JÁRNÉK...</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">287</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÖRÖK TAVASZBAN JÁRNÉK...</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÖRÖK TAVASZBAN JÁRNÉK...</head>
				<lg>
					<l>Örök tavaszban járnék, melyben a rügyek barna</l>
					<l>Puháján új levél görbül már szeliden,</l>
					<l>Mint enyhe nap verőjén, ha kismacska pihen,</l>
					<l>S bársony talpából lágyan ferdül ki gyenge karma...</l>
				</lg>
				<lg>
					<l>Tavaszban, amikor a hősugár se karmol,</l>
					<l>Csak mintha illatos közelü szűzkisasszony</l>
					<l>Csiklándná pajkosan lágy fűszállal az arcom:</l>
					<l>A zsenge napsugár, mely barnára se kormol...</l>
				</lg>
				<lg>
					<l>Reggeltől estelig a friss erdőbe járnék,</l>
					<l>Amíg a vidám alkony, mely halk sípon dudolgat,</l>
					<l>Mint arany sapkát dobná a magasba a holdat,</l>
					<l>S kék csipkével beszegné az útakat az árnyék...</l>
				</lg>
				<lg>
					<l>Sokat botanizálnék, nem lenne semmi gondom,</l>
					<l>Lesném a fák alatt a gyöngyvirág szerelmét,</l>
					<l>Ballagó bogarat kék párjához terelnék,</l>
					<l>S a pók kötélhágcsóit csodálnám a falombon...</l>
				</lg>
				<lg>
					<l>Olvasnék eltünődve, mily titkos, furcsa műszer</l>
					<l>A költők tolla, mely amíg betűket rajzol,</l>
					<l>A néma vonalakból finom, tündéri jaj szól:</l>
					<l>Szeizmográf, mely bús rengést szelíd cikkcakkba fűz fel...</l>
				</lg>
				<lg>
					<l>S elfáradnék, s nem kéne zsongító mérgü vegyszer,</l>
					<l>Hogy alhassam, puhán elringatna a pázsit,</l>
					<l>S megálmodnám a tündérleányok arcvonásit,</l>
					<l>Milyen lesz, amelyik hozzám szökik le egyszer...</l>
				</lg>
				<lg>
					<l>S ocsúdva, messzi néznék a kék fátylú oromra,</l>
					<l>Jön-e már kedvesem, s mivel várjam, s hogyan?</l>
					<l>Dús rózsakoszorúval övezzem-e hajam,</l>
					<l>Vagy tépve levelenként hintsem arany boromba?</l>
				</lg>
				<lg>
					<l>Ó, jaj, jaj, édes ábránd, mézes bor, balga mámor,</l>
					<l>Be keserű utánad az árva lélek íze,</l>
					<l>Elég már... csak aranyfüst az álmok dőre dísze,</l>
					<l>S a józanult agy újra hűs kétszerkettőt számol...</l>
				</lg>
				<lg>
					<l>Bocsásd meg nékem, Élet, te sok jajjal kemény,</l>
					<l>A merengést, de lásd, oly jó, ha még terem</l>
					<l>Pár álom, elfeledni: ezer fejszés teren</l>
					<l>Mint ritkul drága erdőnk: ember, hit és remény...</l>
				</lg>
				<lg>
					<l>Hadd zengjen még a költő ábrándot, vígaszt, halkat,</l>
					<l>Magának s másnak is: körül sok dermedt társa, -</l>
					<l>Mint erdőn a szelíd ezüst zenéjü hársfa</l>
					<l>Susog az éjben is, ha a többi fa hallgat...</l>
				</lg>
			</div>
		</body>
	</text>
</TEI>