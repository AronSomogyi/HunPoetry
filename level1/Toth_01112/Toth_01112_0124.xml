<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0124" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ELÉGIA EGY REKETTYEBOKORHOZ</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">331</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ELÉGIA EGY REKETTYEBOKORHOZ</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ELÉGIA EGY REKETTYEBOKORHOZ</head>
				<lg>
					<l>Elnyúlok a hegyen, hanyatt a fűbe fekve,</l>
					<l>S tömött arany diszét fejem fölé lehajtja</l>
					<l>A csónakos virágú, karcsú, szelíd rekettye,</l>
					<l>Sok, sok ringó virág, száz apró légi sajka.</l>
					<l>S én árva óriásként nézek rájuk, s nehéz</l>
					<l>Szívemből míg felér bús ajkamra a sóhaj,</l>
					<l>Vihar már nékik az, váratlan sodru vész,</l>
					<l>S megreszket az egész szelíd arany hajóraj.</l>
				</lg>
				<lg>
					<l>Boldog, boldog hajók, vidám lengők a gazdag</l>
					<l>Nyárvégi délután nyugalmas kék legén,</l>
					<l>Tűrjétek kedvesen, ha sóhajjal riasztgat</l>
					<l>A lomha óriás, hisz oly borús szegény.</l>
					<l>Tűrjétek kedvesen, ha lelkének komor</l>
					<l>Bányáiból a bú vihedere kereng fel,</l>
					<l>Ti nem tudjátok azt, mily mondhatlan nyomor</l>
					<l>Aknáit rejti egy ily árva szörny, egy - ember!</l>
				</lg>
				<lg>
					<l>Ti ringtok csendesen, s hűs, ezüst záporok</l>
					<l>S a sűrű napsugár forró arany verése</l>
					<l>Gond nélkül gazdagúló mélyetekig csorog,</l>
					<l>Méz- s illatrakománnyal teljülvén gyenge rése;</l>
					<l>Ti súlyos, drága gyöngyként a hajnal harmatát</l>
					<l>Gyüjtitek, s nem bolyongtok testetlen kincs után,</l>
					<l>Sok lehetetlen vágynak keresni gyarmatát</l>
					<l>Az öntudat nem űz, a konok kapitány.</l>
				</lg>
				<lg>
					<l>Én is hajó vagyok, de melynek minden ízét</l>
					<l>A kínok vasszöge szorítja össze testté,</l>
					<l>S melyet a vad hajós őrült utakra visz szét,</l>
					<l>Nem hagyva lágy öbölben ringatni búját restté,</l>
					<l>Bár fájó szögeit már a létentúli lét</l>
					<l>Titkos mágneshegyének szelíd deleje vonzza:</l>
					<l>A néma szirteken békén omolni szét</l>
					<l>S nem lenni zord utak hörgő és horzsolt roncsa.</l>
				</lg>
				<lg>
					<l>És hát a többiek?... a testvér-emberek,</l>
					<l>E hányódó, törött vagy undok, kapzsi bárkák,</l>
					<l>Kiket komisz vitorlák vagy bús vértengerek</l>
					<l>Rettentő sodra visz: kalózok s könnyes árvák, -</l>
					<l>Ó, a vér s könny modern özönvizébe vetve</l>
					<l>Mily szörnyü sors a sok szegény emberhajóé:</l>
					<l>Tán mind elpusztulunk, s nincs, nincs közöttünk egy se,</l>
					<l>Kit boldog Ararát várhatna, tiszta Nóé.</l>
				</lg>
				<lg>
					<l>Tán mind elpusztulunk, s az elcsitult világon</l>
					<l>Csak miriád virág szelíd sajkája leng:</l>
					<l>Szivárvány lenn a fűben, szivárvány fenn az ágon,</l>
					<l>Egy néma ünnepély, ember-utáni csend,</l>
					<l>Egy boldog remegés, és felpiheg sohajtva</l>
					<l>A fájó ősanyag: immár a kínnak vége!</l>
					<l>S reszketve megnyilik egy lótusz szűzi ajka,</l>
					<l>S kileng a boldog légbe a hószín szárnyu Béke.</l>
				</lg>
			</div>
		</body>
	</text>
</TEI>