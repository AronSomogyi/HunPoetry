<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0049" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">EVOKÁCIÓ EGY CSILLAGHOZ</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">286</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>EVOKÁCIÓ EGY CSILLAGHOZ</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>EVOKÁCIÓ EGY CSILLAGHOZ</head>
				<lg>
					<l>Csillag! e csüggedt órán, míg bánatok zilálnak</l>
					<l>A fogcsikorgatások bolygóján, s reszketek,</l>
					<l>Engedd feléd feszítnem, szédülőn, reszketeg</l>
					<l>Lajtorjáját szegény emberfantáziámnak.</l>
					<l>Örök fényed figyelve, fenséges ős planéta,</l>
					<l>Oly jó most eltörpülnöm s nagy búm alázva mérnem:</l>
					<l>Mily halk s kis mozgolódás a roppant, régi térben</l>
					<l>Szívem fájó verése s e lomha éji séta...</l>
				</lg>
				<lg>
					<l>Lásd, szörnyű óra volt ez, forró könnyem kigördült,</l>
					<l>S zord vízióként láttam: sok fáradt, furcsa útam</l>
					<l>Iszonyú tömkeleggé mint bogozódik rútan,</l>
					<l>S csüggedt csavarodással mily bús hurokba görbült,</l>
					<l>Hold édes ifjuságom ájuldoz szűnő szívvel</l>
					<l>S elhal... s már drága célig torz utak kusza bogja</l>
					<l>Nem oldozódhat többé lendülőn és ragyogva,</l>
					<l>Mint víg ösvényszalag, mely dús ormokhoz ível...</l>
				</lg>
				<lg>
					<l>Ragyogj, nyugalmas, hűs fény, reménytelen s hazárd</l>
					<l>Utamra, ős tüzednél e sok, bús borzalom ma</l>
					<l>Szelíddé félszegül, s úgy nézem torz halomba</l>
					<l>Torlódott bánatim, mint ó, bizarr bazárt,</l>
					<l>Hol, nyűtt dobozok mélyén: sok-sok bús gondolatban</l>
					<l>- Ó, lelkem régi lomja! - lappang a halk halálvágy,</l>
					<l>Az ócska, furcsa krampusz, s felszegné ferde vállát,</l>
					<l>De fáradt már szegény, s oly untan s késve pattan...</l>
				</lg>
				<lg>
					<l>Most, csillag, megszerettem, lásd, árva és sötét</l>
					<l>Éltem, s komoly korongod a régi, égi csendben</l>
					<l>Úgy nézem már tünődőn és békén s elpihenten,</l>
					<l>Mint nyugtató örök rend szép égi hirnökét;</l>
					<l>Most érzem: bús kis útam vezet még valamerre,</l>
					<l>És lágyan s édesen emeli elcsitult,</l>
					<l>Fáradt lelkem a lét, mint álmos kis fiút</l>
					<l>Halk, ringató anyák szelíd és puha melle...</l>
				</lg>
				<lg>
					<l>Csönd... csönd... Isten követje, nemes arany jelenség,</l>
					<l>Setét áhitatom most meghódol neked,</l>
					<l>S úgy emeli feléd, remegőn, szívemet,</l>
					<l>Ez élő és meleg és fájdalmas szelencét,</l>
					<l>Mely könnyek balzsamával s vágyak kincsével áldott,</l>
					<l>Mint bizarr drágaságuk és furcsa füstölőik</l>
					<l>A mély, setét uton, mely Betlehem felé vitt,</l>
					<l>A szent csillag fényében a szerecsen királyok...</l>
				</lg>
			</div>
		</body>
	</text>
</TEI>