<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0039" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DÉLI DERŰ</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">217</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DÉLI DERŰ</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DÉLI DERŰ</head>
				<lg>
					<l>Nyakam nyugtatja most puhácska pázsit,</l>
					<l>S nézem a fénylő fákat fülledt árnyban</l>
					<l>S a fűszált, mely rámdől s furcsán parázslik.</l>
					<l>Ó, boldog bágyadás... egykedvün ásít</l>
					<l>A fáradt száj, s izzadt izmokkal, lágyan</l>
					<l>Hevernek karjaim s ernyedt kezem...</l>
				</lg>
				<lg>
					<l>A tavon víg nők mennek csónak-útra,</l>
					<l>Arcuk csiklándja szeleburdi szél,</l>
					<l>A blúzokon kecses redőt nyom ujja,</l>
					<l>S csipkéiket hevült nyakukra fújva</l>
					<l>Hajló füvek közt halkan erre tér,</l>
					<l>S nedves szájjal megcsókol csendesen...</l>
				</lg>
				<lg>
					<l>Áldott derű! ó, hányszor hívtalak,</l>
					<l>S lásd, izzadt fák közt, most suhansz le hozzám,</l>
					<l>Mikor a holtralankadt gondolat</l>
					<l>Aléltan alszik homlokom alatt,</l>
					<l>S minden vágyam: hogy fáradt, forró orcám</l>
					<l>Egy nyomorú tál vízben megmerítsem...</l>
				</lg>
				<lg>
					<l>Ó, simogasson illatos kezed</l>
					<l>S áltass, hogy a jövő csodákat hoz még,</l>
					<l>S mely bánatok közé temetkezett,</l>
					<l>Hordozd meg szép álmok közt lelkemet,</l>
					<l>Mint béna aggot hord könnyü toló-szék</l>
					<l>Napfényes fák alatt, csendben, szelíden...</l>
				</lg>
				<lg>
					<l>Ó, most, míg minden búm ernyedten elhal,</l>
					<l>Mutass, csendes derű! szép viziókat:</l>
					<l>Kis házat, télizöldes, tiszta fallal,</l>
					<l>A balkonra szép nő lépjen ki halkal,</l>
					<l>S mondja: édes... s mondjon más drága szókat,</l>
					<l>Mik lágyabbak, mint pongyolája fodra...</l>
				</lg>
				<lg>
					<l>Hisz az örök törvény a szörnyü alkonyt</l>
					<l>Ma is elhozza, s nézem majd leverten</l>
					<l>A csendes házakon a puszta balkont,</l>
					<l>S míg elhagyott utcákon halkan elkong</l>
					<l>Léptem, a bú tükrére hajlik lelkem,</l>
					<l>Mint csonka tönk ferdül az éji tóra...</l>
				</lg>
			</div>
		</body>
	</text>
</TEI>