<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0054" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A RABRÓL, AKI KIRÁLY VOLT</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">778</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A RABRÓL, AKI KIRÁLY VOLT</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A RABRÓL, AKI KIRÁLY VOLT</head>
				<lg>
					<l>E síró szavak, úrnőm, zengő és furcsa bilincsek,</l>
					<l>Melyekkel láncra vertem és küldöm hozzád: menjen!</l>
					<l>Alázatos és szenvedő szerelmem.</l>
					<l>Én édes úrnőm, hallod? most halkan egy reszketeg rím cseng:</l>
					<l>A láncok csörrentek, mert szeliden</l>
					<l>Béklyós karját szegény szerelmem kitárta feléd -</l>
					<l>Hallod? most téveteg és fáradt az ütem,</l>
					<l>Mert elindult rabod, s remegve lép</l>
					<l>Közelébb, közelébb,</l>
					<l>S megáll - lemondón, fájó, réveteg csendben...</l>
				</lg>
				<lg>
					<l>Elér-e hozzád? sóhaja leng előtte, halk madár, feléd ível sovárgva,</l>
					<l>S finom és zengő hullámot ver setét hajad körül bús lebbenése a légben,</l>
					<l>Ó, ereszd most kezedre fejed, édes, lassan, bánatosan, szépen,</l>
					<l>S figyeld e méla rabot, - meghal úgyis, nemsokára,</l>
					<l>Még e bús hajnalon.</l>
				</lg>
				<lg>
					<l>Meg kell őt fojtanom,</l>
					<l>S lásd, a mi halottunk lesz csak, gyászold,</l>
					<l>Hisz nemrég még király volt, gőgösen gázolt</l>
					<l>Az életembe, ifjú volt, ő volt a vidám esztelenség,</l>
					<l>Karjai lüktető meztelenjét</l>
					<l>Kéjesen feszítette a hegyek felé, keményen,</l>
					<l>Ó, táncolni tetszének az ormok a rezgő, hajnali fényben,</l>
					<l>S én elbúsongva az ablak előtt e dús pompában koldusan álltam,</l>
					<l>De hozzám toppant, s ujja közé csippenté pajkosan állam,</l>
					<l>S lassan a fénybe fordította orcám...</l>
					<l>S mutatta a tavaszi füveket, a karcsú és zsenge ragyogókat,</l>
					<l>S a fákat, miket a halk szél szelíden billegni nógat</l>
					<l>Csiklándva érzékeny derekuk hajlós, borzongó táncra...</l>
					<l>S kacagtak a boldog fák, s ő is, mint a szélzengette levelek, tapsolt és csengett,</l>
					<l>S nevessek én is: unszolt s becézve simult hozzám,</l>
					<l>S jól esett, úrnőm, mert neved dúdolta, s szépséged fuvolázta,</l>
					<l>S főhajtva s térdalázva</l>
					<l>Hallgatták akkor bánatim, s eléje halkan mind hódolni mentek...</l>
				</lg>
				<lg>
					<l>S mikor eljött az Éj, s hozta lassú fogatán az édes és élveteg beszédű Csendet,</l>
					<l>S csillagok s illatok lengtek a mély és bús világban - szerelmem</l>
					<l>A Csend szivén megbújt, s így, szemlehunyva, távoli gyönyörű dolgok felé merengett:</l>
					<l>Hej, most, míg sétál tűzvirágos égmezőn a lomha hold nehéz brokátban,</l>
					<l>Hány büszke asszony lankad el kegyesre váltan,</l>
					<l>És búvik búgva férfimellre!</l>
					<l>- Ezen tünődött kéjesen szerelmem, s szemeidre is gondolt távoli és gyönyörű szemedre,</l>
					<l>Míg édes vágya lassan fájásig feszült, s úgy tetszék: elviselhetetlen!</l>
				</lg>
				<lg>
					<l>S bánatim akkor, furcsa, fekete rabnők, lábainál kuporogva megültek,</l>
					<l>S dúdoltak néki zsongító dalt: vontatott</l>
					<l>Lépéssel léptek, s elzuhantak ájultan a mondatok,</l>
					<l>S mely úgy sejlik már énfelém, nagymessze elmaradt lágy dombok kéklő láncaként:</l>
					<l>Dús ifjúságom zengték altatón, a messzetűntet -</l>
					<l>S így szólt a dal: a furcsa dal a furcsa rabnők ajkán mélabúsan így zenélt:</l>
					<l>“Ó, Áfrikánál áfrikább, forró, bizarr táj, távol Ifjuság!</l>
					<l>Fénylő, derűs vidékeidre, ott születtünk visszavágyunk,</l>
					<l>Ott csodapálmák közt szelíden ringott hintaágyunk,</l>
					<l>S örök napfény érlelte gyenge tagjaink finom husát.</l>
					<l>Ott zsenge karral fűztük hajlós testünk lenge láncba,</l>
					<l>Ott zsongó dallal űztük ifjú lábunk enyhe táncra,</l>
					<l>Örömek voltunk, - víg király táncos, hárfás szolgái, ezeren,</l>
					<l>S hallgatta bíbor ágyán víg dalunk a víg király: az Első Szerelem...</l>
				</lg>
				<lg>
					<l>Jaj, jaj... már elmaradt a boldog táj... oázisok... és táncok... és zenék!</l>
					<l>A víg király is... jaj, jaj... rég lehunyta fényes, nagy, setét szemét,</l>
					<l>Mert törvény:... jaj, jaj... minden ködbe vész: szerelmek s minden édes Áfrikák...</l>
					<l>Jaj, jaj... ó, új urunk, ne tudd te ezt! szolgáid, altatunk,</l>
					<l>Hajoljon rád, s legyezzen álmos, álmos halk dalunk,</l>
					<l>Mint szirmahullató, setét, nagy mákonyos virág...”</l>
					<l>Hallgatta bánatim nyújtott szavát szerelmem, s néha, halkal</l>
					<l>Dúdolta ő is félálomban a borús dalt téveteg,</l>
					<l>De egyszer éles szóval talpra szökkent, rázta ifjú öklét, s vad haraggal</l>
					<l>Arcul ütötte, és elűzte szitkozódva a szelíd cselédeket,</l>
					<l>S őrjöngve hívott, úrnőm, majd lihegőn hörögte neved és átkozott s gyalázott...</l>
					<l>Riadtan bújtak össze akkor megvert s megalázott</l>
					<l>Bánatim, és remegve mondogatták s halkan sírdogálva:</l>
					<l>“Jaj, jaj... már meghal ő is, új urunk, kínos, nehéz halállal meghal nemsokára...”</l>
				</lg>
				<lg>
					<l>Úrnőm, alázatos már s szenvedő e nemrég gőgös és izgága szerelem!</l>
					<l>Én szánom őt, beteg királyt, s megfojtom még e hajnalon...</l>
					<l>S te, drágám, nyugszol távol ágyadon... ó, élveteg és finom ajkadon</l>
					<l>Jó volna, rádhajolva lesnem: mint fuvall orcámra langy lehellet édesen,</l>
					<l>De jaj, itt állok én a hűs hajnalban, és bús gyilkolásra készülődöm,</l>
					<l>S illik e hajnal is borúmhoz: mint fáradt alkony, úgy jő: bizonytalan s tünődőn,</l>
					<l>Fényt gyújtó ujja már vigyázva a rózsák setét gömbjére rátapintott,</l>
					<l>S mint pici, szines lámpák enyhe fénnyel kigyúltak már a bimbók,</l>
					<l>Már fényt vető keze a hűs mezőt behinti halványzöld, szelíd parázzsal</l>
					<l>De oly hunyorgó és félénk e fény, minthogyha percnyi, elmúló varázzsal</l>
					<l>Bűvölték volna el a setét és elhagyott tájat, hogy lenne csalókán, betegen derengő.</l>
				</lg>
				<lg>
					<l>S én didergek, úrnőm, s furcsa és zengő</l>
					<l>Szavaim síró bilincsébe verem szerelmem, s küldöm hozzád,</l>
					<l>Álljon meg ágyad előtt, és nézze ájulásig, utolszor, orcád,</l>
					<l>S ha ébredsz, szóljon, ha mit tud, alázatos és búcsuzó beszédben,</l>
					<l>S te ereszd kezedre fejed, édes, lassan, bánatosan, szépen,</l>
					<l>S figyeld e méla rabot, - meghal úgyis, nemsokára,</l>
					<l>Még e bús hajnalon.</l>
					<l>Meg kell őt fojtanom...</l>
				</lg>
			</div>
		</body>
	</text>
</TEI>