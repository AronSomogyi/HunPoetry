<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0163" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">PROSPERO SZIGETÉN</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">314</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>PROSPERO SZIGETÉN</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>PROSPERO SZIGETÉN</head>
				<p>Egy Babits-ünnepély prológusa</p>
				<lg>
					<l>Kik összegyűltetek ma e teremben,</l>
					<l>S kiket meleg fényével átitat</l>
					<l>Csodákra váró, méla mélyü csendben</l>
					<l>A szívekből kigyúló áhitat,</l>
					<l>Köszöntöm ím a bennetek parázsló</l>
					<l>Tüzet az idők komor hidegén,</l>
					<l>Legyetek üdvöz egy nemes varázsló,</l>
					<l>Egy tiszta költő arany szigetén.</l>
				</lg>
				<lg>
					<l>Igen, míg künn a bús kor rossz viharja</l>
					<l>Vak hullámokkal zúzni fenyeget,</l>
					<l>S a vén világot jajgatni kavarja,</l>
					<l>Hajókat sújtva és reményeket,</l>
					<l>Ó, jertek, megpihenni, felpihegni</l>
					<l>A parton, ahol megtörik az ár,</l>
					<l>Ahol a vad vész verve búj lihegni,</l>
					<l>Mert Prospero varázsvesszője vár.</l>
				</lg>
				<lg>
					<l>Igen, őhozzá menjünk mind mi most el,</l>
					<l>Hozzá, ki mint az, kit Shakespeare beszél,</l>
					<l>Mint Prospero, a bölcs varázslómester,</l>
					<l>Szelíd szigetjén elvonulva él:</l>
					<l>Míg hömpölyög körűl a tenger árja,</l>
					<l>Az ő szigete enyhes csodatáj,</l>
					<l>Hol trónra visszahívtát csendbe várja</l>
					<l>Tündéri szolgák közt a halk király.</l>
				</lg>
				<lg>
					<l>Itt, hogyha botját emeli a mester,</l>
					<l>Lebegve árad édes, lágy zene,</l>
					<l>Mely mondhatatlan mélyekből remeg fel,</l>
					<l>Mintha a föld bús méhe zengene,</l>
					<l>Mintha új lelket öltene az ős por,</l>
					<l>Melyből az ember szíve vétetett,</l>
					<l>S mély sóhajjal az édenkerti őskor</l>
					<l>Vágya rázná a lombos vétkeket.</l>
				</lg>
				<lg>
					<l>S tovább emeli vesszejét a mester,</l>
					<l>S míg muzsikálnak a fák és kövek,</l>
					<l>Az alkonyégen táncos, könnyü testtel</l>
					<l>Ragyognak fel nagy, szűz csillag-övek:</l>
					<l>Fényükből Isten szeme néz le égve,</l>
					<l>S új Göncölként gyúl a sziget felett</l>
					<l>Hét hófehér pecsétü tiszta Béke</l>
					<l>S ibolyás sarki fény: a Szeretet!</l>
				</lg>
				<lg>
					<l>Ó, jertek, jertek e tündérszigetre,</l>
					<l>Vad tengerek bús száműzöttjei!</l>
					<l>Itt balzsam vár a sebbel vert szivekre,</l>
					<l>A jó varázsló kebelére hí;</l>
					<l>Nincs rossz dagály, amelynek nincs apálya,</l>
					<l>A bomlott hab ma zúg, holnap siket,</l>
					<l>De áll a költő-megszentelte pálya,</l>
					<l>A dús, vigasztaló, örök sziget.</l>
				</lg>
				<lg>
					<l>Jertek, hadd hallja a sziget királya,</l>
					<l>Hogy ujja nem ver meddő húrokon,</l>
					<l>Hogy szívünk meleg és piros korállja</l>
					<l>Az ő szigete földjével rokon:</l>
					<l>Vigyük e szívet hozzá mindahányan,</l>
					<l>S hű seregét, mely meghitt körbe gyűl,</l>
					<l>Hadd hallja zengni a zenés magányban,</l>
					<l>Üdv Prosperónak! - nincsen egyedül!</l>
				</lg>
			</div>
		</body>
	</text>
</TEI>