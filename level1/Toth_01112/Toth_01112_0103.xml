<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0103" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ÚJ TAVASZRA</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">258</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ÚJ TAVASZRA</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ÚJ TAVASZRA</head>
				<lg>
					<l>Az új tavasz játékos ujja</l>
					<l>Rügyet sodort az ághegyen,</l>
					<l>S most lágyan enyhe szája fújja,</l>
					<l>Hogy szétnyíljék és lomb legyen.</l>
					<l>Már bús bivaly ballagva rázza</l>
					<l>Igáját, s barnul új barázda,</l>
					<l>S peng a pacsirták éneke:</l>
					<l>A szíveket is újra vágja,</l>
					<l>Már mélyre szántja újra, fájva</l>
					<l>A vágy, a vágy, a vén eke...</l>
				</lg>
				<lg>
					<l>A szívem kérdem: árva, gyarló</l>
					<l>Szív, rajtad szánt-e régi láz?</l>
					<l>Sarjad-e még a fáradt tarló</l>
					<l>Borús rögén vidám kalász?</l>
					<l>Tavaszi sóhaj pitypang-pelyhe,</l>
					<l>Sovárgás reszkető, kék kelyhe</l>
					<l>A holt ugart diszíti még?</l>
					<l>Vagy lomha dudva lep be tengve,</l>
					<l>S már csak a vérző naplemente</l>
					<l>Komor pompája lesz tiéd?</l>
				</lg>
				<lg>
					<l>Tompán tünődöm. Csend a tájon,</l>
					<l>S mint aki mélységbe bukott,</l>
					<l>Ha mozdul, szisszen jajja fájón -</l>
					<l>Felelnék, jaj, de nem tudok.</l>
					<l>Minden oly furcsa, torz és visszás,</l>
					<l>Idegen a tavaszi tisztás,</l>
					<l>És ferde ívü minden ág...</l>
					<l>Ki lovagolt el ott a fák közt,</l>
					<l>Az elhulló fehér virág közt?</l>
					<l>A Szerelem? - az Ifjuság?</l>
				</lg>
				<lg>
					<l>A tavaszi sürűben állok,</l>
					<l>S már oly kábultan nézem én,</l>
					<l>Mint búvár a bizarr korállok</l>
					<l>Bokrát a tenger fenekén;</l>
					<l>A fény is olyan messzi, tört fény,</l>
					<l>S a lég oly lomha, súlyos örvény,</l>
					<l>Fulladva, fájva görnyedek,</l>
					<l>S száz halk polip-karjával roppant</l>
					<l>Lassan átfon, s alélni roppant</l>
					<l>A bú, a renyhe szörnyeteg.</l>
				</lg>
				<lg>
					<l>Ó, fent az égen felleg úszik,</l>
					<l>Aranyfelhő, angyal-hajó,</l>
					<l>Egy angyal tán a szélre kúszik,</l>
					<l>Inteni volna néki jó:</l>
					<l>Ó, angyal, nézd, megöl a bú már,</l>
					<l>Elpusztulok lent, árva búvár,</l>
					<l>A kék örvények rejtekén...</l>
					<l>Testvérem, angyal, szállj le értem,</l>
					<l>Ringass a hűvös, szűzi térben,</l>
					<l>Míg lázat és bút elfelejtek én...</l>
				</lg>
			</div>
		</body>
	</text>
</TEI>