<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0210" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A PALACE-BAN...</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">269</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A PALACE-BAN...</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A PALACE-BAN...</head>
				<p>1925. október</p>
				<lg>
					<l>.........................................</l>
					<l>Hát újra itt. Őszi hegyek közt,</l>
					<l>Újra rosszkedvűn betegen,</l>
					<l>Köhécselni a többiek közt,</l>
					<l>Míg szél üvölt a szirteken.</l>
					<l>Akik szeretnek, messze vannak,</l>
					<l>Akit szeretek, messze van,</l>
					<l>- És jaj, tán minden veszve van -</l>
					<l>Mondogatom tompán magamnak,</l>
					<l>Míg hallgatom: a rengetegnek</l>
					<l>Fenyőbordái hogy recsegnek,</l>
					<l>Mert ölelgeti óriás</l>
					<l>Karjaival az Elmulás.</l>
					<l>.........................................</l>
					<l>Elnyújtózom a fekvőszéken,</l>
					<l>Akárcsak egy kezdő halott,</l>
					<l>S nézem az októberi égen</l>
					<l>A két korai csillagot:</l>
					<l>Balról arany lángok riadnak,</l>
					<l>Fenséggel gyúl ki Jupiter,</l>
					<l>Míg jobbról bájjal tűzi fel</l>
					<l>Ametiszt-fátyolát Nyugatnak</l>
					<l>Vénusz, az éteri hetéra...</l>
					<l>Ó, boldog planéták! mit ér a</l>
					<l>Földi ember csöpp élete,</l>
					<l>Amelynek rossz kín a fele?</l>
					<l>.........................................</l>
					<l>Akartam lenni csillag én is,</l>
					<l>A Végtelenség gyermeke,</l>
					<l>Valaki, aki szárny is, fény is,</l>
					<l>Örök szépségek hírnöke -</l>
					<l>De lehet-e repülni annak,</l>
					<l>Ki teste rabszolgája lett,</l>
					<l>Kinek már mindenekfelett</l>
					<l>Csak “hő”-i és “kiló”-i vannak,</l>
					<l>S ki csak csomó rút vegyi bomlás?</l>
					<l>Jaj!... sóhajba vesző káromlás</l>
					<l>Dühe ráng romló testemen...</l>
					<l>Az istenit!... jaj, istenem!...</l>
					<l>.........................................</l>
					<l>De szól a gong. A vacsorára</l>
					<l>- Legfőbb szertartás itt - gyerünk!</l>
					<l>Illatszert kenek koponyámra,</l>
					<l>Rendben a nyakkendő, az üng?</l>
					<l>Feszülten ül ki-ki helyére,</l>
					<l>A Vigaszt lessük... s torz, derűs</l>
					<l>Shimmybe kezd egy hegedűs;</l>
					<l>Dekadens és szőke fejére</l>
					<l>A hölgyek gyúlt mosolyt dobálnak;</l>
					<l>A nagy terem zajos lokálnak</l>
					<l>Fonák és fájó párja lesz:</l>
					<l>Az esti lázak bárja ez!</l>
					<l>.........................................</l>
					<l>Vigaszt!... mindegy, bölcset, bolondot,</l>
					<l>Csak kínom szebbre fesse át -</l>
					<l>Imádságot vagy vad kalandot,</l>
					<l>Egy angyalt vagy egy bestiát!</l>
					<l>Vagy csak annyit, hogy míg a liften</l>
					<l>Szép asszonyok szállnak velem,</l>
					<l>Eldadoghassam hirtelen:</l>
					<l>...Kérem... én... most... meghalok itten...</l>
					<l>Legyenek jók... isten nevében...</l>
					<l>Simítsák meg az arcom szépen...</l>
					<l>Anyásan... lágyan... ha lehet...</l>
					<l>S tiszteltetem az életet...</l>
					<l>.........................................</l>
				</lg>
			</div>
		</body>
	</text>
</TEI>