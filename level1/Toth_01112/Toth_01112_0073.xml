<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Toth_01112_0073" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">INVOKÁCIÓ CSOKONAI VITÉZ MIHÁLYHOZ</title>
				<author>
					<persName>
						<surname>Tóth</surname>
						<forename>Árpád</forename>
					</persName>
					<date from="1886" to="1928">1886-1928</date>
					<idno type="VIAF">34450700</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Karabulut</surname>
						<forename>Aslihan</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">547</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>INVOKÁCIÓ CSOKONAI VITÉZ MIHÁLYHOZ</title>
					<author>
						<persName>
							<surname>Tóth</surname>
							<forename>Árpád</forename>
						</persName>
						<idno type="VIAF">34450700</idno>
					</author>
					<relatedItem type="copyText">
						<bibl>
							<title>Tóth Árpád összes verse</title>
							<date when="1997-11-21"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01112"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>INVOKÁCIÓ CSOKONAI VITÉZ MIHÁLYHOZ</head>
				<lg>
					<l>Szép este volt. Éreztem: az utolsó</l>
					<l>Ragyogó est! Egy csendes kerti lak</l>
					<l>Sötéten állt már: nagy, komor koporsó</l>
					<l>A bánatos és tiszta ég alatt:</l>
					<l>Igen, az volt, a holt Nyár koporsója,</l>
					<l>Vak, barna tömb; s a szőke hársak oldalt,</l>
					<l>Melyek lombját az alkony meggyújtotta,</l>
					<l>Mint sárga füstü fáklyák fellobogtak.</l>
				</lg>
				<lg>
					<l>S ím, ezüst vígság csattant át a csenden:</l>
					<l>Gyerekcsapat hancúzott, körbeálltak;</l>
					<l>Néztem, s lassan szivemre tódult minden,</l>
					<l>Minden, ami egy csüggedt órán fájhat:</l>
					<l>Ó, rendes élet! gyerek! feleség! -</l>
					<l>Szivem! mi kincsed van e dús világon?</l>
					<l>Vergődő kis szerelmek, szerteszét</l>
					<l>Gurult tervek, ó, tépett ifjuságom!</l>
				</lg>
				<lg>
					<l>Huszonhét esztendőm viszem batyumban,</l>
					<l>Elfáradt vándor, céltalan uton,</l>
					<l>Batyumban csupa lim-lom, ócska búm van,</l>
					<l>Miért is hurcolom még, nem tudom,</l>
					<l>S miért a versek, ez a fájó, éber</l>
					<l>Ösztön: árulni halk bánatomat,</l>
					<l>Mint cukros, fanyar fügét a kucséber? -</l>
					<l>Így sírtam ott a hűvös fák alatt.</l>
				</lg>
				<lg>
					<l>S költőm! akkor Te jutottál eszembe,</l>
					<l>Te is nézted Debrecen fasor-rácsát,</l>
					<l>Mint tömlöc-rácsot bús rab néz merengve,</l>
					<l>S már nem is várja víg szabadulását.</l>
					<l>Itt rejtegetted kínját életednek,</l>
					<l>S itt éhezett szelíd lelked halálra,</l>
					<l>Mert már nem izlett, rossz ínyű betegnek,</l>
					<l>A remény hamujában sült pogácsa...</l>
				</lg>
				<lg>
					<l>S mégis, magányod csendes, hűs ölén,</l>
					<l>- Mert a magány ád végső menhelyet:</l>
					<l>Ez a preri, hol mint sötét bölény,</l>
					<l>Nagyhomlokú tünődés lépeget,</l>
					<l>Mély dzsungel, hol a vén boa constrictor,</l>
					<l>A jóllakott bú, szívünkről lebágyad, -</l>
					<l>Magányodban, betegen, árván, titkon,</l>
					<l>Mégis maradt egy felpihegő vágyad:</l>
				</lg>
				<lg>
					<l>Csokonaim! halál pálmái árnyán,</l>
					<l>Debrecen magány-prerijén bús farmer,</l>
					<l>Mint ácsolgattad vágyad! mit se várván,</l>
					<l>Bús kedvtöltésül, lassan, türelemmel;</l>
					<l>Épül-e össze valami belőle:</l>
					<l>Nagy és egész mű? - rezignáltan lested:</l>
					<l>Fő, hogy idejét az ember elölje,</l>
					<l>S ki tudja? tán boldog csoda is eshet!</l>
				</lg>
				<lg>
					<l>Egy éneket kezdtél tervelni itt,</l>
					<l>Hogy fájó életed beléfelejtsed,</l>
					<l>A haza honfoglaló hőseit</l>
					<l>Álmodtad vissza, Árpád fejedelmet;</l>
					<l>Ki elveszítéd sorsod tartományát,</l>
					<l>Szerelmet, hitet, egészséget, mindent,</l>
					<l>Feléd az unt lét tikkadt nyomorán át</l>
					<l>A megnyert haza drága képe intett!</l>
				</lg>
				<lg>
					<l>Ó, mester! ím a késő famulus</l>
					<l>Megért: ha minden más kötés laza,</l>
					<l>Mi még a léthez fűzi ferde, bús</l>
					<l>Mikrokozmoszunk: ő, a szent haza!</l>
					<l>Túl csókon, könnyön, lázon és önzésen,</l>
					<l>Túl önmagunkon, tisztult órák hozzák</l>
					<l>Képét, magány s csönd, - s megindultan, szépen</l>
					<l>Utolsó álmunk: boldog Magyarország!</l>
				</lg>
				<lg>
					<l>A magyar remény-korszak kezdetén</l>
					<l>Így kezdtél új dalt, reménytelen költőm,</l>
					<l>Mert ez a végső, szent virtus: szegény</l>
					<l>Magyar költő, bár félholtan is, költsön:</l>
					<l>Hátha a magyar Jövő szebben épül,</l>
					<l>Ha szívünk vérét vakolatul venné:</l>
					<l>Elénk bús szimbólummá ekként szépül</l>
					<l>A balladás Kőmíves Kelemenné!</l>
				</lg>
				<lg>
					<l>Ezen merengtem én el akkor este,</l>
					<l>S felszegte fejét szívemben a bánat,</l>
					<l>S látott új eget s új földet, a messze</l>
					<l>Jövőben látta dús, boldog hazámat!</l>
					<l>És szóltam: Néki zengem énekem!</l>
					<l>Néki áldozom koldus kincsem, híven,</l>
					<l>E gyűszű könnyet: ifjú életem,</l>
					<l>És e marék vért: eldobogó szívem!</l>
				</lg>
				<lg>
					<l>Vemhes az Idő új honfoglalással,</l>
					<l>Költőm! én is honszerzést dalolok,</l>
					<l>Tán bús dal lesz, kevés fénnyel, sok árnnyal,</l>
					<l>S hősöm tán gyönge lesz, mint én vagyok;</l>
					<l>Tehozzád méltó hősül illett Árpád,</l>
					<l>Enyém bukik, s tán én is féluton</l>
					<l>Kidőlök, ám nincs vágyam, élőbb, drágább,</l>
					<l>Mint dalba sírni, ahogy épp tudom.</l>
				</lg>
				<lg>
					<l>Csokonaim! ne szálljon ez az ének,</l>
					<l>Míg meg nem áldod. Eltűnődni jó,</l>
					<l>Hogy, valahonnan, munkám áldva nézed:</l>
					<l>Tiéd e csendes invokáció!</l>
					<l>S most, ének, röppenj, úszó, halk monoplán!</l>
					<l>Ívelj, ha tudsz, magasztos távolokba,</l>
					<l>Bár szárnyaid közt búsan meghúzódván</l>
					<l>Egy vérző szív a kormányzó pilóta...</l>
				</lg>
			</div>
		</body>
	</text>
</TEI>