<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0465" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kenyér helyett</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">274</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kenyér helyett</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kenyér helyett</head>
				<lg>
					<l>„Változtasd a köveket kenyerekké!” -</l>
					<l>Nem a sátán szól. Milliók zokogják.</l>
					<l>Egyetlen jajkiáltás a világ,</l>
					<l>Egyetlen kéztördelő mozdulat,</l>
					<l>Egyetlenegy roppant fenyegetés.</l>
					<l>A nyomorúság völgyei fölött</l>
					<l>A bosszúálló Isten hegyei</l>
					<l>Feltornyosulnak irgalmatlanul,</l>
					<l>Nem indulnak változni kenyerekké.</l>
				</lg>
				<lg>
					<l>„Változtasd a köveket kenyerekké!”</l>
					<l>Hallom én is a rettentő igét,</l>
					<l>Mint végítélet, úgy zuhan reám,</l>
					<l>Szíven talál, mint kővé vált kenyér.</l>
					<l>Az életemet mostan kérik számon,</l>
					<l>Most köveznek kővé vált kenyerekkel.</l>
					<l>Megálljatok... nagyon bűnös vagyok,</l>
					<l>De talán mégsem úgy, mint hiszitek.</l>
					<l>Én nem vettem el senki kenyerét,</l>
					<l>Csak ép nem tudtam kenyeret keresni,</l>
					<l>Csak éltem, éltem, ingyen, irgalomból,</l>
					<l>Az Isten irgalmának hegyeit</l>
					<l>Bebolyongtam virágot szedegetve,</l>
					<l>Tudom, nem ér most falat kenyeret</l>
					<l>Az egész szárazvirág-gyüjtemény.</l>
				</lg>
				<lg>
					<l>„Változtasd a köveket kenyerekké!” -</l>
					<l>Máskor talán feleltem volna rá,</l>
					<l>Szóltam volna: „Nem csak kenyérrel éltek!”</l>
					<l>Most torkom, szívem egyként elszorul,</l>
					<l>Szédül a szó és megfullad a hang.</l>
					<l>Csak Egy, csak Egy, csak Egy felelhet így, -</l>
					<l>Nem én, nem én, az Ő nevébe se...</l>
					<l>Testvéreim, ha volna rá hatalmam,</l>
					<l>Testvéreim, ha tőlem függene,</l>
					<l>Holnap puha sziklákon pihennétek,</l>
					<l>Kenyérhegyek nőnének számotokra,</l>
					<l>Hegyóriások csupa szín-kenyérből,</l>
					<l>Merő aranykalácsból Alpesek...</l>
					<l>De nincs hatalmam, - betegen bolyongok,</l>
					<l>S még most is virágokat keresek.</l>
					<l>S ha még találok egy-egy halaványat:</l>
					<l>Tépelődöm, hogy megmutassam-e?</l>
					<l>Asztalotokra merjem-e belopni -</l>
					<l>Kenyértelen, üres asztalotokra</l>
					<l>Kenyértelen kővilág kis virágát? -</l>
					<l>Vagy morzsoljam szét a kezem között,</l>
					<l>Mielőtt bárki rátekintene,</l>
					<l>És fojtsam meg, mint gyermekét anya,</l>
					<l>Mint bukott leány drága szégyenét?</l>
				</lg>
				<lg>
					<l>„Változtasd a köveket kenyerekké!”</l>
					<l>Hegyeket változtatnék - nem lehet.</l>
					<l>Kenyértelen, kegyetlen kővilágban</l>
					<l>Lehajtom megadással fejemet.</l>
					<l>Testvéreim, ne könyörüljetek.</l>
					<l>Kenyértelen, kegyetlen kővilágban,</l>
					<l>A bosszúálló Isten hegyein</l>
					<l>Én nektek most is csak virágot téptem.</l>
					<l>Zuhogj fejemre, kővé vált kenyér:</l>
					<l>Én vétkem, én vétkem, én igen nagy vétkem.</l>
				</lg>
			</div>
		</body>
	</text>
</TEI>