<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0621" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Szeretnélek mellenragadni...</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">395</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szeretnélek mellenragadni...</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Szeretnélek mellenragadni...</head>
				<lg>
					<l>Ember, akárki légy -</l>
					<l>Ha államfő, népvezér, sorsot-forgató kormány kormányosa vagy,</l>
					<l>Ha forradalmár, ellenforradalmár, hadiszerkészítő vagy,</l>
					<l>Ha akármilyen hatalom van a kezedben - annyival inkább:</l>
					<l>Szeretnélek mellenragadni!</l>
					<l>Szemedbe nézni igéző, iszonyatos fekete nézéssel</l>
					<l>Sokáig, végtelen sokáig -</l>
					<l>S szeretném megkérdezni azután tőled:</l>
					<l>Tudod-e vajjon, hogy meghalsz?</l>
					<l>Tudod-e vajjon?</l>
					<l>Nem úgy, ahogy tudni szokás,</l>
					<l>Nem azzal az olykori, vagy mindennapi, de mindíg távoli tudással,</l>
					<l>Nem azzal, hogy persze, egyszer mindnyájan meghalunk,</l>
					<l>Én is, hogyne, de talán mégis hamarabb a másik,</l>
					<l>Nem így, ahogy tudni szokás,</l>
					<l>Hanem azzal az egészen személyes, közeli borzadással,</l>
					<l>Teljes bizonyossággal, mely most az én szívemben van:</l>
					<l>Ember, meghalunk rákban, vagy tüdősorvadásban,</l>
					<l>Vagy szívbajban, vagy vesebajban, vagy gutaütésben,</l>
					<l>Válogatott fajaiban az újonnan felfedezett betegségeknek,</l>
					<l>Vagy végelgyengülésben az emberi kor legvégső határán,</l>
					<l>Kimondhatatlan szenvedések után - ágyban párnák között is!</l>
				</lg>
				<lg>
					<l>Ember, akárki légy -</l>
					<l>Gondoltál-e valaha már erre, a gondolatnak</l>
					<l>Azzal a teljes tökéletességével,</l>
					<l>Amellyel most én erre gondolok,</l>
					<l>Gondolok iszonyodva,</l>
					<l>Ámde a borzalomnak</l>
					<l>Milliomodrészét sem bírom kifejezni?</l>
					<l>Ágyban, párnák között is így -</l>
					<l>Résztvevő emberek, orvosok, ápolótestvérek között is így -</l>
					<l>Természetes halállal!</l>
				</lg>
				<lg>
					<l>Természetes hát a halál?</l>
					<l>Szükségszerű, de nem természetes.</l>
					<l>Ágyban, párnák közt sem természetes.</l>
					<l>Végelgyengülésben, az emberi kor legvégső határán sem az.</l>
					<l>Nézz magadba ember, akárki légy,</l>
					<l>Az én mostani nézésemmel nézz magadba.</l>
					<l>S tagadd, ha tudod ezt!</l>
				</lg>
				<lg>
					<l>Mióta vagy, mióta embervilág létezik,</l>
					<l>Egyetlenegy ellenséged van csupán ember neked: a halál.</l>
					<l>Egyetlenegy: aki ellen küzdeni, reménytelenül bár: méltó feladat -</l>
					<l>Ha ugyan érték valóban ez az élet</l>
					<l>És isteni ajándék, amint papjaid nem győzik hirdetni eléggé. -</l>
				</lg>
				<lg>
					<l>S te mit cselekszel?</l>
					<l>Mit cselekszel időtlen idők óta?</l>
					<l>Egyetlen ellenséged pártjára álltál,</l>
					<l>A halál szövetségesévé szegődtél önmagad ellen,</l>
					<l>Mióta Kain Ábelt agyonütötte,</l>
					<l>Emberléted embervértől véres hajnala óta.</l>
					<l>Nem elég neked a természetes halál iszonyúsága,</l>
					<l>Nem elég a himlő, kolera, pestis, minden dögvész kaszája.</l>
					<l>Kiegyenesítetted a halál természetes görbe kaszáját,</l>
					<l>Mögéje álltál szuronyerdeiddel,</l>
					<l>Mögéje tankjaiddal, tengeralattjáróiddal, repülőgépeiddel.</l>
					<l>Aratását megezerszerezted.</l>
					<l>Jó munkát és hihetetlenül gyors munkát végeztetsz vele.</l>
					<l>Agyrémeid, melyeket világnézeteknek nevezel,</l>
					<l>Melyektől világod jobbrafordulását várod,</l>
					<l>Melyek tövét vér-óceánokkal áztatod:</l>
					<l>Nem érik meg egyetlen ember egyetlen kiontott csepp vérét sem soha!</l>
				</lg>
				<lg>
					<l>Ember, akárki légy -</l>
					<l>Gondoltál-e már igazán arra, hogy közeleg a vég,</l>
					<l>Az enyém, a tiéd, az övé, mindannyiunké?</l>
					<l>Közeledik az embervilág embervértől véres napnyugovása -</l>
					<l>Az utolsó Ábel és az utolsó Kain</l>
					<l>Egyetlenegy utolsó rettentő baltacsapással</l>
					<l>Egymást ütik agyon.</l>
				</lg>
				<lg>
					<l>S a porondon a te őrületed hű szövetségese,</l>
					<l>Öröktől való egyetlen, könyörtelen ellenfeled marad csupán</l>
					<l>Egyedül?!!</l>
				</lg>
				<p>1936</p>
			</div>
		</body>
	</text>
</TEI>