<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0230" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Testvérke</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">413</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Testvérke</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Testvérke</head>
				<p>Régesrég elhalt kis húgomnak, akire nem emlékszem</p>
				<lg>
					<l>Mikor elment, a halál a szemét</l>
					<l>Fehér kendővel bekötötte,</l>
					<l>Azóta mindíg szembekötőcskét</l>
					<l>Játszik.</l>
					<l>Virágot nem tépett a földi réten,</l>
					<l>De fenn az égben</l>
					<l>Virágos ágat tart piciny kezében,</l>
					<l>A kör közepén úgy áll.</l>
					<l>S körülötte állván az angyalok,</l>
					<l>Faggatják incselkedve: ki vagyok?</l>
					<l>Ha megharagszik rájok,</l>
					<l>A nyíló ággal paskolja a hátok,</l>
					<l>Mert már ez így szokás,</l>
					<l>Ez így szokás a mennyországban is.</l>
				</lg>
				<lg>
					<l>Akit szeret a csönd:</l>
					<l>Kicsiny fülébe ólmos álmot önt,</l>
					<l>Mély, ólmos álmot,</l>
					<l>A vágya ne csapongjon szerteszét</l>
					<l>Ne hallja a szirének énekét,</l>
					<l>A világ csalfa, bűbájos szavát.</l>
				</lg>
				<lg>
					<l>Akit szeret, azt elhívja az ég.</l>
					<l>Előbb, semminthogy kis szárnya leég,</l>
					<l>Kis angyalszárnya</l>
					<l>Az élet perzselő tüzében:</l>
					<l>Akit szeret, azt elhívja az ég.</l>
					<l>A hold világán: az ezüstbatáron,</l>
					<l>A nap sugarán, vagy a szivárványon</l>
					<l>Magához vonja fel,</l>
					<l>Ha mindjárt megszakad egy hű kebel</l>
					<l>A földön itt, utána;</l>
					<l>Akit nagyon szerettek odafenn,</l>
					<l>Az korán visszajut a mennyországba.</l>
				</lg>
				<lg>
					<l>Ha élne most, ó, nagy lány lenne már,</l>
					<l>Ki tudja, mi sors várta volna itt,</l>
					<l>A Véletlennek kusza titkait</l>
					<l>Ki bogozhatja ki?</l>
					<l>Ha élne most, ó, nagy lány lenne már,</l>
					<l>Kicsiny szívét talán</l>
					<l>Sebezné tüskével a szerelem,</l>
					<l>Ó, jobb ez így talán,</l>
				</lg>
				<lg>
					<l>Az égi rózsafán</l>
					<l>A rózsának tüskéje nem terem.</l>
					<l>Ha élne most: ó, szenvedné velünk</l>
					<l>Mindazt a kínt, amit mi szenvedünk,</l>
					<l>S a szíve talán törékenyebb volna</l>
					<l>Mint a mienk,</l>
					<l>Fínom üvegharang,</l>
					<l>Amely csupán a méla csöndbe cseng:</l>
					<l>Csingling, - kristályos szóval,</l>
					<l>S a legkisebb szél már félreveri.</l>
					<l>A szíve talán törékenyebb volna</l>
					<l>Mint a mienk,</l>
					<l>Fájdalmasabban hervadó virág, -</l>
					<l>Így - játszik fenn az égben,</l>
					<l>S vékonyka patyolat-kezében</l>
					<l>Örök a nyíló galagonya-ág!</l>
				</lg>
				<lg>
					<l>Ki tudja, tán</l>
					<l>Azért hagyott el minket oly korán,</l>
					<l>Hogy a szívünkbe belopja a fényt,</l>
					<l>A vigaszt, derűt,</l>
					<l>A muzsikát,</l>
					<l>Mely mennyből zengve, zeng a földön át.</l>
					<l>S mindent, mi széppé tette életünk:</l>
					<l>Neki köszönhetünk.</l>
					<l>Azért, mert őt a hant fedi,</l>
					<l>S magáról nagy-szerényen mit sem hallat, -</l>
					<l>S csak engem ismernek az emberek -</l>
					<l>A szívemben azért</l>
					<l>Az ihlet ő és ő tán a sugallat,</l>
					<l>A szívembe ő lopja be a fényt,</l>
					<l>Ó, én tudom:</l>
					<l>Mi együtt írunk minden költeményt.</l>
					<l>S ezt hinni könnyű,</l>
					<l>Hisz nála minden zengőbb, tisztább, szebb,</l>
					<l>Mert az Istenhez ő van közelebb.</l>
					<l>Az én utam göröngyös;</l>
					<l>Ha mélységben, ha magasságban járok:</l>
					<l>Csak el-elbotlik tétován e láb</l>
					<l>És csak egy angyalszárny segít tovább.</l>
				</lg>
				<lg>
					<l>Néha</l>
					<l>Kicsit durcás, azt mondja: játsszunk mást!</l>
					<l>Ilyenkor én</l>
					<l>A szót, a rímet soká nem találom,</l>
					<l>Amíg engesztelőn</l>
					<l>Érint a lelke újra, mint egy álom -</l>
					<l>És halkan diktálja a folytatást...</l>
				</lg>
			</div>
		</body>
	</text>
</TEI>