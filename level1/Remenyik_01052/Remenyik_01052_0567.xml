<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0567" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Szemeimet a hegyekre emelem</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">73</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szemeimet a hegyekre emelem</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Szemeimet a hegyekre emelem</head>
				<p>(121. zsoltár)</p>
				<p>1. Még egyszer</p>
				<lg>
					<l>„Szemeimet a hegyekre emelem.</l>
					<l>Onnan jön segítségem.”</l>
					<l>- Zsongott bennem a zsoltár ritmusa,</l>
					<l>De eltemetett, bús szerelemképen.</l>
					<l>Tompán, fojtottan, mint búvó patak.</l>
					<l>Nem mertem szemeimet fölemelni.</l>
					<l>Láttam a boldog vetélytársakat,</l>
					<l>A tetők víg, szerencsés szeretőit.</l>
					<l>S maradtam otthon, roskadtan, magamba,</l>
					<l>Mint kit egy hangos szívverés is rémít.</l>
					<l>S most még egyszer mégis csoda esett:</l>
					<l>Jöttem, láttam, győztem a hegyeket,</l>
					<l>S a csúcsokat csókoló napsugár</l>
					<l>Nem vakította meg</l>
					<l>A hegyekre fölemelt szememet.</l>
				</lg>
				<p>2. Négy nap</p>
				<lg>
					<l>Négy ragyogó, verőfényes, igaz nap.</l>
					<l>Négy naptárból kiszakított aranylap.</l>
					<l>Négy örökkévalóságba iktatott,</l>
					<l>Kibeszélhetetlen, boldog, mély titok.</l>
				</lg>
				<p>3. Jó komoly barátok</p>
				<lg>
					<l>Ezek a szürke, hallgatag kőszálak</l>
					<l>Papok, s nem prédikálnak,</l>
					<l>Próféták, de senkit nem feddenek,</l>
					<l>Se vétkes királyt, se vak népeket.</l>
					<l>Csak állnak s várnak</l>
					<l>Mindenkit, aki fáradt,</l>
					<l>Mindenkit, aki megterheltetett.</l>
					<l>Időtlen idők óta</l>
					<l>Itt állnak s várnak:</l>
					<l>Örökös szürke vőlegényei</l>
					<l>A Csendnek, a Havas menyasszonyának</l>
					<l>Hallgatnak, várnak.</l>
					<l>Jó, komoly barátok.</l>
					<l>Sok balgatag kérdésre nem felelnek.</l>
					<l>Nem avatkoznak a mi életünkbe.</l>
					<l>De ha hozzájok megyünk: fölemelnek.</l>
				</lg>
				<p>4. Kő-evangelium</p>
				<lg>
					<l>Szikla. Döbbentőn tornyosodik föl.</l>
					<l>Csak tekintetem kúszik föl reá</l>
					<l>Függőleges falon.</l>
					<l>És visszahull.</l>
					<l>Alul</l>
					<l>Szeszélyes rajz cifrázza a követ.</l>
					<l>Runák, rovások, hieroglifek:</l>
					<l>Kő-evangelium.</l>
					<l>A föld történetéből</l>
					<l>Egy ősi, titokzatos fejezet.</l>
					<l>Felírva találjátok ezeket</l>
					<l>A Nagykőhavason.</l>
					<l>Írták az áradó és apadó</l>
					<l>S lassan visszavonuló tengerek</l>
					<l>Anno egyben,</l>
					<l>Ama első napon.</l>
					<l>Az Embernek előtte.</l>
					<l>Mikor csak Isten volt és a hegyek.</l>
				</lg>
				<p>5. Együgyű mennyország</p>
				<lg>
					<l>Pásztorgyerek. A szava idegen.</l>
					<l>A szeme mosolyog.</l>
					<l>Nincs benne gyűlölet, sem félelem.</l>
					<l>Tetszik nekem.</l>
					<l>Szentgyörgynapjától Szentmihálynapig</l>
					<l>Itt terelgeti nyáját csendesen.</l>
					<l>Emberrel itt alig találkozik.</l>
					<l>A gondja csak a máé</l>
					<l>S nem veti árnyékát a holnapig.</l>
					<l>Kenyere málé, túró, vadgyümölcs.</l>
					<l>Igénytelen és bölcs.</l>
					<l>Százesztendős imakönyvben lapozgat,</l>
					<l>A „Szív tükré”-ben.</l>
					<l>Húsz lejért vette.</l>
					<l>Tudja, hogy őt is Isten teremtette.</l>
					<l>S nem tudja, hogy az urak mit forralnak</l>
					<l>Párisban, Bukarestben, Budapesten.</l>
					<l>Tilinkóz egy sort. Hallgat azután.</l>
					<l>Mosolyog, méláz, ül a szikla fokán.</l>
					<l>S az együgyűek mennyországa nyílik</l>
					<l>Szívében kéken, mint az encián.</l>
				</lg>
				<p>6. Háromszázan</p>
				<lg>
					<l>A medve jött. A rémület riadt.</l>
					<l>A legelőkre nem volt vissza-út.</l>
					<l>Vad szirtfalba hajlott a lanka le.</l>
					<l>Szökellt a vezér kos őrült irammal,</l>
					<l>Szelíd szemére vér-fátyol borult,</l>
					<l>Az otthonos táj irtó idegen lett.</l>
					<l>Táncoltak körös-körül a hegyek.</l>
					<l>S vérködös szemmel ugrottak utána</l>
					<l>Háromszázan: aranygyapjas sereg.</l>
					<l>Gyönge testekből hörgő piramid:</l>
					<l>Szirt tövén véget ért a vad menet.</l>
				</lg>
				<p>7. A régi határkő</p>
				<p>Melitskó Saroltának</p>
				<lg>
					<l>A Nagykőhavason</l>
					<l>Egy kicsi kőhalom.</l>
				</lg>
				<lg>
					<l>Ez emberkézre vall</l>
					<l>Simára csiszolt oldalaival.</l>
				</lg>
				<lg>
					<l>S mért, mért nem: ez még áll.</l>
					<l>Határkő. Elment tőle a határ.</l>
				</lg>
				<lg>
					<l>S tulajdonkép minek</l>
					<l>Ezen akadni meg?</l>
				</lg>
				<lg>
					<l>Megakadnak a vándorfellegek?</l>
					<l>Ledülnek töprengeni a szelek?</l>
				</lg>
				<lg>
					<l>Mi lehet, mi e magasban is fáj?</l>
					<l>Innen s túl egy az ég és egy a táj.</l>
				</lg>
				<lg>
					<l>Innen s túl egyformán szegényesen</l>
					<l>Gyalogfenyő és boróka terem.</l>
				</lg>
				<lg>
					<l>A Nagykőhavason</l>
					<l>Egy kicsi kőhalom.</l>
				</lg>
				<lg>
					<l>Egy kicsi kőhalom.</l>
					<l>Egy kicsi sírhalom.</l>
				</lg>
				<lg>
					<l>Alatta mégis egy világ pihen.</l>
					<l>Láttam, ahogy valaki ráborult</l>
					<l>És sírt keservesen.</l>
				</lg>
				<p>8. Törpefenyő</p>
				<lg>
					<l>Ahogy a hegyek nőnek,</l>
					<l>Úgy törpülnek a fák.</l>
					<l>Nagy szálfa-gőgöt nem tűr</l>
					<l>A magasság.</l>
				</lg>
				<lg>
					<l>A törpefenyő fája</l>
					<l>Alázat fája itt.</l>
					<l>Nem hívja ki öntelten,</l>
					<l>Mindíg viharközelben -</l>
					<l>A menny villámait.</l>
				</lg>
				<lg>
					<l>Hanem azért próbáld</l>
					<l>Tövestül tépni ki:</l>
					<l>Beleszakadsz, de ő</l>
					<l>Magát nem engedi.</l>
				</lg>
				<lg>
					<l>Indája szikla-szívós,</l>
					<l>Acél a gyökere -</l>
					<l>Rácsap, de belecsorbul</l>
					<l>A Bucsecs kard-szele.</l>
				</lg>
				<lg>
					<l>A rádühödt szelekkel</l>
					<l>Dühödten birkózik,</l>
					<l>Vad oromtalajába</l>
					<l>Vadul kapaszkodik.</l>
				</lg>
				<lg>
					<l>A földre fekszik néha,</l>
					<l>Mint tanult birkózó,</l>
					<l>Vélnéd: vég-kimerült, -</l>
					<l>S ím: talpra-pattanó.</l>
				</lg>
				<lg>
					<l>Nagy, büszke rokonságból</l>
					<l>Kis mostoha-kölyök:</l>
					<l>Legárvább, legkeményebb,</l>
					<l>Ki ide felszökött.</l>
				</lg>
				<lg>
					<l>Törnek a szálfák lennebb,</l>
					<l>Roppan ezer derék.</l>
					<l>De él itt fenn e hajló,</l>
					<l>Magát mindenkép tartó,</l>
					<l>Megpróbált nemzedék.</l>
				</lg>
				<p>9. Felleg a szobában</p>
				<lg>
					<l>Menedékház a Nagykőhavason.</l>
					<l>Ezernyolcszáz méter tenger felett.</l>
					<l>Emberfeletti csend.</l>
					<l>Az ablak nyitva van.</l>
				</lg>
				<lg>
					<l>Az ablakon beúsznak</l>
					<l>Méltóságosan, kézzelfoghatón,</l>
					<l>Kisértetiesen a fellegek.</l>
					<l>A völgyben éltem le az életem,</l>
					<l>De mindíg-mindíg felleg-űző lázban.</l>
					<l>A mélységből kapkodtam fel utánok.</l>
					<l>Most ők nyúlnak utánam.</l>
				</lg>
				<p>10. A Cenk lámpája</p>
				<lg>
					<l>Leszállt az éj. Eltűnt a Cenk.</l>
					<l>Magába, magasan</l>
					<l>Fent, fent,</l>
					<l>Mindíg rokontalan:</l>
					<l>A Cenk lámpája leng.</l>
					<l>Gyökértelenül, szinte csillagképen,</l>
					<l>Inkább a semmiben, semmint az égben.</l>
					<l>Eltűnt a Cenk.</l>
					<l>Fent, fent</l>
					<l>A cenki lámpa leng.</l>
				</lg>
				<lg>
					<l>Minden lenti láng idegen neki,</l>
					<l>S a csillagok csak fél-testvérei,</l>
					<l>Szánják és szeretik,</l>
					<l>És mégsem tehetik,</l>
					<l>Hogy végleg otthon érezze magát.</l>
					<l>S lent otthontalan város és világ.</l>
					<l>Fent, a szeplőtlen csillagkoszorúban</l>
					<l>A cenki lámpa szégyelli magát.</l>
				</lg>
				<lg>
					<l>Se föld, se menny,</l>
					<l>Se lenn, se fenn,</l>
					<l>Testvérek közt is fájón idegen,</l>
					<l>Erdélyi éjben együtt csak velem:</l>
					<l>A Cenk lámpája leng reménytelen.</l>
				</lg>
				<p>11. Találkoztam a szabadsággal</p>
				<lg>
					<l>Zord magaslat: a Fellegvár ez itt.</l>
					<l>Erőszak rakta s tartja falait.</l>
				</lg>
				<lg>
					<l>Ember-önkény és változó uralmak</l>
					<l>Láncot csörgetnek és rabot tartanak.</l>
				</lg>
				<lg>
					<l>Szurony, szörnyű rend, vessző, fegyelem</l>
					<l>Itt sötét börtön-flóraként terem.</l>
				</lg>
				<lg>
					<l>Rém-madárként egy emlék suhan át:</l>
					<l>Nyögnek a befalazott katonák...</l>
				</lg>
				<lg>
					<l>Ezerhatszáz... olvasom egy falon - -</l>
					<l>A doh s a penész ma is hatalom.</l>
				</lg>
				<lg>
					<l>S mily nagy erősség ez itt, nézve lentről,</l>
					<l>S mily vakondtúrás fentről, a hegyekről.</l>
				</lg>
				<lg>
					<l>Bucsecs, Csukás, Királykő, Kőhavas:</l>
					<l>E fellegvár alattuk mily avas.</l>
				</lg>
				<lg>
					<l>A Nagykőhavason mentem én átal</l>
					<l>És találkoztam fent a Szabadsággal.</l>
				</lg>
				<lg>
					<l>Ment nagy léptekkel: világ számüzötte,</l>
					<l>Fenyőszag tömjénezett körülötte.</l>
				</lg>
				<lg>
					<l>Kalapján virított a sziklarózsa,</l>
					<l>Vissza se nézett a völgybe alóla.</l>
				</lg>
				<lg>
					<l>Vándorbotjával verte a követ,</l>
					<l>Minden ütése villámot vetett.</l>
				</lg>
				<lg>
					<l>A hátizsákja telve ezerjóval,</l>
					<l>Ezerjóval, embernek nem-valóval.</l>
				</lg>
				<lg>
					<l>Fütyölt. Visszhangjaként víg füttyszavának</l>
					<l>Túlvilági viharok orgonáltak.</l>
				</lg>
				<lg>
					<l>A déli nap, ahogy zenitre hágott</l>
					<l>Nézte az elszabadult Szabadságot.</l>
				</lg>
				<lg>
					<l>Ment nagy léptekkel, bottal, tarisznyával,</l>
					<l>Szemére vont virágos kalapjával.</l>
				</lg>
				<lg>
					<l>Ment völgyből fel, világból kifele:</l>
					<l>Ki-ki lássa, mire megy nélküle.</l>
				</lg>
				<lg>
					<l>Ment, az embertől egyre távolodva,</l>
					<l>Ment csúcsról-csúcsra, csillagtávolokba.</l>
				</lg>
				<lg>
					<l>Kincse túldrága volt méltatlanoknak:</l>
					<l>Vitte ajándékul az angyaloknak.</l>
				</lg>
				<p>12. Csak a levele</p>
				<lg>
					<l>A sziklarózsa régen elvirult.</l>
					<l>Amit most hoztam: csak a levele.</l>
					<l>Kicsi, fénytelen, fakózöld levél.</l>
					<l>Nincs egyebem.</l>
					<l>Érjétek be vele.</l>
				</lg>
				<p>Brassó-Nagykőhavas, 1933 augusztus</p>
			</div>
		</body>
	</text>
</TEI>