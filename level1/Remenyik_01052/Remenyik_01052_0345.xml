<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0345" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A sors-váró madár</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">220</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A sors-váró madár</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A sors-váró madár</head>
				<lg>
					<l>A nap leszállt, rá megzendült az erdő</l>
					<l>Alkonyi kórusa</l>
					<l>Egyszer, utolszor még, az éj előtt.</l>
					<l>Halk szárnysuhogás kelt a fák között,</l>
					<l>Kerengve, lassan</l>
					<l>Fészekre rebbentek a madarak.</l>
				</lg>
				<lg>
					<l>Egy fenyőágon ült egy kis madár</l>
					<l>Némán, kő-mereven,</l>
					<l>Szürkén gubbasztó kicsi szfinksz gyanánt.</l>
					<l>És meg se moccant</l>
					<l>Közelgő lépteimnek dobajára.</l>
				</lg>
				<lg>
					<l>Előtte álltam, lehajoltam hozzá:</l>
					<l>Vajjon mi lelheti?!</l>
					<l>Így, ültőhelyében meghalt talán?</l>
					<l>Kitellett tőle,</l>
					<l>Oly döbbenetes, olyan furcsa volt.</l>
				</lg>
				<lg>
					<l>De élt. Kicsi szeme</l>
					<l>Ha bágyadtan, ha tompán is, de fénylett,</l>
					<l>S nézett, nézett merőn valahová, -</l>
					<l>A sorsát várta tán,</l>
					<l>S én jöttem, mintha sorsa lettem volna.</l>
				</lg>
				<lg>
					<l>Ó, sose volt még sors ily tehetetlen,</l>
					<l>Ilyen ügyefogyott.</l>
					<l>Tanakodtam, hogy mit is kezdjek véle:</l>
					<l>Ha fészekből hullt, hogyan tegyem vissza?</l>
					<l>Ha szárnya törött, szárnyra hogy kapassam?</l>
					<l>Elpusztul, hogyha magammal viszem,</l>
					<l>Elpusztul akkor is, ha itt hagyom.</l>
					<l>Keserves volt nekem e sors-szerep.</l>
				</lg>
				<lg>
					<l>Félénken kinyujtottam a kezem.</l>
					<l>Úgy véltem, ha már egyéb nem telik</l>
					<l>Tőlem, - legalább megsímogatom.</l>
					<l>Akkor rezzent - s elugrott.</l>
					<l>Két lépést ugrott csak a fűbe el,</l>
					<l>Ott gunnyasztott tovább,</l>
					<l>S a sorsát nézte, nézett engemet.</l>
				</lg>
				<lg>
					<l>Szent Ferenc zengő, hallelujás nyelvén</l>
					<l>Szerettem volna hozzá szólani -</l>
					<l>S nem jött ajkamra szó.</l>
					<l>Legyintettem lemondón, szomorún.</l>
					<l>Otthagytam kis madár-testvéremet,</l>
					<l>Sorstalan sorsa voltam én neki,</l>
					<l>De sorstalan sors az én sorsom is:</l>
					<l>Sem elzúzni, sem fölemelni nem tud</l>
					<l>A tehetetlen, az ügyefogyott,</l>
					<l>A gyáva kéz!</l>
				</lg>
			</div>
		</body>
	</text>
</TEI>