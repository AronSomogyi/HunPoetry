<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0601" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ahogy lehet</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">322</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ahogy lehet</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Ahogy lehet</head>
				<lg>
					<l>Fogcsikorgató türelemmel,</l>
					<l>Összeszorított szájjal -</l>
					<l>Krisztus-követő bús próbálkozással,</l>
					<l>Majd daccal, lobbanóval,</l>
					<l>Fojtott igével és visszanyelt szóval,</l>
					<l>Tenyérrel, mely sima örökké,</l>
					<l>Csak a zsebben szorul ököllé -</l>
					<l>Keserű, tehetetlen nevetéssel</l>
					<l>Békülve meg akármi rendeléssel -</l>
					<l>Nem csodálkozva már - és csodálkozva mégis,</l>
					<l>Hogy rajtunk ez is, az is megesett:</l>
					<l>Hordozzuk, testvéreim, ezt a hordhatatlan,</l>
					<l>Kínszenvedést virágzó életet.</l>
					<l>Ahogy lehet...</l>
				</lg>
				<lg>
					<l>Megalkuvás zsoltárát énekelve,</l>
					<l>Végtelen rabmenetben csak megyünk,</l>
					<l>Nincs semmi fegyverünk,</l>
					<l>Fegyvertelen a lelkünk lázadása,</l>
					<l>Pedig a vérünk minden csöppje vágyik,</l>
					<l>Vágyik a Péter vad mozdulatára,</l>
					<l>Amikor Istenének védelmében</l>
					<l>A Málkus fülét hirtelen levágta.</l>
					<l>Kik vagyunk mi?</l>
					<l>Ó, nem az Alázat,</l>
					<l>Csak a megalázottság fiai.</l>
					<l>Nemzedékek büszke hídfői közt</l>
					<l>Görbülő ív, görnyedő átmenet:</l>
				</lg>
				<lg>
					<l>Testvéreim, bizony nem élünk jól mi,</l>
					<l>Nem apáinknak tetsző életet.</l>
					<l>De aki máskép tehetne helyünkben,</l>
					<l>Az vesse reánk az első követ!</l>
					<l>Minden percünk kínzó kiegyezés:</l>
					<l>Ahogy lehet...</l>
				</lg>
				<lg>
					<l>Testvérem, korcs hős, alkuvások hőse,</l>
					<l>Félbenmarad, megmásul mondatod?</l>
					<l>Egy szikra talán mégis zengve pattan</l>
					<l>Lángörvényből, mely benned kavarog.</l>
					<l>Dagadnak benned árvizes erők,</l>
					<l>Zúdulna niagarás zuhatag:</l>
					<l>Elégedj meg, ha megtöltesz belőle</l>
					<l>Kristálytiszta vízzel egy poharat.</l>
					<l>Visszaszorítnak, hátrább, egyre hátrább,</l>
					<l>És amit hagynak, egyre kevesebb:</l>
					<l>Hát vesd meg lábad ott, ahol megállhatsz,</l>
					<l>S azt mentsd, azt a talpalatnyi helyet,</l>
					<l>Szikrát a tűzből, cseppet a folyóból,</l>
					<l>A töredéket eltört mondatodból,</l>
					<l>Minden megmaradt árva keveset:</l>
					<l>Ahogy lehet...</l>
				</lg>
				<lg>
					<l>Láttad a Karsztok szirt-sivatagában</l>
					<l>A liliputi termőföldeket?</l>
					<l>Pár négyzetméter - amit a lavina,</l>
					<l>A kőgörgeteg könnyen eltemet.</l>
					<l>S a Karsztok boldogtalan magvetője,</l>
					<l>A földmívelés madárijesztője</l>
					<l>Ezt a kis humuszt mégis szereti,</l>
					<l>Kicsi kőkeritéssel keríti.</l>
					<l>Pedig szinte sírjának is kevés.</l>
					<l>Ó, karszti sors; ó, karszti temetés...</l>
				</lg>
				<lg>
					<l>Te is, testvérem, karszti sorsodat</l>
					<l>Fogadd el, s védd meg karszti földedet,</l>
					<l>Azt a sírodnak is kevés humuszt,</l>
					<l>Azt a pár négyzetméternyi helyet,</l>
					<l>S azt a fölséges Isten-lábnyomot,</l>
					<l>Mit a lavina minden rohama</l>
					<l>Eltörölni még sohasem tudott.</l>
					<l>Védd ezt a talpalatnyi telkedet,</l>
					<l>Cserépkancsódat és tűzhelyedet,</l>
					<l>Utolsó darab száraz kenyered!</l>
					<l>De azt aztán foggal, tíz körömmel.</l>
					<l>Démoni dühvel és őrült örömmel -</l>
					<l>Ahogy lehet...</l>
				</lg>
				<lg>
					<l>Ahogy lehet...</l>
				</lg>
				<p>1935 április 11</p>
			</div>
		</body>
	</text>
</TEI>