<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0610" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Versek</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">603</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Versek</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Versek</head>
				<p>Egy csipkegalléros kisfiúhoz aki valaha én voltam</p>
				<p>1</p>
				<lg>
					<l>Olyan messze vagy tőlem, mint a béke,</l>
					<l>Olyan messze vagy, mint a kegyelem</l>
					<l>Egy örök Isten megváltó kezébe -</l>
					<l>Olyan messze vagy, mint a csend,</l>
					<l>Amelynek nyitját sehol sem lelem,</l>
					<l>Oly messze vagy, mint minden, ami elmegy,</l>
					<l>S lesorvad szívemről és cserbehagy,</l>
					<l>Oly messze vagy, mint egek csuda-kékje,</l>
					<l>Mint a mennyország, olyan messze vagy.</l>
				</lg>
				<p>2</p>
				<lg>
					<l>A te lakod egy kis üvegkoporsó,</l>
					<l>Amelyhez sok-sok titkos út vezet,</l>
					<l>Előtte sápadt örökmécsek égnek:</l>
					<l>Élet, Halál, Önvád, Emlékezet.</l>
					<l>Én néha meg-megnézem arcodat</l>
					<l>S nyitott szemed, amely nem változik,</l>
					<l>Én elfelejtem minden harcomat,</l>
					<l>S szívem neked meggyón s megáldozik.</l>
				</lg>
				<p>3</p>
				<lg>
					<l>A csipkegallért gyermek, add nekem,</l>
					<l>Hogy, ha valaki nagyon szomorú,</l>
					<l>Engesztelőn a vállára tegyem.</l>
					<l>A csodatevő gallért add nekem.</l>
					<l>E csipkét Styx és Lethe vize mosta</l>
					<l>És rajta van az elmúlás fehérje,</l>
					<l>Az örök dolgok égi illata,</l>
					<l>A végtelen derűje és a béke -</l>
					<l>A csodatévő gallért add nekem.</l>
				</lg>
				<p>4</p>
				<lg>
					<l>Valakinek odaadtam a képed,</l>
					<l>Aki azt mondta: testvéred vagyok,</l>
					<l>És úgy szeretett, nem engem - de téged.</l>
					<l>Valakinek odaadtam a képed,</l>
					<l>S nem én szerettem, Te szeretted őt,</l>
					<l>És a te tiszta kis szíveden át</l>
					<l>Kívántunk egymásnak jóéjszakát</l>
					<l>És csöndes pihenőt...</l>
				</lg>
				<p>5</p>
				<lg>
					<l>Én mint a vakond, a föld alatt élek,</l>
					<l>De te vagy az én drága, jobbik énem:</l>
					<l>Sötét lelkembe lámpavivő lélek,</l>
					<l>Aki még mindég vissza visszajár:</l>
					<l>Parányi szentjánosbogár,</l>
					<l>Hozzám - a temetőből.</l>
				</lg>
				<p>6</p>
				<lg>
					<l>Valaki egyszer azt mondotta nékem:</l>
					<l>„Csitt, csendesen, egy percig így maradjon,</l>
					<l>Most éppen olyan, mint azon a képen”</l>
					<l>Akkor te jártál bennem, régi gyermek,</l>
					<l>S egy csöpp nyugalmat loptál a szívembe,</l>
					<l>S nem ásítottak előttem a vermek,</l>
					<l>A tépelődés farkasvermei.</l>
					<l>„Csitt, csendesen, egy percig így maradjon.”</l>
					<l>S én úgy maradtam volna mindörökké...</l>
					<l>De már a következő perc keze</l>
					<l>Letörölte az arcomról az arcod,</l>
					<l>Én vívtam tovább hittelen a harcot,</l>
					<l>Egyszer volt, - soha többé...</l>
					<l>A varázs megtört, eltűnt, tovaszállott -</l>
					<l>Aki látta: csak kisértetet látott.</l>
				</lg>
				<p>7</p>
				<lg>
					<l>Szeretném letépni az arcomat,</l>
					<l>Mint egy álarcot, úgy szaggatni le,</l>
					<l>Lekaparni az évek rétegét,</l>
					<l>Mígnem alóluk kibukkannál te!</l>
					<l>Úgy irigylem a fehér homlokod,</l>
					<l>S a hajad fodros aranytengerét,</l>
					<l>S te gyermek nem irigyled semmimet:</l>
					<l>Ó, hiszen minden kincsem a tiéd.</l>
					<l>Erős férfi ha nem lehettem már,</l>
					<l>Ha rombadőltek mind az élettervek,</l>
					<l>Lennék legalább újra kisfiú,</l>
					<l>Mindent előlről kezdő tiszta gyermek!</l>
				</lg>
				<p>8</p>
				<lg>
					<l>Ó, de a szemed egyebet beszél,</l>
					<l>A szomorú szemed -</l>
					<l>A szemedben a sorsom van megírva:</l>
					<l>Hogy máskép nem lehet.</l>
					<l>Előlről mindhiába kezdeném:</l>
					<l>Csak odajutnék, ahol most vagyok,</l>
					<l>Ha száz más úton indulnék is én.</l>
					<l>Poétának szólított el a sors,</l>
					<l>S az életbe ily félszegen ereszt el,</l>
					<l>S így kell bolyongnom itt, ily felemásan,</l>
					<l>Babérral és kereszttel</l>
					<l>És mindég egyedül.</l>
				</lg>
				<p>9</p>
				<lg>
					<l>Te tőlem külön élsz,</l>
					<l>Te elmult, drága, győzedelmes gyermek,</l>
					<l>És sosem kínlódol és sosem félsz.</l>
					<l>Engem, ha néha szívendöf az élet:</l>
					<l>Te csak mosolyogsz üvegkoporsódban,</l>
					<l>Nem érint az téged.</l>
				</lg>
				<p>10</p>
				<lg>
					<l>Találkozunk nagynéha társaságban,</l>
					<l>Gyakorta réten, erdők rejtekén -</l>
					<l>Akkor kis kezed letör egy-egy ágat,</l>
					<l>S egy-egy fehér virágot dob felém.</l>
					<l>Ki-kivirul egy rég elhalt tavasz,</l>
					<l>A multból fel-felszáll egy üzenet,</l>
					<l>Aztán - nem látom, csak a szürke tájt</l>
					<l>És a folyóra hajló fűzeket.</l>
				</lg>
				<p>11</p>
				<lg>
					<l>Néha szólok neked: maradj velem,</l>
					<l>Te vagy a Csend, -</l>
					<l>S a Béke nyitját nálad meglelem.</l>
					<l>Te vagy az Isten rámhulló kegyelme,</l>
					<l>Egy angyal, aki meg-meglátogat</l>
					<l>S hoz nekem színeket és álmokat.</l>
					<l>Maradj még: imígy könyörgök neked.</l>
					<l>De te nem szólsz.</l>
					<l>Csak halkan csóválod a fejedet.</l>
				</lg>
				<p>12</p>
				<lg>
					<l>Valaki őrzi most a képedet,</l>
					<l>Valaki most magánál tartogat,</l>
					<l>S te, aki szelíd, jó fiúcska voltál,</l>
					<l>Te jól viseled nála magadat.</l>
					<l>Maradj vele hát, s el ne hagyd soha,</l>
					<l>És vigasztald, ha kell, s szeresd nagyon,</l>
					<l>Könnyét töröld le, álmát édesítsd meg,</l>
					<l>Gyermek, te nálam nagyobb hatalom.</l>
				</lg>
				<p>1920</p>
			</div>
		</body>
	</text>
</TEI>