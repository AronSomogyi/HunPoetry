<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0609" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Őrült telekre őrült tavaszok</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">230</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Őrült telekre őrült tavaszok</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Őrült telekre őrült tavaszok</head>
				<p>Költő-társam költő fiának</p>
				<lg>
					<l>Jégtömbök a méltóságos Dunán:</l>
					<l>Szomorún úszó, csendes karaván.</l>
				</lg>
				<lg>
					<l>Azt írtad: „Lech mezőről vert sereg”,</l>
					<l>Valahol messze széttöredezett.</l>
				</lg>
				<lg>
					<l>Ballagnak szégyenülten, zajtalan,</l>
					<l>Viszi őket a zajtalan folyam.</l>
				</lg>
				<lg>
					<l>Ifjú fantáziád meggyulladott,</l>
					<l>Bíborba vont sok bús jégdarabot.</l>
				</lg>
				<lg>
					<l>Most égnél csak, lobognál igazán</l>
					<l>E víz- s jégszagú szörnyű éjszakán.</l>
				</lg>
				<lg>
					<l>Így nem ordított a Szamos soha,</l>
					<l>Egy ordítás a sűrű éjszaka.</l>
				</lg>
				<lg>
					<l>Ordít, dübörög, harsog és rohan,</l>
					<l>Vad-barna, zord-fekete színe van.</l>
				</lg>
				<lg>
					<l>A jég, mit sodor a hidak alatt:</l>
					<l>Nem vert sereg, csak dúlt rohamcsapat.</l>
				</lg>
				<lg>
					<l>Súlyos jegek mint könnyű pelyhek jönnek</l>
					<l>Hidlábnál fenyegetőn mennydörögnek.</l>
				</lg>
				<lg>
					<l>Reketóról a rönkök leszánkáznak,</l>
					<l>Nagy ős-fenyők - mint faltörő-kosok -</l>
					<l>Százával - hajrá - zúdulnak a gátnak.</l>
				</lg>
				<lg>
					<l>A beton reng, a beton birkózik,</l>
					<l>S ki tudja: bírja-e még holnapig?</l>
				</lg>
				<lg>
					<l>Őrült telekre őrült tavaszok - -</l>
					<l>A havas a Szamosban kavarog.</l>
				</lg>
				<lg>
					<l>Tán a folyóba szakadt mindenestől.</l>
					<l>Valamit számon kér az emberektől.</l>
				</lg>
				<lg>
					<l>Vagy minden nyomorúság benne árad,</l>
					<l>Morajjal tölti meg az éjszakákat.</l>
				</lg>
				<lg>
					<l>Ez valami szabadság indulója?</l>
					<l>Fiatal szíved talán a tudója.</l>
				</lg>
				<lg>
					<l>Ha itt volnál ezen az éjszakán,</l>
					<l>Az ütemet kihallanád talán.</l>
				</lg>
				<lg>
					<l>Vigasztalót, nemcsak félelmeset,</l>
					<l>Néznéd a bilincstörő vizeket.</l>
				</lg>
				<lg>
					<l>Hídról hajolnál a sötét folyóra,</l>
					<l>Csapongna hajad szőke lobogója.</l>
				</lg>
				<lg>
					<l>Néznéd áradó, friss, szabad-magad. -</l>
					<l>Én döbbenve nézem a partokat.</l>
				</lg>
				<lg>
					<l>A fürdőhelyünk most milyen lehet?</l>
					<l>Éjfél. Gondolni rá alig merek.</l>
				</lg>
				<lg>
					<l>Holnap, - ha lát a világ holnapot,</l>
					<l>Meglátom a vad Szamos könyökét,</l>
					<l>S hogy áll-e még elhagyott házatok.</l>
				</lg>
				<p>1932 április 2, éjjel</p>
			</div>
		</body>
	</text>
</TEI>