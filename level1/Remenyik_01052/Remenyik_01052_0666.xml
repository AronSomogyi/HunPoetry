<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Remenyik_01052_0666" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Nem a teljes pohár</title>
				<author>
					<persName>
						<surname>Reményik</surname>
						<forename>Sándor</forename>
					</persName>
					<date from="1890" to="1941">1890-1941</date>
					<idno type="VIAF">47630581</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">517</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Nem a teljes pohár</title>
					<author>
						<persName>
							<surname>Reményik</surname>
							<forename>Sándor</forename>
						</persName>
						<idno type="VIAF">47630581</idno>
					</author>
					<relatedItem type="copyText">
						<bibl>
							<title>Reményik Sándor összes versei</title>
							<date when="1998-09-17"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01052"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Tóth</surname>
									<forename>Fruzsina</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Nem a teljes pohár</head>
				<p>Járosi Andornak</p>
				<lg>
					<l>Uram Jézusom, jaj, én nem tudom:</l>
					<l>Júdásod vagyok-e vagy Pétered</l>
					<l>(Jaj, csak a gyávaságban Pétered...)</l>
					<l>Vagy egy a farizeusok közül,</l>
					<l>Ki üres életének nem örül</l>
					<l>S kiontja mégis újból véredet</l>
					<l>S hazudik újból minden új napon.</l>
					<l>Vagy jobbik esetben Pilátusod</l>
					<l>Vagyok, ki mossa hűvösen kezét</l>
					<l>És véli: kívül áll a dolgokon.</l>
					<l>Vagy vagyok még jobb: éjféli beszéd:</l>
					<l>Nikodémus éjféli surranása -</l>
					<l>Félig szégyelli és félig imádja</l>
					<l>Titokban fölkeresett Mesterét.</l>
					<l>Vagy ennél is jobb vagyok, úgy lehet:</l>
					<l>Én, József, az arimathiai,</l>
					<l>Ki kertjében ad temető-helyet.</l>
					<l>(Adhatott volna vajjon egyebet?)</l>
					<l>S tovább: Tamás, talán Tamás vagyok,</l>
					<l>Aki csak akkor hisz, ha lát s tapint,</l>
					<l>S hálásan csak a dicsőült sebekből</l>
					<l>Vonja vissza fekete ujjait.</l>
					<l>Legeslegjobb mégis akkor vagyok;</l>
					<l>Ha felbúgok: hiszek hitetlenül - -</l>
					<l>Uram, Jézus, légy segítségemül!!</l>
				</lg>
				<lg>
					<l>Akárki legyek én ezek közül:</l>
					<l>- S bizony mondom, hogy mindenik vagyok -</l>
					<l>A többiekkel összefogódzkodva,</l>
					<l>Szörnyű kórusban feléd jajdulok:</l>
					<l>Uram, Jézus, mennytől a pokolig</l>
					<l>S pokoltól mennyig ívelt szenvedésed,</l>
					<l>És megkóstoltál ecetet s epét - -</l>
					<l>De egyet mégsem: azt, hogy mi a vétek!!</l>
					<l>Azt is, hogyne - ahogy egy Isten kóstol,</l>
					<l>Ki a fekélyre csókkal rálehel,</l>
					<l>De nem úgy, Uram, nem azzal az ízzel,</l>
					<l>Mint ki a bűnt maga követte el!!</l>
					<l>És nézi némán és kővé-meredten,</l>
					<l>Borzadva, vagy már érzéketlenül,</l>
					<l>Bűnből hogy lesz bűn gomba-szaporán:</l>
					<l>Egy félrecsúszás ezer újat szül.</l>
					<l>Üvöltene: hogy jutottam ide??</l>
					<l>Újjászületni: hova, meddig menjek?</l>
					<l>És forgolódik verejtékes ágyán:</l>
					<l>Bűnösnek higyje magát, vagy betegnek?</l>
					<l>(Jaj Orvos, Orvos kéne bármelyiknek!)</l>
					<l>Kutatja kínnal átkát önmagában -</l>
					<l>Majd vadul nekivág a végtelennek.</l>
					<l>Megelevenül sziszegő kígyókkal,</l>
					<l>Rémekkel népes lesz a bűn-bozót,</l>
					<l>Rátekerőznek a megfulladóra - -</l>
					<l>S már a jóakarat is átkozott!</l>
					<l>A szeretet is kár-tevő csupán,</l>
					<l>Romlás már minden lépés, mozdulás -</l>
					<l>A bánat engesztelő kenetéből</l>
					<l>Dühöngés lesz: a Teremtő hibás!!</l>
					<l>Mért így alkotott: gyenge-nyomorultnak?</l>
					<l>Vagy mért nem adott tiszta szenvedést?</l>
					<l>Mért engedte, hogy a fertőbe hulljak?!</l>
				</lg>
				<lg>
					<l>Uram, mindezek Tetőled elmultak.</l>
					<l>A Pohár alján a végső üröm</l>
					<l>Elmult tetőled és megkímélődtél,</l>
					<l>Átmentél tisztán a földi tüzön.</l>
					<l>Te nem árultál el senkit soha,</l>
					<l>Te soha senkit nem tagadtál meg,</l>
					<l>Nem hazudtál és Tehozzád a szenny</l>
					<l>Még gondolatban sem férkőzhetett.</l>
					<l>Szentül álltál és kívül a világon,</l>
					<l>S hidegen mégsem vontad ki magad,</l>
					<l>Bíráidra Te emelt fővel néztél</l>
					<l>S nem titkoltad világosságodat.</l>
					<l>Vissza-fogtad az érted fogott fegyvert:</l>
					<l>Fogtak-e fegyvert szentebb ügy nevébe?!</l>
					<l>(Egy intésedbe került volna csak</l>
					<l>A Birodalom megsemmisítése!!)</l>
					<l>De Neked nem kellett a mások vére.</l>
					<l>És hinni, hinni könnyű volt Neked:</l>
					<l>Te s az Atya egy voltatok bizony -</l>
					<l>Akkor is, amikor pokolra szálltál,</l>
					<l>Tudtad: megdicsőülsz harmadnapon.</l>
					<l>Uram, rettentő szenvedéseidnek</l>
					<l>Teljéből Isten törölt egy vonást:</l>
					<l>Nem ismerted az ember-őrülést,</l>
					<l>Nem ismerted a lelkifurdalást.</l>
					<l>Nem érezted Te, hegytetőkön-járó:</l>
					<l>Mily örvény-húzású az ingovány,</l>
					<l>A láp virága mily kívánatos,</l>
					<l>A lidérc milyen kék-lángú talány.</l>
					<l>Még a kísértésed is lelki volt,</l>
					<l>Még a sátán is a csúcsokra vitt,</l>
					<l>Nem ismerted, nem ismerted Uram</l>
					<l>A szív leggyilkosabb gyötrelmeit.</l>
					<l>Megaláztak, megköpdöstek, Uram,</l>
					<l>Ahogy embert e földön csak lehet,</l>
					<l>De Benned mártír-mámor muzsikált</l>
					<l>Emberfölöttin: Nem érdemled meg!!</l>
					<l>Uram, Tetőled mégis csak elmúlott</l>
					<l>A Pohár alján a végső üröm,</l>
					<l>Nem hajtottad fel a teljes pohárt:</l>
					<l>Átmentél tisztán a földi tüzön.</l>
				</lg>
				<p>1940</p>
			</div>
		</body>
	</text>
</TEI>