<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0404" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSUDAFA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">540</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSUDAFA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSUDAFA.</head>
				<lg>
					<l>‘Haragszom rád, hűtlen teremtés!</l>
					<l>Bizalmatlanságod megöl...</l>
					<l>Szeretlek én, - s hószin virágom</l>
					<l>Kelyhét csak érted nyitja föl!</l>
					<l>S te titkolódzol...! az nekem fáj!</l>
					<l>Ah édes méhem, mondsza már:</l>
					<l>Miért, hogy néped a virágok</l>
					<l>Nedvét, porát megszedni jár?’</l>
				</lg>
				<lg>
					<l>Ekkép esengett kedvesének</l>
					<l>Az ujságvágyó csudafa</l>
					<l>S megbájolá a gyönge méhet</l>
					<l>Szépsége és jóillata;</l>
					<l>Mert e virág, szine s szagára</l>
					<l>Hajdan a kert csudája volt,</l>
					<l>Irigylették a rózsa, liljom...,</l>
					<l>- És a szerelmes méhe szólt:</l>
				</lg>
				<lg>
					<l>»Legyen, megmondom! a virágból</l>
					<l>Mézet készít a méhsereg;</l>
					<l>Mely édes, édes... mely a harmat-</l>
					<l>Cseppnél százszor édesebb;</l>
					<l>De tavasz véled! múlik a perc, -«</l>
					<l>Szólt s eltünék a levegőn, -</l>
					<l>Mig a virág kiváncsisága</l>
					<l>Most még inkább izgatva lőn.</l>
				</lg>
				<lg>
					<l>És jött a jó méhecske másnap;</l>
					<l>De a virág bágyaszkodott;</l>
					<l>Tölcsére béborult, sohajtván:</l>
					<l>‘Ah én igen beteg vagyok!</l>
					<l>Te, csak te gyógyíthatsz meg engem!</l>
					<l>Orvosságom megálmodám:</l>
					<l>Hozz nékem édes, édes mézet...</l>
					<l>Máskép meg is halok talán!’</l>
				</lg>
				<lg>
					<l>»A jó tavasz, kedves virágom,</l>
					<l>Gyógyitsa meg fájdalmidat!</l>
					<l>De mézet hoznom a köpűből,</l>
					<l>Ah, nem lehet... nem... nem szabad!</l>
					<l>Nálunk nincs törvény; a királynő</l>
					<l>Munkában csak fő más felett;</l>
					<l>S ki a közkincstárt meglopá, oly</l>
					<l>Átkos raj még nem született.«</l>
				</lg>
				<lg>
					<l>‘Hagyj hát meghalnom, hűtelen méh...!’</l>
					<l>Nyögött a tettető virág;</l>
					<l>S másnap jobban alákonyúla,</l>
					<l>Aztán ugy elhagyá magát,</l>
					<l>Hogy a méh e kínos zavarban</l>
					<l>Magáról megfeledkezett,</l>
					<l>S tölcsérét a ravasz virágnak</l>
					<l>Szinmézzel rakta, tömte meg.</l>
				</lg>
				<lg>
					<l>Örült a méh, bár vétke nagy volt,</l>
					<l>Hogy a virág jobban leve;</l>
					<l>Melynek jóillatban förödve</l>
					<l>Emelkedék ismét feje.</l>
					<l>A nyájas égnek langy sugára,</l>
					<l>A hajnalnak harmatja van;</l>
					<l>Ezernyi bája a tavasznak...</l>
					<l>- Élt a virág nagy boldogan.</l>
				</lg>
				<lg>
					<l>S mig hozzá a szorgalmatos méh</l>
					<l>Csak este-reggel mehete:</l>
					<l>Egész napestig ott csapongott</l>
					<l>A szívesen látott lepe.</l>
					<l>Mint a szép hölgy hű lenni nem tud:</l>
					<l>Ilyen a bájos csudafa;</l>
					<l>Kelyhén a rablott mézet issza</l>
					<l>Kacér pillangó ajaka.</l>
				</lg>
				<lg>
					<l>Ah, hol vevéd e drága nedvet?</l>
					<l>A lepke kéjjel felkiált;</l>
					<l>‘Aranyszájú, szép csapodárom!</l>
					<l>Felelt szavára a virág,</l>
					<l>Ösméred a méhet? szegényke!</l>
					<l>Ő hordja a mézet nekem...</l>
					<l>Mindenkép kedvemet keresvén;</l>
					<l>Pedig én nem szívelhetem!’</l>
				</lg>
				<lg>
					<l>És tovaszállt a lepke. Másnap</l>
					<l>Járván ujabb kaland után:</l>
					<l>Egy méhet megrakodva látott</l>
					<l>Pihenni a rét lapuján;</l>
					<l>No csak dolgozzál, jó bogárka!</l>
					<l>Kiálta gúnyosan neki,</l>
					<l>Oly édes a méz! oh a mézet</l>
					<l>A pillangó is szereti!</l>
				</lg>
				<lg>
					<l>És a királynőnek bemondván,</l>
					<l>Mit útjában hallott, a méh,</l>
					<l>Kéré: hogy őt őrködni hagyná...</l>
					<l>S a királynő megengedé.</l>
					<l>Azon reggel megint betegnek</l>
					<l>Tettetvén a virág magát:</l>
					<l>Mézet vitt a szegény szerelmes...</l>
					<l>De most az őr útjába állt:</l>
				</lg>
				<lg>
					<l>Hah, itt van a tolvaj! kiálta...</l>
					<l>S fellázad rá a méhsereg, -</l>
					<l>Halál az áruló fejére!</l>
					<l>Mond ily kemény itéletet,</l>
					<l>Mely rögtön végrehajtva is lőn,</l>
					<l>S ki vesztének oka vala:</l>
					<l>A végkinokkal küzködő méh</l>
					<l>Megátkozá és meghala.</l>
				</lg>
				<lg>
					<l>És a nehéz átok, mikép az</l>
					<l>Erős méreg rögtön hatott:</l>
					<l>A rét kalandor pillangója</l>
					<l>Ördöglepévé változott.</l>
					<l>Magán ocsmány halálfejet hord,</l>
					<l>Fél a fénytől, rom közt lakik, -</l>
					<l>És régi csillogó alakját</l>
					<l>Nem nyerte vissza e napig;</l>
				</lg>
				<lg>
					<l>De csacska nyelvét elharapván,</l>
					<l>Hogy többé ne beszélene;</l>
					<l>Nem szíhat illatos nedűt, a</l>
					<l>Virágok kelyhéből vele.</l>
					<l>Hanem midőn leszáll az este:</l>
					<l>Elhagyja bús rejtek-lakát,</l>
					<l>S a méhkasok körűl, az éjet</l>
					<l>Éhes vággyal virasztja át.</l>
				</lg>
				<lg>
					<l>S ki régi díszét elveszíté,</l>
					<l>És undorító lőn szaga:</l>
					<l>A kertekből, mint éktelen gyom,</l>
					<l>Kitiltva lőn a csudafa.</l>
					<l>Kinjában hoz tüskés gyümölcsöt...</l>
					<l>Árokban, útfelen tenyész;</l>
					<l>S mi tölcsérében ott maradt még:</l>
					<l>Méreggé vált a régi méz.</l>
				</lg>
			</div>
		</body>
	</text>
</TEI>