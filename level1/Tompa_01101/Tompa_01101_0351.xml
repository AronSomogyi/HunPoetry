<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0351" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A KERESZT-ÚTRÓL.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">697</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A KERESZT-ÚTRÓL.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A KERESZT-ÚTRÓL.</head>
				<lg>
					<l>Szép darab szőlője volt János gazdának,</l>
					<l>Szüretkor boráért sok jó pénzt adának;</l>
					<l>Hanem eggyé is tett ő éjet és napot;</l>
					<l>Kapált, metszegetett, oltott, homlítgatott.</l>
				</lg>
				<lg>
					<l>De Péternek nem volt a dolog kenyere,</l>
					<l>Ki a bal mesgyéről szomszédos volt vele;</l>
					<l>Éhnye, Péter szomszéd! János mindig mondta,</l>
					<l>A kelmed szőlője beh gazos, beh ronda!</l>
				</lg>
				<lg>
					<l>Történt pedig egyszer, ugy József-nap tájban,</l>
					<l>Amint nyitogattak a hegyen javában,</l>
					<l>Hogy Péter végezvén a kenyér-ebédet:</l>
					<l>Szomszédjához egy-két szóra átallépett.</l>
				</lg>
				<lg>
					<l>Szóba elegyedtek pedig egyről-másról,</l>
					<l>A jó szüretről, a gazdag aratásról;</l>
					<l>És Péter sohajtott, pipáját kiverve:</l>
					<l>‘Csak nem jó idő jár a szegény emberre!’</l>
				</lg>
				<lg>
					<l>»Még az idő ellen, felelt János gazda,</l>
					<l>Nem igen nyithatjuk a szánkat panaszra!</l>
					<l>Tavaly is csak termett, most is szépen nyílik, -</l>
					<l>Csakhogy ne heverjen az ember fél-délig!«</l>
				</lg>
				<lg>
					<l>‘Dejszen! monda Péter s megakadt a szava,</l>
					<l>Maradhat én-tőlem nem soká a kapa!</l>
					<l>Csak az Isten engem egyszer megsegítsen,</l>
					<l>S Szentgyörgy-nap éjjelét érjem egészségben!’</l>
				</lg>
				<lg>
					<l>János hogy ezt hallá, Péterre bámula,</l>
					<l>Azután így szóla egy kis idő mulva:</l>
					<l>»Ugyan Péter szomszéd, min töri a fejét?</l>
					<l>Mi jóért várja ugy Szentgyörgy-nap éjjelét?«</l>
				</lg>
				<lg>
					<l>‘Hát csak azért biz én, felelt lassan Péter,</l>
					<l>Hanem aztán János gazda ne beszéljen!</l>
					<l>Hogy csak egy szót szólok künn a keresztúton,</l>
					<l>S pénzzel hozom tele mind a két szűrújjom.</l>
				</lg>
				<lg>
					<l>Hanem jó-előre, mint már tavaly-nyáron,</l>
					<l>Az ember egy halyag-mogyorófát vágjon,</l>
					<l>S ha a tett-helyre megy, vegye a kezébe,</l>
					<l>Írjon egy karikát maga körűl véle.</l>
				</lg>
				<lg>
					<l>Azután ne féljen, mert abba a várba,</l>
					<l>Nincs olyan teremtett állat, ki behágna;</l>
					<l>Ló, szekér jön felé vágtatva az úton,</l>
					<l>Tüzesen, csattogva, de meg ne mozdúljon!</l>
				</lg>
				<lg>
					<l>Mikor aztán kérdik: no hát mi kell neked?</l>
					<l>Csak azt felelje: pénz! Ne szóljon egyebet;</l>
					<l>Megint ijesztgetik, de ha meg nem réműl:</l>
					<l>Meg se tud mozdulni reggel a sok pénztűl!’</l>
				</lg>
				<lg>
					<l>János haragosan felelt a beszédre:</l>
					<l>»Nem szégyenli kelmed keresztyén léttére,</l>
					<l>Hogy ilyen bolondok vannak az eszében?</l>
					<l>Hisz a feje lágya benőhetett régen!</l>
				</lg>
				<lg>
					<l>Dejszen nem ugy van az, édes atyámfia!</l>
					<l>Kár a gazdagságért fáradni annyira;</l>
					<l>Ha kegyesen élünk és dologhoz látunk:</l>
					<l>Isten áldása lesz kincsünk, gazdagságunk!«</l>
				</lg>
				<lg>
					<l>De bizony nem fogott a lecke Péteren;</l>
					<l>Feltette magában, hogy ő csak kimegyen!</l>
					<l>Rövid az éjszaka, nagyon hosszu a nap,</l>
					<l>Ásó, kapa nehéz a dologtalannak!</l>
				</lg>
				<lg>
					<l>Így volt Péter gazda; - végre valahára</l>
					<l>Eljött a nap, melyet szívszakadva vára,</l>
					<l>Kezébe fogván a mogyorófa-botot:</l>
					<l>Jó napszállat után azzal kiballagott.</l>
				</lg>
				<lg>
					<l>Lassan ment az idő. Hogy a kakas épen</l>
					<l>Másodszor kiáltott a szomszéd helységben:</l>
					<l>A keresztutra állt, s mint Jánosnak mondta,</l>
					<l>Körül-kanyarított botjával a porba.</l>
				</lg>
				<lg>
					<l>Sokáig állt ottan, reszketve és lustán,</l>
					<l>De megint a sok pénz az eszébe jutván:</l>
					<l>Neki bátorodott; egyszer csak fülébe</l>
					<l>Ütődött valami szekérnek zörgése.</l>
				</lg>
				<lg>
					<l>A zörgés hallatszott közelebb, közelebb...</l>
					<l>Végtére meglátta Péter a szekeret; -</l>
					<l>A lovak tüszköltek, a patkó szikrázott,</l>
					<l>És pedig egyenest neki hajt, ugy látszott.</l>
				</lg>
				<lg>
					<l>No itt van már...! Péter csendesen mormoga,</l>
					<l>Örűlt, de meg félt is, vacogott a foga;</l>
					<l>Csakugyan szekér volt, amit Péter látott,</l>
					<l>Csakhogy nem pénzt hoztak ott a boszorkányok.</l>
				</lg>
				<lg>
					<l>Mert hisz nincs boszorkány, az csak mende-monda,</l>
					<l>Hogy megnyom álmadban s tehened megrontja,</l>
					<l>Vagy a keresztuton sok pénzt dobál néked!</l>
					<l>Amit Péter látott, az sem volt rosz lélek.</l>
				</lg>
				<lg>
					<l>Hanem az ispánynak a szomszéd helységbe’,</l>
					<l>Éjféltájban roszúl lett a felesége;</l>
					<l>Az ispány kocsisa ment lovon, szekeren,</l>
					<l>Hogy hirtelen doktort s orvosságot vigyen.</l>
				</lg>
				<lg>
					<l>Látván, hogy már ott van, csak ugy vágja a port,</l>
					<l>Péter bolond ésszel még a földre guggolt!</l>
					<l>Félre-ugrott a két első ló hortyogva,</l>
					<l>De a gyeplő-szárat a kocsis jól fogta.</l>
				</lg>
				<lg>
					<l>S neki csavargatván a suhogó nyelet,</l>
					<l>Nyaka közé szedett az ostorhegyesnek,</l>
					<l>Most neki ment a ló, és a szegény Péter</l>
					<l>Összevissza-törve maradt az útfélen.</l>
				</lg>
				<lg>
					<l>Setét is volt, de meg idő sem volt elég</l>
					<l>Utána-nézni, hogy min zakkant a kerék?</l>
					<l>S Péter vérbe-fagyva ott feküdt reggelig,</l>
					<l>Talán meg is hal, ha jókor meg nem lelik.</l>
				</lg>
				<lg>
					<l>Azután sokáig nyomta még az ágyat,</l>
					<l>Jobb lett vón meghalni, de mégis fellábadt;</l>
					<l>Hanem tehetetlen maradt a munkára,</l>
					<l>Mivelhogy koldus lett a keze, a lába.</l>
				</lg>
				<lg>
					<l>Kéregetve járkált faluról falura,</l>
					<l>Nyakából gyakorta kiszakadt a ruha;</l>
					<l>Ahol kérdezték: hogy mi lelte a kezét?</l>
					<l>Sirva beszélte el gyászos történetét. -</l>
				</lg>
				<lg>
					<l>Gonosz uton a jót sohse keressétek!</l>
					<l>A boszorkányságról beszélni is vétek;</l>
					<l>Féljétek az Istent, hiven dolgozzatok:</l>
					<l>S az ég áldásában ugy lesztek gazdagok!</l>
				</lg>
			</div>
		</body>
	</text>
</TEI>