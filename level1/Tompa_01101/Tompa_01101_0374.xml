<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0374" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A BÖLÖMBIKA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">872</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A BÖLÖMBIKA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A BÖLÖMBIKA.</head>
				<lg>
					<l>Derűlt az ég, - épen napszállta van.</l>
					<l>A puszták tava zsibong hangosan;</l>
					<l>Ezer madár csapdos, hápog, riad,</l>
					<l>Egyik el-űl, másiknak most virad.</l>
				</lg>
				<lg>
					<l>Csendesen áll a tó piros vize,</l>
					<l>Mint egy nagy vérpad veres szőnyege;</l>
					<l>Fölé, hosszú sötétlő pallosúl</l>
					<l>A sás kardjának megnőtt árnya nyúl.</l>
				</lg>
				<lg>
					<l>Körűl, dús rétség s illatos mező,</l>
					<l>Melyen selyemfű s bokros perje nő;</l>
					<l>Hol a pitypang kevés idő alatt</l>
					<l>Megőszül és korán kopasz marad.</l>
				</lg>
				<lg>
					<l>Halványúl a tó, - s míg sik tűkörén,</l>
					<l>A nagy vizi pók korcsolyázva mén:</l>
					<l>Szárcsák csapatja óvakodva gyűl,</l>
					<l>S a kotorványon hosszu sorba ül.</l>
				</lg>
				<lg>
					<l>Az esthajnal világa majd el-ég;</l>
					<l>Egyes kurjantás a távolba még:</l>
					<l>Lassan... lassan csend áll be mindenütt;</l>
					<l>- Keleten a hold halványan kisüt.</l>
				</lg>
				<lg>
					<l>S mint az órjás, kiről szól a rege,</l>
					<l>Hogy álmában is nyitva van a szeme:</l>
					<l>A puszta mély csendben nyugszik... csupán</l>
					<l>A nagy kerek tó fénylik homlokán.</l>
				</lg>
				<lg>
					<l>Rögtön moraj zudúl a víz alatt,</l>
					<l>Titkos erő rázván meg a tavat;</l>
					<l>S hullámiból, amely törik, zuhog,</l>
					<l>A partra lép egy hófehér tulok.</l>
				</lg>
				<lg>
					<l>Megrázkodik, - s hosszan nyulván neki,</l>
					<l>Türkös fejét kevélyen felveti;</l>
					<l>Bús bömbölése rengve hallik a</l>
					<l>Nyugvó éjben. Ez a bölömbika.</l>
				</lg>
				<lg>
					<l>Mint mikor felszáll nagy galambcsapat:</l>
					<l>Megzúdul ott fenn a lég, - a tavat</l>
					<l>Repűlő tündér közelíti meg, -</l>
					<l>Ölében két hattyufiú sipeg.</l>
				</lg>
				<lg>
					<l>‘Én a madarak tündére vagyok!</l>
					<l>Tiéd a tó; e sűrü nádasok</l>
					<l>Homályiban, csendes biztos helyen</l>
					<l>Engedd e két árvát elrejtenem.’</l>
				</lg>
				<lg>
					<l>»Legyen...!« szólalt meg a bölömbika.</l>
					<l>S kövér kákások bolthajtásiba</l>
					<l>Rejtvén a tündér a két állatot,</l>
					<l>Monda nekik: ‘meg se moccanjatok!’</l>
				</lg>
				<lg>
					<l>Ezzel a légbe felemelkedett.</l>
					<l>‘El ne áruld aztán szegényeket’,</l>
					<l>Szólt a bikához, - s ez felelt neki:</l>
					<l>»Egy tolluszálok sem fog esni ki.«</l>
				</lg>
				<lg>
					<l>Most újra megzudúl a levegő,</l>
					<l>Egy óriás holló csattogva jő:</l>
					<l>Háromszor szállja a tavat körűl,</l>
					<l>Aztán károgva fűzfa-galyra űl.</l>
				</lg>
				<lg>
					<l>Ez a rosz holló, aki valaha</l>
					<l>Vérszomjazó rabló lovag vala;</l>
					<l>De vétkeért sok század óta már</l>
					<l>Holló képében elátkozva jár.</l>
				</lg>
				<lg>
					<l>Mert olyan volt ő, ki élvezetet</l>
					<l>Szörnyű vérontás utján keresett;</l>
					<l>S kiket legyilkolt nagy kegyetlenűl:</l>
					<l>Holló-fiaknak hányta étekűl.</l>
				</lg>
				<lg>
					<l>De a mérték betelt, egy éjszaka</l>
					<l>Szobáin károgó zaj támada;</l>
					<l>S nagy holló törve ki az ablakot,</l>
					<l>Elszállt: - s a lovag nem találtatott.</l>
				</lg>
				<lg>
					<l>Ez a rosz holló! és a vér gonosz</l>
					<l>Szivének most is fő gyönyört okoz;</l>
					<l>Üldöz, legyilkol sok szegény madárt,</l>
					<l>Erővel egynek, másnak csellel árt.</l>
				</lg>
				<lg>
					<l>Imígyen tett a hattyu fészkivel, -</l>
					<l>Belőle két tojást lopván visz el;</l>
					<l>S szól kárörömmel: megiszom... de nem!</l>
					<l>Jobb lesz mind a kettőt kiköltenem!</l>
				</lg>
				<lg>
					<l>Egy ó sasfészket kitatarozott,</l>
					<l>S űlvén a tojást, szólt az átkozott:</l>
					<l>Kikél... megnő... ez kedvesűl marad;</l>
					<l>Amaz megenni lesz kövér falat!</l>
				</lg>
				<lg>
					<l>S míg anyjok meghalt a nagy bú miatt,</l>
					<l>Kikeltek, nőttek a hattyúfiak;</l>
					<l>S maholnap rútul veszne mindenik...</l>
					<l>De a mentő tündér megérkezik.</l>
				</lg>
				<lg>
					<l>A rosz holló méregre gyult, midőn</l>
					<l>Üres fészket talált a hegytetőn;</l>
					<l>De a szagon haladva biztosan:</l>
					<l>Nagy károgással a tóig rohan.</l>
				</lg>
				<lg>
					<l>»Te jós madár! mi jó, mi rosz vagyon</l>
					<l>Megírva a jövőrül hangodon?«</l>
					<l>Kérd a bika s a holló mond neki:</l>
					<l>»»Jobb néked arról mit se sejteni!</l>
				</lg>
				<lg>
					<l>Bárcsak ma engem más ne bántana...!</l>
					<l>Tudd meg: ez az éj átkos éjszaka...!</l>
					<l>Minden veszély, baj most fogantatik;</l>
					<l>Hah, szörnyüség! mi ér még hajnalig...?</l>
				</lg>
				<lg>
					<l>Holott vendég hál e baléjszakán,</l>
					<l>A hely végpusztulásra jut korán;</l>
					<l>Kivész ha fa, ha barlang összehúll;</l>
					<l>A tó kiszárad, - a bozót kigyúl.««</l>
				</lg>
				<lg>
					<l>Ez álnok szóra a bölömbikát</l>
					<l>Rögtön ijedség borzogatja át:</l>
					<l>»Ha a tó kiszárad...?« kérdi hevenyén,</l>
					<l>»»Ugy van, - por és gizgaz terem helyén!««</l>
				</lg>
				<lg>
					<l>»Hah, mit miveltem kába én! ki csak</l>
					<l>Most adtam szállást két hattyúfinak!«</l>
					<l>»»Siess... siess, riaszd ki, ugy veszély</l>
					<l>Nincsen, ha még nem alszanak, ne félj!««</l>
				</lg>
				<lg>
					<l>Most a tulok vadul bömbölni kezd,</l>
					<l>S a tóba ront, gázolva törve ezt;</l>
					<l>Megrebben a két árva a zajon,</l>
					<l>S nagy vergődéssel a partig hatol.</l>
				</lg>
				<lg>
					<l>S alig lépnek ki, - nem késik sokat,</l>
					<l>A madár lecsap, mint a gondolat,</l>
					<l>S a két hattyút halálra vérezi,</l>
					<l>Szívökbe hatva horgas körmei.</l>
				</lg>
				<lg>
					<l>Most hang zendűl a csendes éjszakán,</l>
					<l>Mintha ömölne üveg-furulyán:</l>
					<l>Oly méla, oly fájón édes vala,</l>
					<l>- A haldoklóknak bús hattyúdala.</l>
				</lg>
				<lg>
					<l>»Holló, mi volt e bájos zengemény?«</l>
					<l>Kérd a tulok, de az csattogva mén,</l>
					<l>S veszélyt jósolva visszakárogott:</l>
					<l>»»Bolond marha! ez az éj átkozott...!««</l>
				</lg>
				<lg>
					<l>És zúgva szállt sötét hegyek felé;</l>
					<l>De a bájos dalt nem feledheté,</l>
					<l>S szólt botorúl tünődve a tulok:</l>
					<l>Minő kár, hogy így én is nem tudok!</l>
				</lg>
				<lg>
					<l>Azonközben az éjjel újra jött</l>
					<l>S a tündér megjelent a tó fölött;</l>
					<l>S szólt: ‘nemde megtartád hited, szavad,</l>
					<l>Nem érte baj vendéghattyúidat?’</l>
				</lg>
				<lg>
					<l>S hazugság volt az áruló szava:</l>
					<l>»Ékes tündér, hát nem mentek haza?</l>
					<l>Mert itt őket nem érte bántalom...«</l>
					<l>- A hölgy előtt minden nyilván vagyon.</l>
				</lg>
				<lg>
					<l>»De hallgass meg csak! az édes zenét</l>
					<l>A madarak ugy-e tőled nyerék?</l>
					<l>Csudás dalt hallék a mult éjjelen,</l>
					<l>Nem adhatnál olyan hangot nekem?«</l>
				</lg>
				<lg>
					<l>‘Igen, csak jer, kövess lakomba, hol</l>
					<l>Tündérhangok varázs patakja foly;’</l>
					<l>»Megyek... megyek...!« kiálta a tulok.</l>
					<l>S tüskén, bokron át nagy mohón futott.</l>
				</lg>
				<lg>
					<l>A tündérhölgy után szalad... szalad...</l>
					<l>Mig véle sűrű rengetegbe hat;</l>
					<l>‘Itthon vagyunk, mond a tündér, - megállj!’</l>
					<l>S szavára fénnyé válik a homály.</l>
				</lg>
				<lg>
					<l>‘Hah nyomorúlt! kezemben vagy, tudom,</l>
					<l>Mi történt védtelen hattyúimon...’</l>
					<l>S megcsapja vesszejével a bikát,</l>
					<l>Ki rögtön kis madárrá válik át.</l>
				</lg>
				<lg>
					<l>Így elveszítve termetet s erőt;</l>
					<l>Csak hangja az, minő volt azelőtt;</l>
					<l>Nádasban él, - vesztett taván pedig,</l>
					<l>Kinjára a hattyú kevélykedik.</l>
				</lg>
				<lg>
					<l>Ha vastag bömbölés hallatszik a</l>
					<l>Nádas felől: az a bölömbika;</l>
					<l>És ha éjjel bús méla hangokon</l>
					<l>Dal zendűl: ott egy hattyú haldokol.</l>
				</lg>
			</div>
		</body>
	</text>
</TEI>