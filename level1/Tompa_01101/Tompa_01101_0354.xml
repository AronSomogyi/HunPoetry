<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0354" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MÁS A CSÁSZÁR KATONÁJA, MÁS A HAZA KATONÁJA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1015</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MÁS A CSÁSZÁR KATONÁJA, MÁS A HAZA KATONÁJA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MÁS A CSÁSZÁR KATONÁJA, MÁS A HAZA KATONÁJA.</head>
				<lg>
					<l>Egyszer volt egy ember, - nem mese a dolog,</l>
					<l>Azért hogy hozzá ily meseformán fogok.</l>
					<l>Annak az embernek volt két legény fia,</l>
					<l>Gergely az egyike, János a másika.</l>
				</lg>
				<lg>
					<l>Jó két fiú is volt, nem lehet mondani,</l>
					<l>Mégis az anyjoknak kedvesebb volt Jani;</l>
					<l>Az a gyengesége lévén sok anyának:</l>
					<l>Hogy egész bolondja legkisebb fiának.</l>
				</lg>
				<lg>
					<l>Ahogy bejött ez a nagy katona-világ:</l>
					<l>Katonának adta sok apa a fiát;</l>
					<l>Jánost is kivánták, de az édes anyja</l>
					<l>Gergelyt ösztökéli, csak őtet nógatja:</l>
				</lg>
				<lg>
					<l>‘Te vénebb vagy, eredj! Jánoskám, te nem mégy!</l>
					<l>Hisz csak húszéves vagy, Gergely már huszonnégy;</l>
					<l>S ép e volt a baj, mert törvény szerint akkor</l>
					<l>Az idősebbikre nem került még a sor.</l>
				</lg>
				<lg>
					<l>Szörnyű háborúság lett ebből a háznál,</l>
					<l>Leebb nézték szegény Gergelyt a kutyánál;</l>
					<l>Sokat nyelt, fejére szállott piszok, mocsok;</l>
					<l>Kétszer annyit koplalt, két annyit dolgozott.</l>
				</lg>
				<lg>
					<l>Végre szólt, megunván a méltatlanságot:</l>
					<l>»Anyámasszony! Én hát katonának állok!</l>
					<l>Ugyis szálka vagyok a kelmed szemében;</l>
					<l>S erre az életre kedvem is van régen;</l>
				</lg>
				<lg>
					<l>Hanem én nem megyek, de senki fiáért,</l>
					<l>Ha katona leszek, leszek a hazámért;</l>
					<l>A kedves fiokat váltsa meg kelmetek,</l>
					<l>De én csak nem teszem. Az Isten áldja meg!«</l>
				</lg>
				<lg>
					<l>Gergely elment. Azért János nem lett szabad,</l>
					<l>Mert az ujoncok közt bejegyezve maradt;</l>
					<l>Sőt a sors-huzáskor szegény úgy megjárta,</l>
					<l>Hogy a fekete szám maradt a markába.</l>
				</lg>
				<lg>
					<l>Szegény bolond anyja majd kétségbe esett,</l>
					<l>De pénzzé tett mindent, amit csak lehetett;</l>
					<l>Féláron túladott földecskén és réten,</l>
					<l>S egy cigányt fogadott fiáért jó pénzen!</l>
				</lg>
				<lg>
					<l>Bizony pedig édes jó atyámfiai!</l>
					<l>Dunába kén azt az embert hajítani:</l>
					<l>Aki igy cselekszik, és nem fáj a lelke,</l>
					<l>Hogy nincs honvéd fia, és van szabad telke.</l>
				</lg>
				<lg>
					<l>Mert csak cudarság, hogy fia helyett holmi</l>
					<l>Bitangot, cigányt küld honáért harcolni;</l>
					<l>Van e mellett olyan bolond s szerencsétlen,</l>
					<l>Hogy a fogadásban koldús lesz végképen.</l>
				</lg>
				<lg>
					<l>Csapjatok fel tehát, jót mondok, legények!</l>
					<l>Mert másképen meggyőz a muszka, a német,</l>
					<l>S akkor jaj keserű! az visz katonának,</l>
					<l>Hogy hirét sem hallod ennek az országnak.</l>
				</lg>
				<lg>
					<l>A János apja is gondolt ilyen-formát,</l>
					<l>S keservesen nézte földje, rétje sorsát;</l>
					<l>De nem szólt, mert kedves jó élete párja</l>
					<l>Sátán-természete a száját bezárta.</l>
				</lg>
				<lg>
					<l>Azonban múlik az idő lassan lassan,</l>
					<l>Gergelyről semmi hír, de Jánoska megvan;</l>
					<l>Az apja öregszik, ő lepzsel, csavarog,</l>
					<l>A pusztuló háznál roszúl megy a dolog.</l>
				</lg>
				<lg>
					<l>Hat ökrök volt, mostan két rosz lovuk van csak,</l>
					<l>Zálogba a föld, rét egymásután ballag.</l>
					<l>A kenyérnek-való el nem tart már ujig,</l>
					<l>Nem ölnek, nem fejnek, - van adósság untig.</l>
				</lg>
				<lg>
					<l>Mert biz ezelőtt is Gergely volt a gazda,</l>
					<l>Nem a kedves János, ez a nagy mihaszna;</l>
					<l>A sok pénzt az anyja kivetette érte,</l>
					<l>S maholnap miatta kerül zsellérségre.</l>
				</lg>
				<lg>
					<l>És a kenyérből sem esznek már eleget,</l>
					<l>A fedél is másé árva fejök felett;</l>
					<l>S midőn hő lelköknek nincs már lenni hova;</l>
					<l>Otthon terem rögtön Gergely a katona.</l>
				</lg>
				<lg>
					<l>Elpusztúlt, odalett a rendes ház tája,</l>
					<l>Szive facsarodik, ha nézni kell rája;</l>
					<l>Hát még ha tekint az inséges háznépre:</l>
					<l>Zokogva boritja kezét a szemére.</l>
				</lg>
				<lg>
					<l>Mint egy öreg koldus, olyan szegény apja,</l>
					<l>Tüskés ősz szakállal, folt hátán folt rajta,</l>
					<l>Édes anyján is van elég amit szánhat,</l>
					<l>Hibás volt, de meg is törte inség, bánat.</l>
				</lg>
				<lg>
					<l>Kipanaszkodván és kisirván magokat:</l>
					<l>Elmondta Gergely, hogy látott, próbált sokat,</l>
					<l>Hanem Budavárnál meghibált a keze,</l>
					<l>Haza kellett jönni, nem szolgálhat vele.</l>
				</lg>
				<lg>
					<l>Aztán monda, hallván mikép alámentek:</l>
					<l>»Apám uram sohse búsúljanak kentek!</l>
					<l>Majd fordítunk rajta, elég most a nékem,</l>
					<l>Édes mindnyájokat hogy életben értem!</l>
				</lg>
				<lg>
					<l>Rosz a kezem, de még elbirom a dolgot,</l>
					<l>A ház körül lassan csak elcsetlek-botlok;</l>
					<l>Aztán meg akad is egy-két garas nálam;</l>
					<l>Hogy azt a kis földet, ha élek, kiváltsam!«</l>
				</lg>
				<lg>
					<l>Hire futván pedig, hogy Gergely itthon van;</l>
					<l>Ösmerős, atyafi mindjárt nálok toppan;</l>
					<l>Az egykorácsúak, fiatal legények,</l>
					<l>Gergelyékhez sokan begyülekezének.</l>
				</lg>
				<lg>
					<l>Beszélgettek - megy a beszéd, ha megindúl,</l>
					<l>No, egy kis bor is volt, de nem a rendin túl; -</l>
					<l>Gergely volt a gazda, csak töltögeté, de</l>
					<l>A boránál jobban esett a beszéde.</l>
				</lg>
				<lg>
					<l>»Látjátok, mondotta a többek közt Gergely, -</l>
					<l>A katonaságtól félni bizony nem kell!</l>
					<l>Nem úgy van már, mint volt régen, az a nóta</l>
					<l>A katonára szól egy esztendő óta.</l>
				</lg>
				<lg>
					<l>Ezelőtt, ha csak a kereket nem kente:</l>
					<l>A sok német miatt nem volt előmente;</l>
					<l>S ha kiszolgálta a keserves tiz évet:</l>
					<l>Elcsapta a császár, éljen, ahogy élhet!</l>
				</lg>
				<lg>
					<l>Most ha jól viseli magát, s még efelett</l>
					<l>Irást is tud, akár kapitány is lehet;</l>
					<l>S kinek a hazáért a testi megkékül:</l>
					<l>Nem hagyja aztat a haza semmi nélkül.</l>
				</lg>
				<lg>
					<l>Nem volt hajdan pénzi, nem volt becsületi,</l>
					<l>Csak félvállról hányták még a szót is neki;</l>
					<l>A fehércseléd is alig nézett rája,</l>
					<l>Mondván: nem mégy tőlem; ebadott fikája!</l>
				</lg>
				<lg>
					<l>De most, most...! Istenem, majd széttéptek néha,</l>
					<l>Hat helyre is híttak, vittek kovártélyba;</l>
					<l>S volt minden...! Ur, szegény most katonát ha lát:</l>
					<l>Szivesen látja mint az Isten angyalát!</l>
				</lg>
				<lg>
					<l>Hogy Budát bevettük - sohse felejtem el!</l>
					<l>Mert ez a dicső nap, de szót is érdemel, -</l>
					<l>Minket sérűlteket Pestre küldtek által</l>
					<l>S ott egész beszórtak a lányok virággal.</l>
				</lg>
				<lg>
					<l>Hát egy úri lánynak tréfábul azt mondom:</l>
					<l>Csókoljon meg, eszem a szivét galambom!</l>
					<l>A meg odaugrik, - összecsókol szépen,</l>
					<l>Pedig olyan véres, poros volt a képem!</l>
				</lg>
				<lg>
					<l>Mindenfelől tapsolt, kiáltozott a nép:</l>
					<l>Éljen a szabadság, a haza, a honvéd!</l>
					<l>Az a sok dicséret... az a szép lány csókja...</l>
					<l>Hej! csupa menyország a katona dóga!</l>
				</lg>
				<lg>
					<l>Aztán meg csak van is biz annak láttatja:</l>
					<l>Ha az ember magát emberűl forgatja;</l>
					<l>Nézzétek csak... s ezzel elővesz egy zacskót,</l>
					<l>S az asztalra önti benne ami csak volt.</l>
				</lg>
				<lg>
					<l>Bámul a társaság, ő meg szól ekképen:</l>
					<l>Ezt a bankót leltem egy német zsebében,</l>
					<l>Kit leszúrtam, mint egy almát, a lovárul,</l>
					<l>Midőn a csatában felém vágott, hátul;</l>
				</lg>
				<lg>
					<l>Nézzétek csak ezt az öt pár sárga csikót,</l>
					<l>Ki ezt nekem adta, tudjátok-é ki volt?</l>
					<l>Görgei vezérem! éltesse az Isten!</l>
					<l>Mivel Isaszegnél a dolgot jól vittem.</l>
				</lg>
				<lg>
					<l>Ezt a többit azért adta kapitányom,</l>
					<l>Hogy Budán legelőbb voltam a párkányon.</l>
					<l>Van itt pénz! - többet is ád pedig az ország,</l>
					<l>Csak az Isten jóra vigye ki a dolgát!«</l>
				</lg>
				<lg>
					<l>És a derék vitézt bámulta, dicsérte</l>
					<l>Egész éjfélig a falu legénysége;</l>
					<l>És közülök három kedvet kapván, másnap</l>
					<l>Nagy éljenzés között elment katonának.</l>
				</lg>
				<lg>
					<l>Gergely pedig a pénzt el nem itta-ette,</l>
					<l>De kis birtokát a zálogból kivette;</l>
					<l>Gazdálkodik, - öreg szülőit táplálja,</l>
					<l>S kevély rá, hogy volt a haza katonája.</l>
				</lg>
			</div>
		</body>
	</text>
</TEI>