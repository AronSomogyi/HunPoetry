<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0383" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DIÓSGYŐR.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">869</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DIÓSGYŐR.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DIÓSGYŐR.</head>
				<lg>
					<l>Tudjátok-e, hol van Diós-Győr?</l>
					<l>Láttátok a regényes tájt:</l>
					<l>A bércet és barlangot, melyet</l>
					<l>Az őserő építe, vájt?</l>
				</lg>
				<lg>
					<l>Az óriási hegymedencét,</l>
					<l>Vizének zöld mélységivel,</l>
					<l>Melyen egy-egy benyúlt merész ág</l>
					<l>Rezgő képét teríti el.</l>
				</lg>
				<lg>
					<l>Hol a mély titku rengetegben,</l>
					<l>A vadkomló s az iszalag</l>
					<l>Hűvös szagos bolttá foly össze,</l>
					<l>Melyen vadméhek zsonganak.</l>
				</lg>
				<lg>
					<l>Őzek szálalnak a pataknál,</l>
					<l>Melynek forrása jéghideg;</l>
					<l>Kotyog, pityeg a szunnyadó fajd</l>
					<l>Elszéledő csirkéinek.</l>
				</lg>
				<lg>
					<l>Hol a zöld fák közt, mint halott váz</l>
					<l>Sárgúl egy-egy vár-omladék;</l>
					<l>Multjáról csak regék beszélnek,</l>
					<l>S halk gyenge viszhang lakja még.</l>
				</lg>
				<lg>
					<l>Láttátok a tájt? bércet, ormot</l>
					<l>Csendes völgyek s halmok felett?</l>
					<l>Szelid s vadon szépségiben a</l>
					<l>Mindenható természetet?</l>
				</lg>
				<lg>
					<l>Ott állott, sok századdal innen,</l>
					<l>Diós Pál egyszerű laka,</l>
					<l>Amelyre árnyat és gyümölcsöt</l>
					<l>Egy óriásfa hullata.</l>
				</lg>
				<lg>
					<l>Diófa volt ez, a családnak</l>
					<l>Vetése, sója, tehene;</l>
					<l>Gyümölcsiből annyit beszerzett,</l>
					<l>Hogy újig érőt ért vele.</l>
				</lg>
				<lg>
					<l>Vadász volt Pál, biztos kezétől</l>
					<l>Halomra hulltak a vadak;</l>
					<l>Bár egyszerü s irás-tudatlan:</l>
					<l>Gondolkodó és hallgatag.</l>
				</lg>
				<lg>
					<l>A bérctetőn, a zuhatagnál</l>
					<l>Órákig elmerűlve állt;</l>
					<l>És pontos szemmértékre vette</l>
					<l>Az elnyuló völgyet, lapályt.</l>
				</lg>
				<lg>
					<l>Egyszer, borútlan nyári délest,</l>
					<l>Hogy a diófa hűsiben</l>
					<l>- Körűlhevervén kis családja, -</l>
					<l>Pál gazda csendesen pihen:</l>
				</lg>
				<lg>
					<l>Merőn néz a távolba, mintha</l>
					<l>Törődne titkos terveken;</l>
					<l>S egyet sohajt: hogy is nem adtál</l>
					<l>Nekem sok kincset, Istenem!</l>
				</lg>
				<lg>
					<l>Oh oh! kiált a felesége, -</l>
					<l>Hová beszélsz? vagy nincs eszed...?</l>
					<l>De a vadász fellelkesűlten</l>
					<l>Beszélt, - beszélni jól esett:</l>
				</lg>
				<lg>
					<l>Lásd anyjok! mily termékeny, áldott,</l>
					<l>És mégis puszta e vidék!</l>
					<l>A halmot nem építi, lakja,</l>
					<l>A tért nem szántja senki még!</l>
				</lg>
				<lg>
					<l>Hej, hej! ha úgy lehetne, mint nem:</l>
					<l>A tájt megnépesíteném!</l>
					<l>Szőlőt teremne a hegyoldal,</l>
					<l>Vár állna a bérc tetején!</l>
				</lg>
				<lg>
					<l>Parancsolnék a zuhatagnak,</l>
					<l>Hogy hajtson árja malmokat;</l>
					<l>Feltörném a gyepet, hogy adjon</l>
					<l>Piros-magú kalászokat.</l>
				</lg>
				<lg>
					<l>És nem tudom, még mit mivelnék...!</l>
					<l>Szólt a vadász, - és mig neje</l>
					<l>Bámulva, féltve nézte, - fölkelt,</l>
					<l>S eltűnt az erdők mélyibe.</l>
				</lg>
				<lg>
					<l>És ott bolyongott, - néma gondban</l>
					<l>Töltvén az éjt és a napot;</l>
					<l>S egyszer hogy elnyomá az álom,</l>
					<l>Ilyeténképen álmodott:</l>
				</lg>
				<lg>
					<l>Ősz embert látott, aki monda:</l>
					<l>Kérésed meghallgattatik!</l>
					<l>Menj el fiam, és ülj Nagy-Várad</l>
					<l>Kapujában harmadnapig!</l>
				</lg>
				<lg>
					<l>Pál gazda menten utnak indult,</l>
					<l>S éjjel, nappal gyorsan haladt;</l>
					<l>Szörnyen csudálta és megunta</l>
					<l>A sík alföldi tájakat.</l>
				</lg>
				<lg>
					<l>Itt a torkos gődény halászik,</l>
					<l>S egy folt lovas-kócsag lelep;</l>
					<l>A nádasban valami bömböl</l>
					<l>Hol távolabb, hol közelebb,</l>
				</lg>
				<lg>
					<l>Amott a rét elúszik a tón,</l>
					<l>S a buzgány lóg hosszú nyelén;</l>
					<l>A habrózsák harasztja, mint egy</l>
					<l>Zöld tányér áll a tó vizén.</l>
				</lg>
				<lg>
					<l>Hegy, erdő nincs ameddig a nap</l>
					<l>Kél és nyugodni mégyen át;</l>
					<l>Az ember száz mérföldre nézhet,</l>
					<l>Hanem azért semmit se lát,</l>
				</lg>
				<lg>
					<l>Ezer nyom van, de ember egy sincs,</l>
					<l>A csorda őrzetlen legel;</l>
					<l>Előtte és utána árvíz;</l>
					<l>S az útas majd szomjan vesz el.</l>
				</lg>
				<lg>
					<l>És oszlop épűl a homokból,</l>
					<l>A forgó-szél épitgeti,</l>
					<l>Karcsul... karcsul... s mindig magasabb,</l>
					<l>Míg kivirít a teteji...</l>
				</lg>
				<lg>
					<l>És akkor rögtön összeroskad,</l>
					<l>Elnyelvén a sik, puszta tér;</l>
					<l>Pál megbámulja, s unja mindezt,</l>
					<l>Mig végre Nagy-Váradra ér. -</l>
				</lg>
				<lg>
					<l>Ülvén a város kapujában,</l>
					<l>Az első nap szürkűletén;</l>
					<l>A jó szerencsét várta, leste,</l>
					<l>Üres tarisznyával szegény!</l>
				</lg>
				<lg>
					<l>És rögtön harsány szózatot hall:</l>
					<l>‘Mit kérsz egy napra?’ - s megmered...</l>
					<l>»Ez ő: az ősz ember, aki küldött,</l>
					<l>S igért álmamba’ kincseket...</l>
				</lg>
				<lg>
					<l>Ember volt, persze, aki szólott,</l>
					<l>Rövid-vastag, ősz és kuszált;</l>
					<l>De ez Pál gazdát hítta inkább</l>
					<l>S igért neki: - hat polturát!</l>
				</lg>
				<lg>
					<l>S addig sokan a térre gyűlnek,</l>
					<l>Asszony, leány, suhanc, öreg,</l>
					<l>Hogy ott ha kell, szőlőbe, rétre,</l>
					<l>Napszámba elszegődjenek.</l>
				</lg>
				<lg>
					<l>A kurta polgármester úr is</l>
					<l>Odább szállít vagy hatvanat;</l>
					<l>Pál bámul... a szégyen, csalódás</l>
					<l>Mint éles kés szivébe hat. -</l>
				</lg>
				<lg>
					<l>S másnap megint szól a kis ember:</l>
					<l>‘Hát kend fiam! minek van itt?’</l>
					<l>S ő így felel rá: »engedelmet!</l>
					<l>Várok, nagy uram, valakit.«</l>
				</lg>
				<lg>
					<l>Pedig dehogy várt...! bánta szörnyen,</l>
					<l>Hogy ennyire törekedett;</l>
					<l>Keserűen átkozta, szidta</l>
					<l>Magát, álmát s az életet.</l>
				</lg>
				<lg>
					<l>De ha már itt vagyok, bevárom</l>
					<l>- Gondolta, - a harmadnapot;</l>
					<l>És jaj volt néki; a kis urtól</l>
					<l>Annyi piszkot, mocskot kapott.</l>
				</lg>
				<lg>
					<l>»Nem vagyok én korhely csavargó,</l>
					<l>Szólt a vadász, megkövetem!</l>
					<l>Csak egy bolond álom miatt van</l>
					<l>Rajtam ez a veszedelem...!«</l>
				</lg>
				<lg>
					<l>S elmondta álmát. A kis urnak</l>
					<l>Nevettében a könyje folyt;</l>
					<l>‘Okos ember vagy, jó barátom,</l>
					<l>Okos, de senkinek se mondd!’</l>
				</lg>
				<lg>
					<l>‘Ha az álom beteljesűlne,</l>
					<l>Én herceg is volnék talán!</l>
					<l>S a Dárius kincsét azóta</l>
					<l>Mind a zsebemben hordanám!</l>
				</lg>
				<lg>
					<l>Háromszor álmodtam, hogy arra</l>
					<l>Fel... fel...! nagy rengeteg terűl;</l>
					<l>Bükk vagy hogy is...! nagy kincs van abban,</l>
					<l>S induljak el, de egyedűl.</l>
				</lg>
				<lg>
					<l>Él ottan egy vadász: Diós Pál,</l>
					<l>Lakánál vén diófa van;</l>
					<l>Csupán csak a fát kell kivágni,</l>
					<l>S tövében három kád arany!</l>
				</lg>
				<lg>
					<l>Az apám sem hallotta hírét</l>
					<l>Bükknek, Diós Pálnak soha...</l>
					<l>Nos földi; kell-e? ott van a kincs,</l>
					<l>Neked adom! csak menj oda!’</l>
				</lg>
				<lg>
					<l>Igy tréfált a kis ember, és Pál</l>
					<l>Egy ígét sem felelt, - hanem</l>
					<l>Már-már betelve hitte álmát,</l>
					<l>S otthon termett nagy hirtelen.</l>
				</lg>
				<lg>
					<l>Reng a kenyértermő diófa,</l>
					<l>Az ágak földre omlanak;</l>
					<l>Hejh! ha vakot vet a szerencse...</l>
					<l>S nincs ott egyéb, mint kő s agyag!...</l>
				</lg>
				<lg>
					<l>Hanem nem úgy volt. Meglelé Pál</l>
					<l>Mit álmodott, mit keresett;</l>
					<l>Fris élet és zaj kelt legottan</l>
					<l>Az elhagyott vidék felett.</l>
				</lg>
				<lg>
					<l>Gerézdet érlelt a hegyoldal;</l>
					<l>Vár épült fenn a bérctetőn;</l>
					<l>A zuhatag szilaj folyása</l>
					<l>Munkára kényszeritve lőn,</l>
				</lg>
				<lg>
					<l>S hol a vastól felszaggatott gyep</l>
					<l>Piros-magú kalász adott:</l>
					<l>Megtelepült az összegyűlt nép,</l>
					<l>S Diós-Győr épült általok.</l>
				</lg>
				<lg>
					<l>Nézzétek meg a tájt! - a multak</l>
					<l>Romokba dőlt emlékivel;</l>
					<l>Holott az emberész hatalma</l>
					<l>S a természet csudát mivel.</l>
				</lg>
			</div>
		</body>
	</text>
</TEI>