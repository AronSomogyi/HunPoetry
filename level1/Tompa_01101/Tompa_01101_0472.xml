<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0472" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BÉLA KIRÁLY ÉS A BUJDOSÓK.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1532</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BÉLA KIRÁLY ÉS A BUJDOSÓK.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BÉLA KIRÁLY ÉS A BUJDOSÓK.</head>
				<p>(Ballada.)</p>
				<p>I.</p>
				<lg>
					<l>Sötét vadonban, szikla tört darabján</l>
					<l>Borúsan ül egy vadarcu öreg,</l>
					<l>Vak boszú ég fel minden pillanatján,</l>
					<l>Vak boszútól kék ajka reszketeg.</l>
				</lg>
				<lg>
					<l>Lábánál egy galambszelid leányka</l>
					<l>Virányos fűben alszik csendesen.</l>
					<l>Álmán mereng az agg bús pillanatja</l>
					<l>S majd hang törik fel ajkán rémesen:</l>
				</lg>
				<lg>
					<l>,Nem jól van így! nem! vak is látja tán:</l>
					<l>Mi rend van a világ kormányzatán?</l>
					<l>Felettünk tán az őrszem szunnyadoz,</l>
					<l>Hogy a vak sors mindent zavarba hoz?</l>
				</lg>
				<lg>
					<l>Jól van, legyen nap! de fénnyel dicső,</l>
					<l>Hogy égjen szét miljó világokon</l>
					<l>Sugára, ám fogyatkozás vele</l>
					<l>Ne légyen semmi szín alatt rokon!</l>
				</lg>
				<lg>
					<l>Legyen király! nem bánom én, de ő</l>
					<l>Legyen csodált, nagy, feddhetlen, dicső</l>
					<l>Áldás legyen, - s ha végnyugalmra lép,</l>
					<l>Keblét szakgassa meg sírján a nép! -</l>
				</lg>
				<lg>
					<l>És van királyod oh magyar! de hajh!</l>
					<l>Ajkadra fagy kín, átok és sohaj.</l>
					<l>Ezt láttam én és tűrjem úgy-e?... nem!</l>
					<l>Esküszöm néked boszúm, istenem,</l>
				</lg>
				<lg>
					<l>A gyilkom a nemzetrontó király</l>
					<l>Romlott szivében nem soká megáll!’</l>
					<l>»Megállj«, kiált egy szózat hát megől</l>
					<l>S egy férfiú az agg elébe lép.</l>
				</lg>
				<lg>
					<l>A fegyver és mez mondja, hogy vadász,</l>
					<l>Tartása büszke, barnult arca szép!</l>
					<l>»Mondd: szörnyű öreg! e föld-e honod?</l>
					<l>S mért, hogy királyát úgy szidalmazod.</l>
				</lg>
				<lg>
					<l>Hisz Endre nincs többé, ki bánta tán</l>
					<l>És egyedűl ül Béla trónusán,</l>
					<l>Ki, bár tekints szét a magyar hazán</l>
					<l>Buzgón munkálkodik ennek javán.«</l>
				</lg>
				<lg>
					<l>És rajt az ősz némán végig tekint,</l>
					<l>Elfordul s a kéz távozásra int.</l>
					<l>»Mind, mind hasztalan vérszomjúzó ősz,</l>
					<l>Tudom, mit bősz agyadban boszu főz.</l>
				</lg>
				<lg>
					<l>Enyém titkod, hisz hallám bősz szavad</l>
					<l>Most szólsz, vagy hallgatsz, megbánod magad!«</l>
					<l>,Jól van tehát, én félni nem tudok</l>
					<l>Miként érzek, beszélni úgy fogok.</l>
				</lg>
				<lg>
					<l>Hah boszú! nézd ott a bérc orminál</l>
					<l>Váramnak már csak omladéka áll!</l>
					<l>Szörnyűt véthetett e nép, mert az Úr</l>
					<l>Endrét csapá nyakába ostorúl.</l>
				</lg>
				<lg>
					<l>És véle jött száz idegen here,</l>
					<l>Míg koldult a hon, az ügy embere.</l>
					<l>A mély bányákban, a föld kebele</l>
					<l>Holott arany s ezüsttel van tele.</l>
				</lg>
				<lg>
					<l>A honfi ásott, éhen ásta fel</l>
					<l>A kincset, hogy azt zsidó költse el!</l>
					<l>S erőhagyottan, ha összerogyott,</l>
					<l>Hátán ennek korbácsa csattogott.</l>
				</lg>
				<lg>
					<l>Nem volt szájába betevő falat,</l>
					<l>Fedél nélkűl lakott az ég alatt;</l>
					<l>Majd egy vak ábránd szállta meg fejét</l>
					<l>Endrének s a hon díszét seregét</l>
				</lg>
				<lg>
					<l>El messze, mészárszékre vitte el</l>
					<l>S lőn a bér: szent homokból szent fedel!!!</l>
					<l>S míg így imitt-amott barangola,</l>
					<l>A bús magyarnak megtépett hona</l>
				</lg>
				<lg>
					<l>Egy buja nő kezében labda lett,</l>
					<l>Ki tort ült ezer szűz erény felett.</l>
					<l>Sok éve mult, hogy egyik éjjelen</l>
					<l>Váramnál egy küldött had megjelen.</l>
				</lg>
				<lg>
					<l>Feldúlaték, miként meghagyta Ő,</l>
					<l>Mert úgy monda: ez ember pártütő!</l>
					<l>Az nem valék, de tudtam: mit akar?</l>
					<l>Kincset hitt nálam lelni a cudar.</l>
				</lg>
				<lg>
					<l>Boszúsan nézte a kincs garmadát,</l>
					<l>Nem vive térni meg cinkos hadát!</l>
					<l>Szegény nőm szíven szúraték,</l>
					<l>S hű népem egyig felkoncoltaték.</l>
				</lg>
				<lg>
					<l>Én megmentém e puszta életet,</l>
					<l>E tőrt hozva el és e gyermeket,</l>
					<l>És messze bujdosék, sokat türék,</l>
					<l>De szűmbe boszú égett, boszú ég;</l>
				</lg>
				<lg>
					<l>Melyet reá a kikelet nevel,</l>
					<l>Lehull a fáról ősszel a level;</l>
					<l>Elhagyja régi medrét a folyó.</l>
					<l>Szőrét tigris, hiéna s a kigyó,</l>
				</lg>
				<lg>
					<l>A mérges kígyó bőriből kibú,</l>
					<l>De a vén szívre ránőtt a boszú.</l>
					<l>Bár nyisd fel e karban az életért</l>
					<l>Égetni látod tűk gyanánt a vért...</l>
				</lg>
				<lg>
					<l>Fának, mely mérges gyümölcsöt terem,</l>
					<l>Még csemetéjét sem szenvedhetem!</l>
					<l>És tán Endrének jobb leend fia?...</l>
					<l>Nem! apja rosz volt,... meg kell halnia!«</l>
				</lg>
				<lg>
					<l>»Győztél boszús öreg! győzött szavad,</l>
					<l>Nem! a királynak élni nem szabad.</l>
					<l>Csak kísértelek mézes hang alatt,</l>
					<l>Van-e kebledben szilárd akarat!...?</l>
				</lg>
				<lg>
					<l>Most emberem vagy! im reá kezet!</l>
					<l>Vadásza a királyhoz elvezet. -</l>
					<l>Vesztére bízik bennem a király,</l>
					<l>Sokszor virasztok éji álminál!</l>
				</lg>
				<lg>
					<l>Mely régen forral keblem is boszút!</l>
					<l>Csak várva, hogy nyíljon rá biztos út. -</l>
					<l>Két, három éjfél alig múlik el</l>
					<l>Jóllakhat boszú-szomjad vérivel!«</l>
				</lg>
				<lg>
					<l>Dezső reá gyanus szemmel tekint</l>
					<l>De a vadász oly hévvel szól megint,</l>
					<l>Hogy legyőzvén gyanút, ellenvetést,</l>
					<l>Fölesküvék a véres frigykötést. -</l>
				</lg>
				<lg>
					<l>Fölébredett a kedves bujdosó.</l>
					<l>Édes dalkint folyt ajkiról e szó:</l>
					<l>- Szakgatva a bérc gyöngyvirágait -</l>
					<l>»Mondd: édes jó atyám, mi föld ez itt?«</l>
				</lg>
				<lg>
					<l>De a vén apa szólni nem tudott,</l>
					<l>Arcán alá egy pár könycsepp futott...</l>
				</lg>
				<p>II.</p>
				<lg>
					<l>Néhány napok mulának el. -</l>
					<l>Egy szűk fedél alatt</l>
					<l>Az óra vészes éjszakán</l>
					<l>Éjfél felé haladt. -</l>
				</lg>
				<lg>
					<l>Dezsőt virasztják gondjai.</l>
					<l>Lánykája szendereg</l>
					<l>De álmát gyakran a vihar</l>
					<l>S dörgés zavarja meg. -</l>
				</lg>
				<lg>
					<l>És ím az ajtó felszakad,</l>
					<l>- Zeng a vihar nagyon -</l>
					<l>Sietve jő s szól a vadász:</l>
					<l>»A perc jelen vagyon.«</l>
				</lg>
				<lg>
					<l>És a vad ősz tőrére néz, -</l>
					<l>A bágyadt szem kigyúl,</l>
					<l>Csókja ég lánya homlokán</l>
					<l>És elrohan vadúl.</l>
				</lg>
				<lg>
					<l>Dúl, még inkább dúl a vihar</l>
					<l>S az elhagyott leány</l>
					<l>Lát borzalmas álmokat</l>
					<l>A sűrü éjszakán.</l>
				</lg>
				<lg>
					<l>»Atyám! óh édes jó atyám!«</l>
					<l>Így nyög tört hangokon.</l>
					<l>Szegény leányka kínja nagy</l>
					<l>A szörnyű álmokon.</l>
				</lg>
				<lg>
					<l>Ím szörnyűt csattan oda fent</l>
					<l>És a villám leüt;</l>
					<l>Vakító fény a felriadt</l>
					<l>Leány szemébe süt.</l>
				</lg>
				<lg>
					<l>És felsikolt... és elrohan...</l>
					<l>A félőrült leány...</l>
					<l>Majd öntudatlanul megáll</l>
					<l>Egy szikla bérc fokán. -</l>
				</lg>
				<p>III.</p>
				<lg>
					<l>Haladva vész s vihar között</l>
					<l>A villám fényinél</l>
					<l>Egymás szemébe két sötét</l>
					<l>Alak tekintni fél.</l>
				</lg>
				<lg>
					<l>Királyi várnak tornyiba</l>
					<l>Visz a veszélyes út</l>
					<l>S a két orgyilkos nyitva lel</l>
					<l>Száz ajtót és kaput.</l>
				</lg>
				<lg>
					<l>»Itt állj meg ősz«, súg a vadász,</l>
					<l>Egy tágas és sötét</l>
					<l>Terembe amint léptenek,</l>
					<l>És gyorsan eltünék.</l>
				</lg>
				<lg>
					<l>Markába tőrt szorítva a</l>
					<l>Szörnyű vén ember áll...</l>
					<l>Egy pillanat... és im ezer</l>
					<l>Fáklyák világinál</l>
				</lg>
				<lg>
					<l>Villámló karddal száz vitéz</l>
					<l>Állván jobb és balán</l>
					<l>Koronás fővel a király</l>
					<l>Feltűnik trónusán.</l>
				</lg>
				<lg>
					<l>»»Orgyilkos!«« zúg száz ajakon.</l>
					<l>S a gyilkos kar lehull</l>
					<l>És vérszomjú gyilokja a</l>
					<l>Trón zsámolyához hull.</l>
				</lg>
				<lg>
					<l>Az álvadász ő, Béla... hah!</l>
					<l>Dezső leverten áll</l>
					<l>És száz vitéznek ajkiról</l>
					<l>Zeng: »»Éljen a király!««</l>
				</lg>
				<lg>
					<l>Felvette Béla a tőrt s hallgatott</l>
					<l>De hallgatása rettentő vala,</l>
					<l>Szivig hatott éles tekintete,</l>
					<l>Amely minden vért jéggé fagylala.</l>
				</lg>
				<lg>
					<l>»Ember! vagy inkább vérszomjú nadály!</l>
					<l>Ismersz-e? - szólt mély hangon a király -</l>
					<l>Oh a káromló, az őrült szavak,</l>
					<l>Lelkembe most is vissza hangzanak.</l>
					<l>Te jól tudod! Te látod istenem!</l>
					<l>Hogy boldogítni vágyom nemzetem,</l>
					<l>És mégis!... ember vagy szörnyű öreg?...</l>
					<l>Vagy fenevad, kit szűl a rengeteg?...«</l>
				</lg>
				<lg>
					<l>Szörnyű szünet lőn, ősz Dezső felelt</l>
					<l>Daccal: ,Király! rontsad szét e kebelt!</l>
					<l>Ha vétkeztem, bűntess, itt állok im</l>
					<l>Bakóid szedjék szét vén tagjaim,</l>
					<l>De félni és könyörgni nem fogok.</l>
					<l>Éltem kin úgyis, szivesen halok!</l>
					<l>Csak egyet kérek: büntesd bár e főt:</l>
					<l>Lánykám, szegény, ártatlan, szánjad őt!’</l>
				</lg>
				<lg>
					<l>»Nem úgy Dezső« - szólt Béla meghatón,</l>
					<l>És nem dicsőbb a fényes nap, midőn</l>
					<l>A fellegek közűl alá mosolyg,</l>
					<l>Mert Béla arca dicsőülve lőn.</l>
					<l>»Nem úgy, nem úgy Dezső! halljad szavát,</l>
					<l>Királyod néked szívből megbocsát,</l>
					<l>Sirba hajtá atyám fáradt fejét</l>
					<l>Fedezze béke néma nyughelyét!</l>
				</lg>
				<lg>
					<l>Mondj neki ősz fő, mondj bocsánatot,</l>
					<l>Hisz ember volt, és mint az, bukhatott!</l>
					<l>Vessétek e tőrt a zajgó Duna</l>
					<l>Fenékre, hogy ne lássam azt soha,</l>
					<l>S miként ölébe rejti azt a mély,</l>
					<l>Legyen feledve a tett és az éj. -</l>
					<l>Várad felépűl; címed, birtokod,</l>
					<l>Miként valaha, bírni úgy fogod.</l>
				</lg>
				<lg>
					<l>Én esküszöm és a szavam megáll,</l>
					<l>Szavát megtartja híven a király.</l>
					<l>S ki bujdosással etted a kenyért</l>
					<l>Istennek esdekelj bocsánatért. -</l>
					<l>Én megbocsátok, eltévedt öreg,</l>
					<l>Király a megtérőt ölelje meg!«</l>
					<l>Szól Béla és a trónusról lelép</l>
					<l>Dezsőt szelíden inti közelébb.</l>
				</lg>
				<lg>
					<l>A vén emberben megrendűl a szív,</l>
					<l>Keblében száz vihar csatája vív.</l>
					<l>A boszú kihal, könnye csendesen</l>
					<l>Hull... s a két kebel egymáson pihen.</l>
					<l>A csend megható, durva honfiak</l>
					<l>Szeméből édes könnyek hullanak.</l>
					<l>Nézzétek a királyt, mi nagy s dicső</l>
					<l>A léleknagyság dísz körével ő,</l>
				</lg>
				<lg>
					<l>Midőn emberhez ember lenni bír,</l>
					<l>Halhatatlanságot önkezével ír.</l>
					<l>És fölrivall a szívek hanginál:</l>
					<l>»Éljen Béla a nagy s dicső király!««</l>
					<l>De nyílik a terem s két őr karán</l>
					<l>Fekszik pihegve egy halvány leány,</l>
					<l>Dezső leánya, a kis bujdosó.</l>
					<l>Így szól az őrnek ajkiról a szó:</l>
				</lg>
				<lg>
					<l>»»Uram, királyom! villám fényinél</l>
					<l>Szemléltük állni őt a bérc tetőn,</l>
					<l>Éles sikoltás közt a mélybe hullt,</l>
					<l>Amint szegényke még egy lépést tőn.</l>
					<l>Felvettük s szólt: »Csak a királyhoz óh!«</l>
					<l>És véres ajkin elfagyott a szó.««</l>
					<l>Dezső őrülten lányához rohan</l>
					<l>Mi szörnyű marcongló fájdalmiban.</l>
				</lg>
				<lg>
					<l>Kék ajkiról a vért lecsókolá...</l>
					<l>Szemét a lányka s ajkát felnyitá:</l>
					<l>»Atyám! te élsz? oh hála! mondd atyám:</l>
					<l>Valóság volt-e? vagy csak álmodám,</l>
					<l>Hogy láttalak egy borzasztó helyen;</l>
					<l>Már véred folyt s te mondád csendesen:</l>
					<l>,Fuss oh leányom! a királyhoz el</l>
					<l>Köny és ajkadnak könyörgésivel:</l>
				</lg>
				<lg>
					<l>Kegyelmet ősz apádnak esdekelj</l>
					<l>Másként a sírban lesz számára hely</l>
					<l>S te árva lészesz, ki koldulni jár,</l>
					<l>S irgalmat embereknél nem talál.« -</l>
					<l>Futék s mi történt? nem tudom, velem!,</l>
					<l>De jó atyám! igen fáj itt nekem...</l>
					<l>Atyám! atyám! sokszor beszélte szád,</l>
					<l>Hogy majd elérjük a szülő hazát. -</l>
				</lg>
				<lg>
					<l>Beszélj csak róla! ott leszünk hamar?</l>
					<l>Jerünk! Jerünk! Elmúlt már a vihar -</l>
					<l>Úgy mondtad túl van! túl az ormokon,</l>
					<l>Hol sok fiú s sok lány van s mind rokon;</l>
					<l>Virág van ott, szép a mező nagyon,</l>
					<l>Hol jó anyámnak sírja is vagyon!«</l>
					<l>S mintha haldokolna kis bujdosó,</l>
					<l>Halkan törik fel ajkiról a szó.</l>
				</lg>
				<lg>
					<l>Szelíd álom hálózza be szemét,</l>
					<l>Apja keblére hajtván kis fejét,</l>
					<l>Amelyet átvert szörnyű fájdalom,</l>
					<l>Ott hervad el a letört liliom.</l>
					<l>,Kegyelmed nékem mit sem ér,</l>
					<l>Isten áldjon meg oh király!’</l>
					<l>Szól vén Dezső és elrohan</l>
					<l>S a jó király könyezve áll.</l>
				</lg>
				<p>IV.</p>
				<lg>
					<l>Sötétlő ciprusárny alatt</l>
					<l>Egy sírt zokogva látogat</l>
					<l>Az esti fúvalom.</l>
					<l>És nyögve jő és nyögve száll</l>
					<l>A sírhalom bokrainál</l>
					<l>Mint egy mély fájdalom.</l>
				</lg>
				<lg>
					<l>És a félelmes éjfelen</l>
					<l>A sírnál más is megjelen</l>
					<l>Egy dúlt arcú öreg;</l>
					<l>Kivált ha a menny háborog,</l>
					<l>Villám gyúl s vad dörgés ropog,</l>
					<l>Szörnyű imát rebeg.</l>
				</lg>
				<lg>
					<l>Majd mászva bércet és tetőt,</l>
					<l>Melyen túl rémek űzik őt,</l>
					<l>Őrülten elrohan.</l>
					<l>Nyugalma nincs az ég alatt,</l>
					<l>Keblébe szörnyű öntudat</l>
					<l>Emésztő pokla van.</l>
				</lg>
			</div>
		</body>
	</text>
</TEI>