<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0463" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HÁROM A DARU.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">636</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HÁROM A DARU.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HÁROM A DARU.</head>
				<lg>
					<l>Jó előre óvást tészek,</l>
					<l>Hogy amit most elbeszélek,</l>
					<l>Nem én költöm...!</l>
					<l>Ez megtörtént az alföldön,</l>
					<l>Annak egyik falujában,</l>
					<l>Valójában!</l>
				</lg>
				<lg>
					<l>Idején a nyájas estnek,</l>
					<l>Férj s feleség beszélgettek;</l>
					<l>S az ablakba könyökölvén:</l>
					<l>A természet nyílott könyvén,</l>
					<l>Mely tudomány- s bájjal gazdag,</l>
					<l>Lélek és szem elmulattak.</l>
				</lg>
				<lg>
					<l>A nap már-már hunyni szállott</l>
					<l>S a homokos pusztaságot</l>
					<l>Árnyék-csíkkal betarkázván</l>
					<l>Pihenést lelt ágyas házán.</l>
				</lg>
				<lg>
					<l>Melyek kisérték nyugotra:</l>
					<l>Lángot kap a felhők fodra.</l>
					<l>Közbe’ csendes szellő kél fel,</l>
					<l>Enyeleg fű- s falevéllel,</l>
					<l>Föld vetését hajtja... hajtja...</l>
					<l>Mintha lábbal futna rajta.</l>
					<l>Fürj s tücsök szól, - a tó népe</l>
					<l>Szörnyű dallást viszen végbe!</l>
					<l>Majd a nádas zúdúl, rendűl,</l>
					<l>Vad madár kél seregestűl</l>
					<l>És kerengve, kiabálva</l>
					<l>Csap a szomszéd láp tavába.</l>
				</lg>
				<lg>
					<l>Most a pár nagy hangos szót hall,</l>
					<l>- A daru jár ilyen szóval;</l>
					<l>És csakugyan nem sokára</l>
					<l>Népes folt jön a határra;</l>
					<l>Szeme csügg a köles-táblán...</l>
					<l>S mindig lentebb, lentebb szállván,</l>
					<l>Nincs bajára teste súlya,</l>
					<l>Szárnya nyitva, és kirúgja</l>
					<l>Hosszú lábát jóelőre</l>
					<l>S ütés nélkül ér a földre.</l>
					<l>Ott, az ízes gyenge sásban,</l>
					<l>Emelt nyakkal, katonásan</l>
					<l>Még sokáig álldogálnak,</l>
					<l>Úgy esnek a lakomának:</l>
					<l>De valamely zajra, neszre</l>
					<l>Felriadnak, szállva messze...</l>
					<l>Alig néhány marad hátra,</l>
					<l>Az éhese, vagy a bátra.</l>
				</lg>
				<lg>
					<l>És szól a férj, csak hogy szóljon, -</l>
					<l>(Sokszor vagyunk ilyenmódon),</l>
					<l>Szólt, ami jött nem gyanitván,</l>
					<l>,Mind elszállott... kettő híján’</l>
					<l>S a nő, üzni kész a dolgot:</l>
					<l>»Csak eggyel több, mint te mondod«;</l>
				</lg>
				<lg>
					<l>,Benne nincs hasznom, se károm;</l>
					<l>Hanem kettő’ - »Három! három!«</l>
					<l>,Jó, jó! mond a férj nevetve.</l>
					<l>De a nőnek semmi kedve;</l>
					<l>Duzzog és élt ad szavának,</l>
					<l>»Én se vagyok még talán vak!«</l>
					<l>És tovább foly, - szó kél szóra,</l>
					<l>Szele pernyét, szikrát szórva;</l>
					<l>Perpatvar lesz a beszédbül,</l>
					<l>Semmiségen nagy vár épül...</l>
					<l>Omló könnyé válik végre</l>
					<l>Az asszonynak búja, mérge;</l>
					<l>S nagy szó tölti be a házat:</l>
					<l>»Mily zsarnokság, mily gyalázat:</l>
					<l>Nyomorunknak nincsen mása...</l>
					<l>Mit szemünk lát, azt se lássa!</l>
					<l>Lázadás: ha kezdenénk mi</l>
					<l>Gondolkodni, tudni, vélni...</l>
					<l>A nők rabnők, árnyak, semmik...</l>
					<l>Jogaikat, jaj, ha sejtik!«</l>
				</lg>
				<lg>
					<l>Míg a szív fájdalmat érez</l>
					<l>S foly a köny, szó: késő éj lesz,</l>
					<l>Fátyolával bétakargat</l>
					<l>Eget, földet, síkot, darvat</l>
					<l>És újító csendes álom</l>
					<l>Nehezűl a szempillákon:</l>
					<l>A kis nőszobában addig</l>
					<l>Ég a mécses, ég viradatig;</l>
					<l>S lát az úr, hogy reggel ébred,</l>
					<l>Rémült arcu szolga-népet,</l>
					<l>Ez jéggel fut, az theát hoz...</l>
					<l>,Nos, mi baj van?’ - »Hát az asszony...</l>
					<l>Nem hittük, hogy felviradjon«...</l>
					<l>Rohan most a férj az ágyhoz,</l>
					<l>S csakugyan... kit simogat, kér:</l>
					<l>Felesége rá sem ösmér!</l>
					<l>Szeme kiholt és aljáról</l>
					<l>A fekete szivárvány szól...</l>
				</lg>
				<lg>
					<l>Mintha rózsát hő leforráz:</l>
					<l>Leveré nagy rohamos láz,</l>
					<l>Ere gyorsan hajtva, lüktet...</l>
					<l>...Fut az orvos mindenünnet;</l>
					<l>Valamennyi tudós képpel</l>
					<l>S farkas-szemet nézve, kémlel;</l>
					<l>Tudományát tapogatja:</l>
					<l>Mikép lenne foganatja?</l>
					<l>Hogy a beteg nincs magánál</l>
					<l>S bonyolult baj, annyi már áll;</l>
					<l>Nő-betegség, most és hajdan</l>
					<l>Vannak, voltak ilyen bajban:</l>
					<l>Nem kell benne ital, étel,</l>
					<l>Foly kevés szó, nagy nyögéssel.</l>
				</lg>
				<lg>
					<l>Ír, csep, thé - sok drága holmi</l>
					<l>Kezdi a bajt ostromolni,</l>
					<l>A gyógytár miatta szorgos.</l>
					<l>Sürög, forog számos orvos,</l>
					<l>Mondva szóval, írva könyvbűl...</l>
					<l>De a beteg mégse könnyűl,</l>
					<l>Inkább minden pillanattal</l>
					<l>Rosszabbúl van, - tán meg is hal!</l>
				</lg>
				<lg>
					<l>Nagy a férjnek búja, féltvén,</l>
					<l>Ül szüntelen ágya szélén...</l>
					<l>S ajkáról a sóhaj száll ott:</l>
					<l>,Oh mikor lesz gyógyulásod!’</l>
					<l>S felel a nő, hangja gyönge:</l>
					<l>»Egészségem vissza-jönne,</l>
					<l>Meggyógyulnék... ha... akarnád...«</l>
					<l>Csók szakasztja félbe hangját;</l>
					<l>,Mit tegyek! szólj gyöngyvirágom...!’</l>
					<l>»No hát... hány a daru...! három...?«</l>
					<l>,Igen, igen? annyi, annyi!’</l>
					<l>Kész most mindent rája hagyni;</l>
					<l>Bár az kérdésül marad fenn:</l>
					<l>Érté-e a dolgot vagy sem?</l>
				</lg>
				<lg>
					<l>És mi történt? rendkivüli:</l>
					<l>Kezd a labdacs kirepűlni...</l>
					<l>Balzsam, ír, a földre loccsan.</l>
					<l>Láznak, görcsnek vége gyorsan;</l>
					<l>Jó volt a nő éje, álma...</l>
					<l>Talán fel is kelne már ma...</l>
					<l>És fel is kelt, fel is lábad,</l>
					<l>- E rózsás arc volt-e sápadt?</l>
					<l>Hamis, kicsi, édes ajkán</l>
					<l>Mosolygás ül, - vidor, pajzán;</l>
					<l>S még azt is megtudhatjátok,</l>
					<l>Hogy boldogság lakik nálok;</l>
					<l>Senki sem sír, nem kocódik,</l>
					<l>De - három a daru holtig!</l>
				</lg>
			</div>
		</body>
	</text>
</TEI>