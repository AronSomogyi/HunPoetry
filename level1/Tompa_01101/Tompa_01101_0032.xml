<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0032" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ŐSZI KÉPEK.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">683</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ŐSZI KÉPEK.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ŐSZI KÉPEK.</head>
				<p>I.</p>
				<lg>
					<l>A gólya vándor-útra kelt,</l>
					<l>De még zöldel hegy és mező;</l>
					<l>Minő szép nyájas ősz vagyon!</l>
					<l>A napsugár az ágakon</l>
					<l>Másodvirágot csalt elő.</l>
				</lg>
				<lg>
					<l>Én életemre gondolok,</l>
					<l>S keblemre száll bús érzelem;</l>
					<l>Nyílt nékem is boldog tavasz,</l>
					<l>- Bucsúzó ifjuságom az -</l>
					<l>S virága volt a szerelem!</l>
				</lg>
				<lg>
					<l>Talán sugáros lesz az őszi ég...</l>
					<l>Szivem ha tán szeretni fogna még:</l>
					<l>Szerelme olyan lenne, oh leány!</l>
					<l>Mint a másodvirág az őszi fán.</l>
				</lg>
				<p>II.</p>
				<lg>
					<l>Rózsás tavasz</l>
					<l>S arany kalászos nyár nyomában,</l>
					<l>Lassú halál</l>
					<l>Gyilkos fuvalma száll</l>
					<l>A hűvös őszi éjszakában.</l>
					<l>Kél a korány,</l>
					<l>De a vidék beteg!</l>
					<l>Sápadt fűszálin a mezőnek</l>
					<l>Fagyott könycsepp remeg.</l>
				</lg>
				<lg>
					<l>Mért önti el</l>
					<l>Az erdőt rózsaszínnek árja?</l>
					<l>Sápadt legyen</l>
					<l>A lomb völgyön, hegyen,</l>
					<l>Midőn enyészet keble várja!</l>
					<l>Nem hallod-e...?</l>
					<l>Azt est fuvalma sir;</l>
					<l>Kigyúlt a nagy betegnek arcán</l>
					<l>A haldoklási pir!</l>
				</lg>
				<p>III.</p>
				<lg>
					<l>Hervad, hervad a föld határa!</l>
					<l>Az őszi fáknak ágirúl,</l>
					<l>Sárgult levél könnyen lehull</l>
					<l>Halk esti szél fuvallatára.</l>
					<l>Hogy is ne hullna levele</l>
					<l>Szegény fának a sír fele?</l>
					<l>Fenn őt ugysem marasztja már</l>
					<l>Harmat, dal és meleg sugár.</l>
				</lg>
				<lg>
					<l>Mig éltem fája zöld,</l>
					<l>Mig ágait virág takarja:</l>
					<l>Ne zúgj rám, elmulás viharja.</l>
					<l>Ne zúgj idő előtt!</l>
					<l>Eljő az ősz, fagyos derén</l>
					<l>Meghervad kedv, öröm, remény...</l>
					<l>S ha semmi többé nem maraszt:</l>
					<l>Szememre lágy álom borúl,</l>
					<l>Nyugodtan, - fájdalmatlanúl</l>
					<l>Lehullok, mint az őszharaszt!</l>
				</lg>
				<p>IV.</p>
				<lg>
					<l>Hegy-völgyön mélán bolygok én.</l>
					<l>A halvány ősznek idején;</l>
					<l>Oly bús az érzés, mely kihoz</l>
					<l>A völgy beteg virágihoz!</l>
					<l>A miként a tó csendes vizében</l>
					<l>A sárgult fák hű rajzban állnak:</l>
					<l>Borongó lelkem tűköre</l>
					<l>A haldokló ősz fájdalmának!</l>
				</lg>
				<lg>
					<l>Lám, a virágoltó szép kikelet</l>
					<l>Mindent csak a halálnak ültetett!</l>
					<l>S melyet gonddal fona:</l>
					<l>A hűs liget zörgő harasztban áll;</l>
					<l>Ah, nem borúl rám többé árnyinál</l>
					<l>Lágy szenderűlés alkonya!</l>
				</lg>
				<lg>
					<l>Szivem, ti hervatag virágok, levelek!</l>
					<l>Úgy fáj, úgy vérzik értetek!</l>
					<l>Fájdalmat hoztatok nekem, -</l>
					<l>És mégis én</l>
					<l>Lehullástoknak idején,</l>
					<l>E fájdalmat úgy szeretem!</l>
					<l>Mely a természet haldoklásán</l>
					<l>Lelkemet mélyen általhatja:</l>
					<l>Miként világos tűkör, annak</l>
					<l>Halhatatlanságát hűn mutatja!</l>
				</lg>
				<p>V.</p>
				<lg>
					<l>Minden oly ünnepélyes, hallgatag,</l>
					<l>Mint ahol haldoklót virasztanak...!</l>
				</lg>
				<lg>
					<l>Ledőlök a bérc oldalára,</l>
					<l>A fák között oly messze látok!</l>
					<l>S előttem feltűnnek kopáron</l>
					<l>A tar sziklák s víz-szaggatások:</l>
					<l>Lám, lám! tavasszal a bérc oldalán:</l>
					<l>Vidám zöldet látott szemem csupán!</l>
				</lg>
				<lg>
					<l>Kedves helyemre alig ösmerek,</l>
					<l>Néhány szál vessző a kerek bokor;</l>
					<l>Itt leskelődtem a madár után,</l>
					<l>Édes dalának csattogásakor,</l>
					<l>Hallám dalát, de fészkét nem lelém!</l>
					<l>Most itt van az, - haraszttal tele lett...</l>
					<l>Nem kell fészked, nem kell, jó kis madár!</l>
					<l>Csak hozd még egyszer vissza éneked!</l>
				</lg>
				<lg>
					<l>Ifjúságomnak elzendűlt dala,</l>
					<l>Csendűlj meg egyszer még, csendűlj felettem!</l>
					<l>És megválok mindentől szívesen,</l>
					<l>Mit a való hideg kezétől vettem...</l>
				</lg>
				<lg>
					<l>Könyűk, könyűk...!</l>
					<l>Ti váratlan kedves vendégek!</l>
					<l>Nem hajt ki a bokor,</l>
					<l>Öntözni hasztalan jövétek!</l>
					<l>Ne hulljatok, ne hulljatok...</l>
					<l>Lelkemben szól még a madár dala,</l>
					<l>Ifjúságom bár eltűnt, általa,</l>
					<l>Emlékezetben még boldog vagyok!</l>
				</lg>
				<p>VI</p>
				<lg>
					<l>Az égre nézek, - kedvetlen, homályos,</l>
					<l>Dél s észak tartja a borúlatot.</l>
					<l>Egy pillanatra hogy meg nem reped!</l>
					<l>Arany szegélyű felhőt, kék eget</l>
					<l>Fáradt szememmel hogy nem láthatok!</l>
				</lg>
				<lg>
					<l>Az ősz egének csak borúja van,</l>
					<l>Nincs mennydörgő nemes haragja,</l>
					<l>Mely a szétvágott fellegekben</l>
					<l>Villámostorát pattogtatja,</l>
					<l>Az ősz egének csak borúja van,</l>
					<l>Mozdúlatlan tespedt nyugalmiban.</l>
				</lg>
				<lg>
					<l>Forró ege éltem tavasz-nyarának,</l>
					<l>Csak hadd harsogjon mennydörgésed!</l>
					<l>Lázadj föl, csattogj, onts tüzet, villámot!</l>
					<l>Derűlj... borúlj...! én igy szeretlek téged!</l>
					<l>A bősz villámba nézek bátran,</l>
					<l>S gyönyörködöm a mennydörgés szavában!</l>
				</lg>
				<lg>
					<l>A vész dörögve elmegyen...</l>
					<l>S mely meghasad nagy ékesen</l>
					<l>A nyári menny kéklő határán:</l>
					<l>- Az ősz egén nincsen szivárvány!</l>
				</lg>
				<p>VII.</p>
				<lg>
					<l>Mi úsz a légben ősznek idején,</l>
					<l>Mint eltépett fátyol, hosszan, fehéren?</l>
					<l>Fehér fátyolt kötött karjára</l>
					<l>A szellő, mely temetkezésre mégyen!</l>
					<l>Völgyön, bércen halott vagyon...</l>
					<l>Halvány lomb függ az ágakon,</l>
					<l>Mikép az elszorúlt szivü anya</l>
					<l>Karján, végsőt lehellett magzata.</l>
				</lg>
				<lg>
					<l>És a halott-vivő leányok,</l>
					<l>A fátyolos szellők, megjőnek:</l>
					<l>Szelíden elvevén karjáról</l>
					<l>Lomb-gyermekét a bús szülőnek;</l>
					<l>Halk sír-ének közt szállnak véle,</l>
					<l>Vivén a porladás helyére.</l>
				</lg>
				<lg>
					<l>Minden oly csendes, oly halottas...!</l>
					<l>Nyelvén e méla hallgatásnak:</l>
					<l>Erdő, mező, halom,</l>
					<l>Búcsut, végbúcsut mond egymásnak,</l>
					<l>S e búcsu nem nehéz, nem keserű, -</l>
					<l>Fájdalma édes és szelíd;</l>
					<l>Hogy is ne! rájok a kikelet</l>
					<l>Újabb viszontlátást derít.</l>
				</lg>
				<lg>
					<l>Sirnak szellői, gyász szelek!</l>
					<l>Ha jöttök sárga lombért, értem:</l>
					<l>Ki új tavaszt hittem, reméltem,</l>
					<l>Fehér fátyollal jőjetek!</l>
					<l>Ha jöttök sárga lombért, értem:</l>
					<l>Fehér fátyollal jőjetek!</l>
				</lg>
			</div>
		</body>
	</text>
</TEI>