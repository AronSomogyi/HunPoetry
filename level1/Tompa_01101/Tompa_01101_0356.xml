<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0356" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HUSZÁR KALAND.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1092</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HUSZÁR KALAND.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HUSZÁR KALAND.</head>
				<lg>
					<l>Szép Erdélyországban... ah mi busító van,</l>
					<l>Mi szívetszaggató fájdalom e szóban!</l>
					<l>Magyar hazánk bájos Tündér Ilonája!</l>
					<l>Gyászos fekete lett arany fürtid szála.</l>
				</lg>
				<lg>
					<l>Zúgó szél képében, ha felkerekedik:</l>
					<l>Elmegyen bánatunk magasló bércedig;</l>
					<l>S magas bérceiden nyögve törik széjjel:</l>
					<l>Jó éjszakát magyar, jó éjszakát székely!</l>
				</lg>
				<lg>
					<l>Szép Erdélyországban gyászos idők járnak,</l>
					<l>Piros vér harmatja a fűnek, virágnak;</l>
					<l>Kik ezelőtt békés szomszédságban éltek:</l>
					<l>Egymást tűzzel-vassal pusztítják a népek.</l>
				</lg>
				<lg>
					<l>Inség, könyhullatás a belhad gyümölcse,</l>
					<l>Nincs aki napjait szorongva ne töltse;</l>
					<l>Csak aki a csaták kétes utát járja:</l>
					<l>A katonának van néha jó órája.</l>
				</lg>
				<lg>
					<l>Egy oláh falunak három huszár vágtat,</l>
					<l>Mind a három torka kegyetlen kiszáradt;</l>
					<l>S imígy gondolkodnak: a lovat valami</l>
					<l>Pincegátor előtt meg kén akasztani!</l>
				</lg>
				<lg>
					<l>Lemenő-félben volt már az égen a nap,</l>
					<l>Hogy vitézeink a faluba toppannak;</l>
					<l>Gyanakszik, fél a nép s bámul a jötteken,</l>
					<l>S nyelvöket sem érti, az a veszedelem!</l>
				</lg>
				<lg>
					<l>A biró sejté egy kicsinyt a magyar szót,</l>
					<l>A szóló oldalán kiváltkép ha kard volt;</l>
					<l>S a mi huszáraink érthetőn beszélnek:</l>
					<l>Abrakot a lónak, bort az emberének!</l>
				</lg>
				<lg>
					<l>A biró hajlongott, tipegett nagy lomhán,</l>
					<l>Egy-két nyakatekert magyar szót morogván,</l>
					<l>Fejével, kezével intett, mutogatott:</l>
					<l>Hogy menjenek hozzá, minden készen van ott.</l>
				</lg>
				<lg>
					<l>És házánál talpra állott minden lélek,</l>
					<l>Mivel a huszártól rettentően féltek;</l>
					<l>A fáradt lovaknak volt abrak meg széna,</l>
					<l>Csürkig állott benne a Szellő, a Héja.</l>
				</lg>
				<lg>
					<l>De még odaben volt ám egyszer a nagyja,</l>
					<l>Vendégit a bíró szívesen fogadja!</l>
					<l>És eléjök annyi bort, pecsenyét raknak,</l>
					<l>Hogy elég lett volna fél huszár-századnak.</l>
				</lg>
				<lg>
					<l>Tetszik a mulatság, - a kancsó fogy, telik...</l>
					<l>De a jó bornál is jobban tetszik nekik</l>
					<l>A biró szép lánya, - piros az orcája,</l>
					<l>S két szeme a szikrát, mint a tűzkő hányja.</l>
				</lg>
				<lg>
					<l>Áldom az Istened, édes gyöngyvirágom!</l>
					<l>Hol termettél ezen a görbe országon?</l>
					<l>Jer velünk! - elélünk együtt olyan szépen,</l>
					<l>Hogy az angyalok is kacagják az égben!</l>
				</lg>
				<lg>
					<l>A lány hallgatta, bár nem érté a nyelvet,</l>
					<l>De a szív jó tolmács, az mindent megfejtett;</l>
					<l>Elpirult egy kicsit, - s piros szélű szája</l>
					<l>Egyet mosolyodott a három huszárra.</l>
				</lg>
				<lg>
					<l>A szép nyalka fiúk neki is tetszének...</l>
					<l>Istenem, beh mások az oláh legények!</l>
					<l>Lomposok, cammogók, mint egy öreg medve, -</l>
					<l>E meg mintha mindjárt szárnyra kerekedne...</l>
				</lg>
				<lg>
					<l>A leánynak mégis nem tetszett egy dolog:</l>
					<l>Hogy zsugori apja most ugy sürög-forog;</l>
					<l>Hogy oly pocséklást tesz zab, széna és borral, -</l>
					<l>S gondolkodott: vajjon magában mit forral?</l>
				</lg>
				<lg>
					<l>Elég az hozzá, hogy nyomára jött szépen:</l>
					<l>Mikép álompor van az apja kezében;</l>
					<l>Azt is tudta már most, miért küldték neki...</l>
					<l>S kész volt a három szép huszárt megmenteni.</l>
				</lg>
				<lg>
					<l>És addig sompolygott, motozott, míg végre</l>
					<l>Szitált hamut tett az álompor helyére;</l>
					<l>S könnyűlt szívvel nézte, hogy furfangos apja</l>
					<l>Vendégit ugyancsak éteti, itatja.</l>
				</lg>
				<lg>
					<l>A mulatság közben setét lett egészen,</l>
					<l>Csapatja várta a három huszárt régen, -</l>
					<l>Mivel ugy volt a szó, hogy ha meg nem térnek:</l>
					<l>Bajuk van... s a többi rontson a helységnek.</l>
				</lg>
				<lg>
					<l>Hanem hisz annak sem volna jól a dolga,</l>
					<l>Ki a tölt kancsónál ilyesre gondolna!</l>
					<l>Vitézink mulattak, - s az ilyen jó gazdát</l>
					<l>A csillagos égnél feljebb magasztalták.</l>
				</lg>
				<lg>
					<l>Egyik a csákóját nyomta a fejébe,</l>
					<l>Hogy csak-ugy nyult belé a vén oláh képe;</l>
					<l>Nézd csak az öregből milyen huszár lenne...!</l>
					<l>Ránéztek... s rettentő kacaj lett egyszerre.</l>
				</lg>
				<lg>
					<l>Másik a hat vágást csinálta meg, - kardján</l>
					<l>A csorbát s vérfoltot büszkén mutogatván:</l>
					<l>Hajtogatta vasát, mintha káva volna,</l>
					<l>S rémséges dolgokat beszélt elő róla.</l>
				</lg>
				<lg>
					<l>Ittak... ittak... de az öreg utóljára,</l>
					<l>Rátekergőzvén a jó bor a lábára:</l>
					<l>Ültében elaludt, - s pajkos katonák</l>
					<l>Hogy menjen feküdni, az ajtón kitolták,</l>
				</lg>
				<lg>
					<l>S csak a kellett neki, - alighogy kilépett:</l>
					<l>- Mert hisz a vén róka épen nem volt részeg, -</l>
					<l>Elvegyíté a port egy jó kancsó borban, -</l>
					<l>S hogy isszák, örömmel leste alattomban.</l>
				</lg>
				<lg>
					<l>Tudta már a dolgot a fél falu népe,</l>
					<l>S készen volt a biró minden intésére;</l>
					<l>Kiváncsian várván, hogy a nehéz álom</l>
					<l>Mikor vesz már erőt a három huszáron.</l>
				</lg>
				<lg>
					<l>Megszólalt pedig már a kakas éjfélre, -</l>
					<l>Most a hasítékon a biró benéze</l>
					<l>Meglátni a huszárt: hogyan szédül, kábul...</l>
					<l>- De azok danoltak torkuk szakadtábul.</l>
				</lg>
				<lg>
					<l>Megcsóválta fejét - s darab idő mulva</l>
					<l>Lábujjhegyen eljött hallgatózni újra;</l>
					<l>A nóta már nem szólt, - de még beszélgettek,</l>
					<l>Nagy boszúságára a kaján öregnek.</l>
				</lg>
				<lg>
					<l>Midőn harmadszor jött, tetszett már a hajnal,</l>
					<l>A huszárok lova enni kért nagy zajjal;</l>
					<l>Soká fülelt, - s minden volt nagy csendességben,</l>
					<l>S gondolta: no már most egy lélek sincs ébren!</l>
				</lg>
				<lg>
					<l>Mert szokása az a bús magyar kedélynek:</l>
					<l>Hogy a bor közt gyakran elhallgat, elmélyed.</l>
					<l>Ült a három huszár... a végig gyúlt mécsbe,</l>
					<l>Mint egy élő bálvány, meredt szemmel nézve...</l>
				</lg>
				<lg>
					<l>Az öreg benyitá az ajtót csendesen...</l>
					<l>S rögtön felrezzentek vitézink a neszen,</l>
					<l>Hahó öreg gazda! igazodj csak elő...!</l>
					<l>Ha már kitisztultál, jer kezdd újra elől!</l>
				</lg>
				<lg>
					<l>És kezébe nyomták a rettentő kancsót,</l>
					<l>Itatták erővel, szabadulás nem volt, -</l>
					<l>Birónk tátogott, mint a vízbe fult csirke,</l>
					<l>A hamus bortól s az irtózástól szinte...</l>
				</lg>
				<lg>
					<l>Mig ezek így folytak, kiviradt egészen,</l>
					<l>S rémületes lárma támadt a helységben,</l>
					<l>Hova nagy robajjal ront egy huszár-század,</l>
					<l>Kérvén az elfogott, megölt cimborákat.</l>
				</lg>
				<lg>
					<l>Hol nincsen áruló? mindjárt volt ki szóla:</l>
					<l>Jaj ne bántsatok! én nem tehetek róla!</l>
					<l>Altatót adtak be a birónál nékik,</l>
					<l>Én nem is tudtam, hogy viradtig kivégzik.</l>
				</lg>
				<lg>
					<l>Viradtig kivégzik?... ejnye aki áldott...</l>
					<l>Majd adunk mi nektek kutya-mulatságot...</l>
					<l>Zsivány birátok is, tudom, azt a percet</l>
					<l>Megátkozza, melyben a világra termett!</l>
				</lg>
				<lg>
					<l>Most a bősz csapat a biró-házhoz nyargal,</l>
					<l>Lángoló boszúval és villogó karddal;</l>
					<l>De im kit látnak ott? az udvar közepén</l>
					<l>Hajadon-fővel áll a három víg legény.</l>
				</lg>
				<lg>
					<l>Hogy világos van, azt látták mind a hárman,</l>
					<l>Csak a felett voltak bizonytalanságban:</l>
					<l>Hajnal-csillag-e az, vagy a nap az égen,</l>
					<l>Amely szemeikbe nevet olyan szépen?</l>
				</lg>
				<lg>
					<l>Hé pajtás, éltek-e, vagy már meghaltatok?</l>
					<l>Hisz a falu végén azt mondták rólatok:</l>
					<l>Hogy láb alól ez a biró eltétetett...</l>
					<l>De hisz akkor el is bántunk vón mi velek!</l>
				</lg>
				<lg>
					<l>Micsoda? A biró? a mi kedves gazdánk?</l>
					<l>Hej csak mindig ilyen emberre akadnánk!</l>
					<l>Mond a három huszár, s azzal neki esett:</l>
					<l>Ölelte, csókolta a rémült öreget.</l>
				</lg>
				<lg>
					<l>Erre a lováról a többi is leszálla,</l>
					<l>Meleg lett ismét a vén biró konyhája;</l>
					<l>Keservesen nézte: mint fogy széna, abrak</l>
					<l>S boros hordójában van dolga a csapnak.</l>
				</lg>
				<lg>
					<l>Szép leánya pedig örvendett lelkébe’:</l>
					<l>Hogy roszabb nem lett a gonosz tréfa vége;</l>
					<l>De neheztelt egy-két pajkosabb huszárra,</l>
					<l>Ki erővel csókot nyomott az ajkára.</l>
				</lg>
				<lg>
					<l>Hogy jól ettek, ittak, szedték a sátorfát,</l>
					<l>A három álmost is lovára feltolták;</l>
					<l>S ezer köszönetet mondván a gazdának,</l>
					<l>A faluból gyorsan el-kivágtatának.</l>
				</lg>
				<lg>
					<l>Nagyot sóhajtott a szép leány utánok,</l>
					<l>S szemével kisérte, míg csak egyet látott...</l>
					<l>De az apja, csakhogy meg nem ölte magát:</l>
					<l>A veszett magyarnak hogy a méreg sem árt.</l>
				</lg>
				<lg>
					<l>De bezzeg ő! mindig álmos volt és lomha,</l>
					<l>Most altatót kapott, szentűl azt gondolva:</l>
					<l>Ez a hit s a hamu ugy megártott neki,</l>
					<l>Hogy nem tudták harmadnapig felkölteni.</l>
				</lg>
			</div>
		</body>
	</text>
</TEI>