<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0052" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZEMERE MIKLÓSHOZ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">375</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZEMERE MIKLÓSHOZ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZEMERE MIKLÓSHOZ.</head>
				<lg>
					<l>Csürkös Sátorhegyek nyílt szomszédságában,</l>
					<l>Apró lánykáid közt, édes jó barátom!</l>
					<l>A családéletnek csendes boldogsága</l>
					<l>Mint ringatja lelked, szinte-szinte látom!</l>
					<l>S örömem, bánatom mert érdekel téged:</l>
					<l>Egy csöppjét keserű poharamnak végyed!</l>
				</lg>
				<lg>
					<l>Kórágyon fekszem én kínok tövisében,</l>
					<l>Ez a szalma olyan kemény, olyan hideg!</l>
					<l>Vajjon puhább-e az, melyet ősi telken</l>
					<l>Vetettek, arattak atyafias kezek?</l>
					<l>Vajjon jön-e azon a betegre álom?</l>
					<l>Egyetlen egy kincse e széles világon.</l>
				</lg>
				<lg>
					<l>Ha az Isten éltet, egy kis házat veszek,</l>
					<l>Lesz mellette kertem s árnyékos szilvásom;</l>
					<l>Kertem egyik felét felhagyom virágnak,</l>
					<l>Másik felét pedig búzának felásom;</l>
					<l>És puha földjébe tiszta magot vetek.</l>
					<l>- Hejh, ez az idegen szalma olyan hideg!</l>
				</lg>
				<lg>
					<l>A kert legyen apró gyermekimnek könyve</l>
					<l>Majd ott tanítgatom őket térdeimen;</l>
					<l>Első táplálékot a gyönge szív s elme</l>
					<l>A jó, a nem mérges természetből vegyen;</l>
					<l>Hogy, megkeserítvén őket majd az élet,</l>
					<l>Legyen, hová nyugtot találni megtérnek!</l>
				</lg>
				<lg>
					<l>Megtanítom őket, hogy az emberek közt</l>
					<l>Sohase várjanak üdvet, boldogságot!</l>
					<l>Igy majd nem érezik a sajongó sebet,</l>
					<l>Melyet apjok lelkén a csalódás vágott;</l>
					<l>Jókor tanúlják meg ezt az ártatlanok,</l>
					<l>És áldják porom is egykor, ha meghalok!</l>
				</lg>
				<lg>
					<l>Kopogtatnak... ki jő? nem jár senki hozzám</l>
					<l>Úgy van ajtóm, amint rég magamra zártam,</l>
					<l>Jó cinke, mért kopogsz fagyos ablakomon?</l>
					<l>Magocskát, meleget úgysem lelnél nálam!</l>
					<l>Bár lehetne véled a szabadba mennem,</l>
					<l>Oda vonz szüntelen, oda ragad lelkem!</l>
				</lg>
				<lg>
					<l>Mit csináljak veled, lelkem, te szilaj mén?</l>
					<l>A kór testet töri, tépi tombolásod!</l>
					<l>Elmegyünk, elmegyünk! csürkös Sátorhegyek</l>
					<l>Tövén barátidat, ne félj, majd meglátod!</l>
					<l>Kapud, karod úgy-e kitárod szivesen,</l>
					<l>Jó barát, ha hozzád az Isten elviszen?</l>
				</lg>
				<lg>
					<l>Oh bár volnék nálad! nálad jó meleg van,</l>
					<l>S te gyakran leülnél ágyamnak szélére;</l>
					<l>Meg-megvigasztalnál, s elbeszélném én is,</l>
					<l>Hogy azóta mennyi csapás, bánat ére;</l>
					<l>S zengő lantod egyik pajzánabb dalára</l>
					<l>Még mosoly vonula a beteg ajkára!</l>
				</lg>
				<lg>
					<l>Kandallódnál látlak, - künn, szél zúg az éjben;</l>
					<l>Azt az üres széket ne tedd el mellőled!</l>
					<l>Szítsd fel a parázst, és emlékezzél rólam,</l>
					<l>Nekem lásd, úgy tetszik, hogy ott ülök véled,</l>
					<l>Igen, igen! hallod: halkan sír kis lányod...</l>
					<l>Amott vadászkürtöd leesett, nem látod...?</l>
				</lg>
				<lg>
					<l>Felveszem a kürtöt, s megkisértem fúni...</l>
					<l>Nesze, te tudsz hozzá; emlékszel még rája:</l>
					<l>Hogy megfúttad néha ott a sötét bércen?</l>
					<l>Csak úgy rengett belé a vadak tanyája!</l>
					<l>Aztán... oh jaj fejem, fejem! a képzelet</l>
					<l>Űz csalárd játékot velem. Isten veled!</l>
				</lg>
				<p>(Pest, január 1846.)</p>
			</div>
		</body>
	</text>
</TEI>