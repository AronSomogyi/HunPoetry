<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0336" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BOSNYÁK ZSOFIA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1103</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BOSNYÁK ZSOFIA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BOSNYÁK ZSOFIA.</head>
				<p>- 1644. -</p>
				<lg>
					<l>‘Haragvó Isten! a tágas mezőt</l>
					<l>Teremtővé változtatod?</l>
					<l>Kedvedre van: hogy úton útfelen</l>
					<l>Hever haldokló és halott?</l>
					<l>Emészt az éhes sárga szörnyeteg...</l>
					<l>S ki bír dühének ellenállani?</l>
					<l>Kínos szorongásban ha estig él:</l>
					<l>Lelkét az ember akkor adja ki.</l>
					<l>Ki harcol, szánt, vet és arat:</l>
					<l>Jobbágyimból alig marad!</l>
					<l>Im, most is a mezőn</l>
					<l>Hét szálas testvér hullt rakásra!</l>
					<l>Gyilkolni aki tud:</l>
					<l>A temetést se bízza másra...!</l>
					<l>Legyen bár a halott kisérete,</l>
					<l>Hollók és farkasok éhes serege:</l>
					<l>Mit bánom én!</l>
					<l>De embernek, ki a holtakhoz ér,</l>
					<l>Halál fején!’</l>
				</lg>
				<lg>
					<l>»Oh uram férjem! - szóla Zsófia,</l>
					<l>Sztrecsénnek istenfélő asszonya, -</l>
					<l>Ne nyíljon káromlásra ajkad!</l>
					<l>Mint a sebes vízár, a népeken</l>
					<l>A bűn eláradott nagy szertelen,</l>
					<l>S az ég méltán büntet, sanyargat.</l>
					<l>Ne kísérts Istent! Hét testvérfiak</l>
					<l>Sírnak keblében hadd nyugodjanak!</l>
					<l>S jer, jer...! a csapás megszűnéseért:</l>
					<l>Az Istent vélem térdre esve kérd!«</l>
				</lg>
				<lg>
					<l>‘Hah! félre asszony s szád hitvány beszédi!</l>
					<l>Keblem méreg, boszúság marja, tépi...</l>
					<l>Csatás időket élünk, - s oldalamtul</l>
					<l>Ha olykor tíz-husz hitvány szolga elhull:</l>
					<l>Fejemre zúgnak árvák, özvegyek:</l>
					<l>- Ki harcra vitte, Isten verje meg!</l>
					<l>És aki most ezrenként öldösé el,</l>
					<l>Gyalázatos dögvésznek fegyverével,</l>
					<l>Kicsiny- s nagyostul a szorgalmas népet</l>
					<l>Még annak mondjam: hála, hála néked!</l>
					<l>Nem! aki öl, temessem is!</l>
					<l>Hollókkal bár, mit tudom én!</l>
					<l>De embernek, ki a holtakhoz ér:</l>
					<l>Halál, halál fején!’</l>
				</lg>
				<lg>
					<l>Haragban igy zúgván az úr,</l>
					<l>Nejét elhagyta végre;</l>
					<l>Ki a feszűlet zsámolyán</l>
					<l>Buzgón borúla térdre.</l>
					<l>Imádkozott... s ment, - a kunyhók beteg</l>
					<l>Lakói tőle vigaszt nyertenek,</l>
					<l>Kezében gyógyir és kenyér vala...</l>
					<l>- S ki űl gyémánt-tollal kezében</l>
					<l>A jótett könyvénél mennyégben:</l>
					<l>Jegyzett az Úrnak angyala.</l>
				</lg>
				<lg>
					<l>Csendes a világ, a vár zajtalan;</l>
					<l>Ébren csak a kegyes Zsófia van.</l>
					<l>Ki késő éjszakán</l>
					<l>Elhagyja várát egyedűl,</l>
					<l>Hogy felkeresse a helyet,</l>
					<l>Holott a hét kiszenvedett</l>
					<l>Testvér holtteste hidegűl.</l>
					<l>A hölgy félénk, az éj kisértetes,</l>
					<l>Ijesztő a halottak képe;</l>
					<l>De bátorságot néki az Isten ad,</l>
					<l>S ő biztosan közéjök lépe;</l>
					<l>A hölgy erőtlen, a föld vaskemény.</l>
					<l>Ásó s kapa nehéz, nehéz;</l>
					<l>De a gyengének Isten ád erőt;</l>
					<l>Tágul a föld...</l>
					<l>S a sír öblös kebele kész.</l>
					<l>Az elhullott testvérfiak</l>
					<l>Csendes sírban megnyugszanak! -</l>
					<l>S ki űl vala</l>
					<l>Gyémánt-tollal fényes kezében,</l>
					<l>A jótett könyvénél mennyégben:</l>
					<l>Jegyzett az Úrnak angyala.</l>
				</lg>
				<lg>
					<l>A kegyes urhölgy hazatére.</l>
					<l>S alighogy álom jött szemére:</l>
					<l>A nap pirosan kelt, az ur haragban,</l>
					<l>És ajkának dörgő szózatja harsan:</l>
					<l>‘A holtakat ki ásta el?</l>
					<l>A vakmerő parancstörőt</l>
					<l>Elő... elő...</l>
					<l>Hadd lássam őt!’</l>
					<l>S álnok szolgája súg: Uram!</l>
					<l>A sírásó ten-nőd vala,</l>
					<l>Temetkezés lőn általa</l>
					<l>Az éj sötét óráiban!</l>
					<l>A férjnek arca elsötétűl</l>
					<l>S zordon parancsot ad:</l>
					<l>‘Duljátok a sírt fenekig,</l>
					<l>Hányjátok szét a holtakat...!’</l>
					<l>A hölgy elborzad s esdekel:</l>
					<l>»Hadd porladjon, minek porladni kell!«</l>
					<l>De a hölgy hasztalan szólt;</l>
					<l>A bőszült ur vak és süket,</l>
					<l>Nem hall szót, nem lát könyeket...</l>
					<l>- És dultan áll a sírbolt.</l>
				</lg>
				<lg>
					<l>Más éjjel lesben áll az ur</l>
					<l>A holtakhoz közel;</l>
					<l>S ott töltvén a nagy éjszakát:</l>
					<l>Figyel, vár s egy lelket se lát,</l>
					<l>Temetni nem jött nője el.</l>
					<l>S megtérve, mint jött titkosan;</l>
					<l>Reggel, mi nagy leve</l>
					<l>Álmélkodása és dühe:</l>
					<l>- A hét testvér a sirba’ van!</l>
					<l>- A szolga súg, - s parancsot ad</l>
					<l>A zordon ur szilaj dühében:</l>
					<l>‘Duljátok a sírt fenekig,</l>
					<l>Hányjátok szét a holtakat...!</l>
					<l>- S parancsa teljesitve híven.</l>
				</lg>
				<lg>
					<l>A harmadik nap éjszakáján</l>
					<l>Az úrnak újabb terve van;</l>
					<l>A harmadik nap éjszakáján</l>
					<l>A kegyes hölgy oly nyugtalan!</l>
					<l>A lelke fáj... s férjével nem bír:</l>
					<l>Hogy dúlatlan maradjon a sír!</l>
				</lg>
				<lg>
					<l>S mély tűnődése közt, a feszűlet</l>
					<l>Zsámolyán arccal leborul;</l>
					<l>De most gyorsan felkelve róla,</l>
					<l>Mintha az Isten sugta volna,</l>
					<l>Örömhang tör fel ajkirul:</l>
					<l>»Keresztje nincs a sírhalomnak...!«</l>
					<l>S az éjfél még el nem halad,</l>
					<l>A feszületnek zsámolyából</l>
					<l>Fehérlő síri jelt farag.</l>
					<l>Még egy vágást teszen</l>
					<l>S a munka azzal véget ére;</l>
					<l>S ím a holtaknak szánt keresztet</l>
					<l>A kegyes urhölgy mélyen sebzett</l>
					<l>Kezének festi drága vére.</l>
					<l>De ő az éjben csendesen</l>
					<l>A holtakhoz megyen,</l>
					<l>Kiket midőn a sírba fektet,</l>
					<l>Fejökhöz szurja a keresztet.</l>
					<l>S ajkán imígyen reszket a szó:</l>
					<l>»Porladjon el, mi porladandó!«</l>
					<l>S ki űl vala</l>
					<l>Gyémánt-tollal fényes kezében,</l>
					<l>A jótett könyvénél mennyégben:</l>
					<l>Jegyzett az Úrnak angyala.</l>
				</lg>
				<p>-</p>
				<lg>
					<l>A férj azalatt, gyanuval tele,</l>
					<l>Az éjben gyakran felkele;</l>
					<l>Kezébe vőn égő világot</l>
					<l>S nejének ágyánál megállott:</l>
					<l>De mindig halkan lépe hátra,</l>
					<l>Gyanúsitott nejét ott látva. -</l>
					<l>- A sír felett nem látta meg</l>
					<l>A mult éjjelen;</l>
					<l>És mostan látni hiszi őt,</l>
					<l>Midőn nincs jelen.</l>
				</lg>
				<lg>
					<l>Reggelre kelve, ismét ép a sír,</l>
					<l>A bőszűlt ur dühével nem bír...</l>
					<l>Gonosz cselédje lép elő</l>
					<l>És ujra súg...</l>
					<l>De most az ur rámennydörög:</l>
					<l>‘Kihúzatom nyelved, hazug!</l>
					<l>Mert akire árulkodol,</l>
					<l>Egész nagy éjszakán aludt!’</l>
					<l>‘“Hatalmas ur? tiporj el...</l>
					<l>De nőd volt, aki temetett, -</l>
					<l>S keresztet hogy faragna,</l>
					<l>Ejtett kezén mély, nagy sebet,</l>
					<l>Menj óh uram, s ha hazudok:</l>
					<l>Fejem bakó kezébe’ lásd...!”’</l>
					<l>Az ur ment, és a hölgy kezén,</l>
					<l>Melyet gondos szemügyre vén,</l>
					<l>Nem lel sebet, nem karcolást.</l>
					<l>És uj parancs szól: ‘A hazug</l>
					<l>Lásson halálos kínokat!</l>
					<l>A sírt pedig rontsátok el,</l>
					<l>Megégetvén a holtakat!’</l>
				</lg>
				<lg>
					<l>És hirt hoz a poroszló:</l>
					<l>Uram! rosz szolgád halva van,</l>
					<l>Imént szakadt ki lelke</l>
					<l>A döghalál karjaiban.</l>
					<l>S a sírt... a sírt, hatalmas ur!</l>
					<l>- Isten csodája! -</l>
					<l>Nem dulja fel, nem rontja el</l>
					<l>Ember kapája:</l>
					<l>Az érccsákány hantjába nem hat,</l>
					<l>S bántója rögtön összeroskad...</l>
				</lg>
				<lg>
					<l>Álmélkodásban néma lőn</l>
					<l>Sztrecsén kevély ura;</l>
					<l>Míg hála-könycseppek szökének</l>
					<l>A hölgy pilláira.</l>
				</lg>
				<lg>
					<l>Az istenfélő Zsófia,</l>
					<l>Ki ébren tölte három éjet,</l>
					<l>A negyedik nap estvelén</l>
					<l>Delejszerű álomba mélyedt.</l>
				</lg>
				<lg>
					<l>Salaktalan ködéből álminak,</l>
					<l>Csudás képekből összeszőtt</l>
					<l>Látvány merűlt fel három ízben</l>
					<l>A felmagasztalt hölgy előtt.</l>
					<l>Bevonva földig feketével,</l>
					<l>Látott először gyászpadot;</l>
					<l>Körűle címerek... nép... fáklyafény,</l>
					<l>Szánó sötét könyű a nép szemén,</l>
					<l>A gyászpadon halott...</l>
					<l>S az istenfélő hölgy nyugodtan</l>
					<l>Ösmert magára a halottban.</l>
					<l>S a jelenetnek legott vége lett,</l>
					<l>Reá halvány homály ereszkedett;</l>
					<l>S egy század képe elsuhan, letűn</l>
					<l>A hölgy előtt, gyorsan, rohamszerűn.</l>
				</lg>
				<lg>
					<l>Sirbolt tünék fel másodízben</l>
					<l>Mélyen a föld alatt,</l>
					<l>Halottpenész, kihullt felírat,</l>
					<l>- Mit a gőg márványlapra írat -</l>
					<l>Borítván a falat,</l>
					<l>Körűl csont s rozzant fedelek...</l>
					<l>S im egy koporsóban középen</l>
					<l>Feküvék a százados halott,</l>
					<l>Romlatlanul, mosolygva, szépen...</l>
					<l>S az istenfélő hölgy legottan</l>
					<l>Magára ösmert a halottban. -</l>
					<l>A látvány elsötétül újólag</l>
					<l>S egy század ismét elsuhan, letűn</l>
					<l>Kelő s elfoszló képivel...</l>
					<l>A hölgy előtt gyorsan, rohamszerűn:</l>
					<l>A föld kizöldült s ujra sárga lőn,</l>
					<l>Virág, vagy vér piroslott a mezőn;</l>
					<l>Év év után jött, - amely váltva hord</l>
					<l>Titkos méhében áldást és nyomort.</l>
				</lg>
				<lg>
					<l>Harmadszor tűnt fel a koporsó</l>
					<l>A látvány tükriben:</l>
					<l>Benn a halott, az istenes hölgy,</l>
					<l>Romlatlanul pihen.</l>
					<l>Az ó sirbolt sötét öléből</l>
					<l>Gonddal kivétetett;</l>
					<l>S felette ájtatos sereg</l>
					<l>- Virágot szórván a kezek -</l>
					<l>Mond buzgó éneket:</l>
					<l>- Két század óta fekszik</l>
					<l>Sírjában a halott!</l>
					<l>Két hosszu század óta</l>
					<l>De el nem hamvadott!</l>
					<l>Az Úr im a kegyessel</l>
					<l>Mi nagy csudát teszen:</l>
					<l>Romlatlan víve által</l>
					<l>Időn s enyészeten!</l>
				</lg>
				<p>-</p>
				<lg>
					<l>És annyi embernyom kidőle,</l>
					<l>Sírjába kísért század századot;</l>
					<l>S betölt a hölgynek látomása,</l>
					<l>Mit önmagáról lelke álmadott. -</l>
				</lg>
			</div>
		</body>
	</text>
</TEI>