<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0330" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A PÁRTATOLVAJ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">404</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A PÁRTATOLVAJ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A PÁRTATOLVAJ.</head>
				<lg>
					<l>»Föl leányok; föl leányok!</l>
					<l>Ma vasárnap-délután van,</l>
					<l>Ki a pástra, zöld mezőre!</l>
					<l>Víg dalokkal, párosával!</l>
					<l>Ugy szép a lány, hogyha fürge,</l>
					<l>Játszim, virgonc, mint az ürge;</l>
					<l>Aki benn ül a suton:</l>
					<l>Vén leány lesz, az bizony!</l>
				</lg>
				<lg>
					<l>S a leányok fölkelének,</l>
					<l>Örzse, Terka, Julcsa, Panni;</l>
					<l>Gondolat volt: a mezőnek</l>
					<l>Pázsitára elsuhanni;</l>
					<l>Vig danára nyilva szája,</l>
					<l>Csak ugy szállt a rokolyája...</l>
					<l>S a virító lánysereg,</l>
					<l>Mint az orsó, ugy pereg.</l>
				</lg>
				<lg>
					<l>Síma volt a lánykák feje,</l>
					<l>Ékes párta tüzve rája -</l>
					<l>Lengve zöld, kék, rózsaszínű</l>
					<l>S tarkabarka pántlikája;</l>
					<l>Hogy pedig ne lenne gátul:</l>
					<l>Játékközben szöghajárúl</l>
					<l>Mind leszedte a leány,</l>
					<l>Hagyván a rét pázsitán.</l>
				</lg>
				<lg>
					<l>Ott hevert a pártahalmaz...</l>
					<l>Borka búsan állt felette;</l>
					<l>Ő az árva, a magáét</l>
					<l>Régen, régen elvesztette!</l>
					<l>Mit használt a szánom-bánom...?</l>
					<l>Bár teremne minden ágon</l>
					<l>Párta mellett vőlegény!</l>
					<l>Így sohajtott fel szegény,</l>
				</lg>
				<lg>
					<l>Forrt az ifjak kedve; kézből</l>
					<l>Kézbe szállt a bolytos lapta;</l>
					<l>Most az elleső legények,</l>
					<l>Majd a lányok pártja kapta;</l>
					<l>Itt ölébe fut magától...</l>
					<l>Ott az ifjú hő karjából</l>
					<l>A leány kicsusszanik...</l>
					<l>Könnyen, gyorsan, mint a csik.</l>
				</lg>
				<lg>
					<l>Borka harcban volt magával</l>
					<l>A sok pártának miatta;</l>
					<l>S mit tudott már végre tenni,</l>
					<l>Mit tudott az istenadta...?</l>
					<l>A legelsőt, melyet ére:</l>
					<l>Tűzte hervatag fejére...</l>
					<l>Újra ifju volna már...</l>
					<l>Hogy fogatlan, jaj beh kár!</l>
				</lg>
				<lg>
					<l>És a játék véget érvén,</l>
					<l>Pártájához nyult mindenki;</l>
					<l>Csak Juliska nem találja,</l>
					<l>Ugyan hová tudott lenni!?</l>
					<l>Tán az, tán ez elcserélte...?</l>
					<l>Mindent tűvé tesznek érte;</l>
					<l>Hasztalan, mind hasztalan!</l>
					<l>Mert a párta oda van...</l>
				</lg>
				<lg>
					<l>Terka a Maris kezéből</l>
					<l>Kapja a pártáját vissza;</l>
					<l>Marcsa Pannitól, ez ismét</l>
					<l>A másiktól, - összevissza!</l>
					<l>S szörnyűséges zürzavarban,</l>
					<l>Oly sipító lárma, zaj van,</l>
					<l>Mint mikor két falka lud</l>
					<l>Mérgesen egymásra fut.</l>
				</lg>
				<lg>
					<l>Most egyik lány történetből</l>
					<l>A Boris fejéré néz:</l>
					<l>»Itt a párta, itt a párta!«</l>
					<l>S minden bajnak vége lész.</l>
					<l>»Addsza pártám, vén leány te!</l>
					<l>Hogy maradj az mindörökre...!«</l>
					<l>S Borka míg ellenkezik:</l>
					<l>Rája támad mindenik.</l>
				</lg>
				<lg>
					<l>Add a pártát, vén leány te!</l>
					<l>Meg nem illet, meg nem illet!</l>
					<l>Rég elhagytad! vessz anélkül!</l>
					<l>No ugyan ki látott illyet?!</l>
					<l>Klárisom mind szétomolva...</l>
					<l>Hajtekercsem felbomolva...</l>
					<l>A zavarnak ő oka...</l>
					<l>Haja szürke, nincs foga!</l>
				</lg>
				<lg>
					<l>- Félre, félre! a pártától</l>
					<l>Nem választ el, csak halálom!</l>
					<l>Kővé váljak ebbe’ nyomba’,</l>
					<l>Ha a másé, s nem sajátom...</l>
					<l>S most a lányok szétfutának...!</l>
					<l>Vén Boris, hazug szavának</l>
					<l>Értelmében, ott maradt:</l>
					<l>Durva pártás kődarab.</l>
				</lg>
				<lg>
					<l>A pártás lány maig ott áll</l>
					<l>Monok mellett a határba;</l>
					<l>Lányok, lányok! éjjel, nappal</l>
					<l>Őrizzétek! szép a párta!</l>
					<l>Mert ki egyszer elveszíti,</l>
					<l>Vissza többé nem keríti;</l>
					<l>És a vigyázatlanon</l>
					<l>Holtig tartó gyász vagyon.</l>
				</lg>
			</div>
		</body>
	</text>
</TEI>