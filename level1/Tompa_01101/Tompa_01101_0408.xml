<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0408" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VIZI LILIOM.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">935</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VIZI LILIOM.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VIZI LILIOM.</head>
				<lg>
					<l>Zúg a sürű nádas hosszu mély morajjal,</l>
					<l>Hogy a bölömbika bőgése is elhal:</l>
					<l>Metsző csátéjával vesszőzi a tavat,</l>
					<l>S még keményebb csapást buzgánnyal osztogat.</l>
				</lg>
				<lg>
					<l>Zúg a tó, feketén forog fel hulláma,</l>
					<l>Mint mikor a földet vakand túrja, hányja;</l>
					<l>Nehéz habokat vet a nádas fejére,</l>
					<l>Az izmos zsombékot megingatja mérge.</l>
				</lg>
				<lg>
					<l>Szélvész zaklatta fel a nádast és tavat,</l>
					<l>Legiszonyubb szélvész, a felbőszült harag;</l>
					<l>S melyek elébb békés szomszédok valának:</l>
					<l>Egy nő miatt élethalálra csatáznak.</l>
				</lg>
				<lg>
					<l>Két hatalmas tündér sajátja volt a rét;</l>
					<l>Ez birta a nádast, amaz a tó vizét;</l>
					<l>De tündér-országnál a kincs többet ére:</l>
					<l>Mit szép nejében birt a nádas tündére.</l>
				</lg>
				<lg>
					<l>Szerették is egymást sok századig híven.</l>
					<l>De van-e mit bizni szép hölgy szerelmében?</l>
					<l>A tündérasszony is ábrándokba mélyed...</l>
					<l>Álmodván szerelmes vágyinak új képet.</l>
				</lg>
				<lg>
					<l>S amint künn merengett, csendes, holdas estén:</l>
					<l>Tekintete a tó tűkörére esvén,</l>
					<l>Megrettent... mivelhogy egy tündérszép alak</l>
					<l>Állt merőn ránézve, a tükör-víz alatt.</l>
				</lg>
				<lg>
					<l>Nézte a hölgy, hosszan nézte szív-dobogva...</l>
					<l>Most egy nádbokréta hullván a habokba:</l>
					<l>Összerezzent a viz... eltünt a jelenet,</l>
					<l>De már az ábrándos tündérhölgy szeretett.</l>
				</lg>
				<lg>
					<l>Ah, őt láttam, őt, a tavak tündér urát!</l>
					<l>Sohajta... s álmaknak engedvén át magát:</l>
					<l>Hűtlen gondolatok lopództak lelkébe,</l>
					<l>Kisértvén szüntelen a viz-király képe.</l>
				</lg>
				<lg>
					<l>A sohajtó vágynak kedvezett az éjjel, -</l>
					<l>És segített szőni titkos ingerével</l>
					<l>Az ábrándok tarka, bűbájos fátyolát,</l>
					<l>Melyet a tündérhölgy habzó keblén von át.</l>
				</lg>
				<lg>
					<l>Puha, meleg éj volt, nehéz durva része</l>
					<l>Aludt az életnek, meg vala igézve;</l>
					<l>Mely illattól leve ittasabb, ittasabb:</l>
					<l>A lassu szellőtől alig rendült a hab.</l>
				</lg>
				<lg>
					<l>Nem volt éj a szellem- s finomabb világnak;</l>
					<l>Fenn volt a szerelem, az ábránd, a bánat!</l>
					<l>Fenn volt a tündérhölgy, - s titkos gondolatja</l>
					<l>Gyermekivel magát emésztőn mulatja.</l>
				</lg>
				<lg>
					<l>Jó szárcsa, mond egykor, beszéld el csak nékem:</l>
					<l>Minő világ van ott a mély tófenéken?</l>
					<l>Van-e a viztündér titkos lakához út?</l>
					<l>Láttad-e már őtet? azt mondják: nagyon rút!</l>
				</lg>
				<lg>
					<l>Fényes tündérhölgy! a szárcsa válaszola,</l>
					<l>Aki rútnak vallja, nem látta őt soha!</l>
					<l>Én gyakran járom a mélységes vizeket;</l>
					<l>De ami ott vagyon, leirni nem lehet.</l>
				</lg>
				<lg>
					<l>A tündérkastélyban épittetett a fal</l>
					<l>Tündöklő csigákból, ezer változattal;</l>
					<l>Tengercsendben hallgat a csudás fal mélyen,</l>
					<l>S ha vihar zúg, az is nyilvánvaló lészen.</l>
				</lg>
				<lg>
					<l>S mintha szivárványból volna, a fedele:</l>
					<l>Nagy aranyhalak zöld, kék, piros pikkelye;</l>
					<l>Ilyen két nagy hal van a kapunál őrűl:</l>
					<l>S megvillámlik a viz, ha mozdul, fényétűl.</l>
				</lg>
				<lg>
					<l>Nagy félve jutottam egynehányszor oda,</l>
					<l>S egész elvakított a tündér-palota;</l>
					<l>Hát még belül...? mondják: csudáknak csudája!</l>
					<l>Meleg tajtékbul van a viztündér ágya.</l>
				</lg>
				<lg>
					<l>S a vizpalotától, mélyen a föld alatt,</l>
					<l>Egy hosszu sikátor a tengerbe lyukad,</l>
					<l>Amelyen egymáshoz a nagy viz-világnak</l>
					<l>Hatalmas urai látogatni járnak.</l>
				</lg>
				<lg>
					<l>S midőn a nap leszáll tengeri ágyába,</l>
					<l>Átárad a tóba ragyogó sugára,</l>
					<l>Sárga, zöld, kék szinben lángolnak a habok;</l>
					<l>Még a barna sár is aranyszinnel ragyog.</l>
				</lg>
				<lg>
					<l>De mind ezek, mint pára elenyésznek,</l>
					<l>Szépsége mellett a tó fejedelmének,</l>
					<l>Aki mostan fekszik sápadtan, betegen,</l>
					<l>Azt beszélik róla: hogy baja szerelem!</l>
				</lg>
				<lg>
					<l>Igy szólott a madár, s lebukva eltünék,</l>
					<l>Mig a hölgy kebelét, szerelem, vágy, kétség</l>
					<l>Ingatja, rengeti, mint a gyenge nádat</l>
					<l>Rengeti a hullám, mely rája kiárad.</l>
				</lg>
				<lg>
					<l>S megjelent a szárcsa tündérnél gyakran,</l>
					<l>Titkosan beszélvén csendes alkonyatban;</l>
					<l>S akár a mélybe szállt, akár onnan jött fel,</l>
					<l>Tele volt ajaka mézes üzenettel.</l>
				</lg>
				<lg>
					<l>És nőtt a szerelem, nőtt a vágy ekképen.</l>
					<l>Egyszer csak megzudúl a nádas éjfélben:</l>
					<l>Elveti bújában rengő bokrétáját,</l>
					<l>Sivitva hagyja el a bíbic tanyáját.</l>
				</lg>
				<lg>
					<l>A nádasok ura felriad álmábúl,</l>
					<l>Kitekint a tóra, - de im csak elámúl...</l>
					<l>Mert bájos nejével a vizek tündére</l>
					<l>Azon percben tünik a tó fenekére.</l>
				</lg>
				<lg>
					<l>Utánok kap a vég remény- és kétségben,</l>
					<l>S csak neje zöld fátyla marad a kezében;</l>
					<l>Azt is a tó rengő habjaira csapja...!</l>
					<l>Rettentő fájdalma, rettentő haragja!</l>
				</lg>
				<lg>
					<l>Zúg a nádas, sással vagdalja a tavat,</l>
					<l>Még keményebb csapást buzgánnyal osztogat;</l>
					<l>Zúg a tó, habot szór a nádas fejére,</l>
					<l>Az izmos zsombékot megingatja mérge.</l>
				</lg>
				<lg>
					<l>De már mind hasztalan küzdelem és harag, -</l>
					<l>Messze van a tündér a hullámok alatt!</l>
					<l>A tépett nádasban hosszu mély moraj van...</l>
					<l>Fájdalom sohajt a hosszu mély morajban.</l>
				</lg>
				<lg>
					<l>Mi édesebb a méz- s tiltott szerelemnél...?</l>
					<l>Lenn a bájos hütlen kéjben, gyönyörben él.</l>
					<l>Ha alszik, ajkának édes sohajtása</l>
					<l>Fényes buborékul jön a tó habjára.</l>
				</lg>
				<lg>
					<l>Hanem az édes méz s a tiltott szerelem,</l>
					<l>Ha megkeseredik, keserü szertelen!</l>
					<l>Az orzott mennyország nem tartott sokáig:</l>
					<l>Csupán a hirtelen jövő hold fogytáig.</l>
				</lg>
				<lg>
					<l>Mert amint fogyása lőn a holdvilágnak;</l>
					<l>Ugy fogyott szépsége a vizek urának.</l>
					<l>Undok tói csuda lett végre belőle...</l>
					<l>Irtózva fordult el a tündérhölgy tőle.</l>
				</lg>
				<lg>
					<l>Holdtöltén megszépült s neki dalmahodott;</l>
					<l>De most a tengerből jöttek uj alakok:</l>
					<l>Ifju hullám-lyánkák, oly gyöngédek, szépek,</l>
					<l>Kik a tó-királlyal bizton enyelgének.</l>
				</lg>
				<lg>
					<l>Jöttek habszakálu, mohos képü csudák:</l>
					<l>Kik a bús tündérnőt kinozták, faggaták; -</l>
					<l>A boldog mult és a hütlenség emléke,</l>
					<l>Megbánás tövisét szurkálták szivébe!</l>
				</lg>
				<lg>
					<l>Visszavágyott most a nádasba, - s ajkának</l>
					<l>Meleg sohajtási fölfelé szállának;</l>
					<l>S meleg sohajából, mely búval született:</l>
					<l>Sárga hinárvirág termett a hab felett.</l>
				</lg>
				<lg>
					<l>S amint észrevette azt a tó tündére:</l>
					<l>Levarázsolta őt a tó fenekére;</l>
					<l>Erősen a földbe gyökerezett lába...</l>
					<l>Ah, nincs visszatérés elhagyott honába!</l>
				</lg>
				<lg>
					<l>Tünődött... sohajtott... s ha vissza nem térhet:</l>
					<l>Legalább hogy lássa hivét s a vidéket,</l>
					<l>Vízi liliommá változott, - s ekképen</l>
					<l>Emelkedett ki a habokból fehéren.</l>
				</lg>
				<lg>
					<l>A nádas tündére járt-kelt a tó színén,</l>
					<l>Mindenütt szerelme fájdalmait vívén,</l>
					<l>Hogy bájos hütlenét csak egyszer is lássa:</l>
					<l>De mind hasztalan volt sovár vágyódása.</l>
				</lg>
				<lg>
					<l>S gondolta magában: igy meglát a mélyben...</l>
					<l>Jobban célt érek tán madárnak képében?</l>
					<l>S fogadást tőn: hogy mig nejét meg nem látja:</l>
					<l>Lesz a rétek, tavak repkedő sirálya.</l>
				</lg>
				<lg>
					<l>Ott virít a liljom, szép hütlen nők képe,</l>
					<l>Elnyelő haboknak csalárd mélységébe’</l>
					<l>S kínozó emlékül, a tó hulláminál,</l>
					<l>Mellette eltépett zöld fátyla uszdogál.</l>
				</lg>
				<lg>
					<l>A jajgató sirály hitvesét siratja,</l>
					<l>Hitvesét keresi a liljom illatja;</l>
					<l>Eped a másikat meglátni mindenik:</l>
					<l>De sirály s liliom egymást nem ösmerik!</l>
				</lg>
			</div>
		</body>
	</text>
</TEI>