<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0359" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MUSZKA TRÉFA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">923</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MUSZKA TRÉFA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MUSZKA TRÉFA.</head>
				<lg>
					<l>Híre futamodott, hogy a muszkák jönnek,</l>
					<l>S hogy rémítő volna száma seregöknek!</l>
					<l>A kis magyar sereg nem rettenti vissza,</l>
					<l>Sem a bőjt s imával roszul védett Tisza.</l>
				</lg>
				<lg>
					<l>És megréműlve van a fél ország népe...</l>
					<l>Csupán csak egy falu nem esik kétségbe:</l>
					<l>Mivelhogy ottan az orosz polgártársak</l>
					<l>Az atyafiakra nagy örömmel várnak.</l>
				</lg>
				<lg>
					<l>S midőn közelgetnek a kedves vendégek,</l>
					<l>A falusiak mind eléjök menének;</l>
					<l>A biró járt elől, s az atyafiságot</l>
					<l>Kötögetvén, szörnyü nyájas képet vágott.</l>
				</lg>
				<lg>
					<l>Hanem majd rosszul járt - amint mégis végre</l>
					<l>Hatvan ökröt kivánt a csapat vezére:</l>
					<l>Savanyu lett képe, minő a vadalma,</l>
					<l>S tisztelettel bár, de azt mégis sokalta.</l>
				</lg>
				<lg>
					<l>Erre az lett vége az atyafiságnak:</l>
					<l>Hogy a birónak, kit jól megkancsukáztak,</l>
					<l>A jó rokonságtól hatvan ökör mellett,</l>
					<l>Husz előfogatot kiállítni kellett.</l>
				</lg>
				<lg>
					<l>Hogy ez is készen volt, elindult a csapat,</l>
					<l>De nem mint jött: víg dal, - sírás-rívás alatt;</l>
					<l>Ejh! egypár tulokért sírni mégis szégyen,</l>
					<l>Nem is azért; csak a bucsu ily érzékeny.</l>
				</lg>
				<lg>
					<l>Sütött pedig a nap iszonyu mérgesen,</l>
					<l>És hogy a forróság még gonoszabb legyen:</l>
					<l>Fojtó száraz porral összeelegyedik,</l>
					<l>És a boldog tüdőt megjárja fenekig.</l>
				</lg>
				<lg>
					<l>A fuvarosok közt egy ifju ember volt,</l>
					<l>Képe gömbölyű is, fakó is, mint a hold;</l>
					<l>Száraz, mint az agár, hosszu, mint a pálca,</l>
					<l>Ritkán szólt, bár mindig nyitva állt a szája.</l>
				</lg>
				<lg>
					<l>Gondolkozott pedig, - okosan, most ráért!</l>
					<l>- Nevezzük Janónak rövidség okáért, -</l>
					<l>Azaz fejét törte - mert nem mondok sokat:</l>
					<l>A Janó fejében nem járt még gondolat.</l>
				</lg>
				<lg>
					<l>Törte hát a fejét: hogy állhatna félre...</l>
					<l>Hanem semmi ut-mód nem jött az eszébe,</l>
					<l>S miként van a tolvaj s szerelmes szokása</l>
					<l>Ő is tanácsot az éjszakától vára.</l>
				</lg>
				<lg>
					<l>Ugyis lett. Estére megpihent a sereg,</l>
					<l>S kifogtak a tábor szélén a szekerek;</l>
					<l>Janó megitatván éjjel a jószágot,</l>
					<l>Visszatért, befogott, s lassan odébbállott.</l>
				</lg>
				<lg>
					<l>Már jó darab földet eljött hazafele,</l>
					<l>Akkor látja, hogy ez nem az ő szekere!</l>
					<l>No semmi! tán még jobb! gondolta magában,</l>
					<l>Mert aligha ital nincs a saroglyában.</l>
				</lg>
				<lg>
					<l>Mivelhogy jöttében, ha fordula hátra,</l>
					<l>Mindig pályinkaszag ütött az orrába;</l>
					<l>S ugy kotyog valami ott a szalma alatt:</l>
					<l>No az bizonyosan hordó vagy átalag!</l>
				</lg>
				<lg>
					<l>Jezus segíts! szóla, de az ostor is szólt,</l>
					<l>S lóhalálából jött, pedig csak ökrön volt;</l>
					<l>És midőn a hajnal meghasadt az égen:</l>
					<l>Haza-verekedett Janó szerencsésen.</l>
				</lg>
				<lg>
					<l>Legelsőben is, hogy udvarán megállott,</l>
					<l>Kieresztgette az elfáradt jószágot;</l>
					<l>Azután fellépett a kerek-küllőre:</l>
					<l>Hogy egyet igyék a hordóból előre.</l>
				</lg>
				<lg>
					<l>De amint hozzányult: csudáknak csudája!</l>
					<l>A hordónak rögtön keze nőtt, meg lába,</l>
					<l>S ugy nyakszirten vágta Janót az elsővel:</l>
					<l>Hogy a szekér mellett fél-ájultan dőlt el.</l>
				</lg>
				<lg>
					<l>S mint Neptun felbukik a tengerhullámból,</l>
					<l>Egy félrészeg muszka bú fel a szalmából;</l>
					<l>Néz és káromkodik, nem tudja, hogy hol van:</l>
					<l>A mennyországban-é, vagy már a pokolban?</l>
				</lg>
				<lg>
					<l>S azalatt kiviradt s az asszony felébredt,</l>
					<l>És amint tudtára esett a történet:</l>
					<l>A bősz muszka körűl addig sürög-forog,</l>
					<l>Hogy békére fordul a háborus dolog.</l>
				</lg>
				<lg>
					<l>Mert tudni kell, hogy a Janó felesége</l>
					<l>Legszebb menyecske volt az egész helységbe;</l>
					<l>Csak az volt a nagy kár, hogy egy kis magzatot</l>
					<l>Hét év óta neki az Isten nem adott.</l>
				</lg>
				<lg>
					<l>Ekkép mossa pedig szegény Janó fejét:</l>
					<l>No te muszkát loptál, ördög bujjon beléd!</l>
					<l>Ha loptad, jól eltedd, mert ha kitudódik:</l>
					<l>Felkötnek, - s fejemen gyalázat lesz holtig!</l>
				</lg>
				<lg>
					<l>Janó ugyis érzé már a veszedelmet;</l>
					<l>Amelyet magának a muszkával szerzett;</l>
					<l>Most meg ugy megréműlt szegény, mint akinek</l>
					<l>A nyaka körül jár igazán a zsineg.</l>
				</lg>
				<lg>
					<l>Elbámult, mint a juh, - s egy igét sem, szóla,</l>
					<l>És mivel rá-szokott hét esztendő óta,</l>
					<l>Hogy felesége volt fő minden dologban,</l>
					<l>Hitte, hogy ezt is ő elintézi jobban.</l>
				</lg>
				<lg>
					<l>Nem-is csalatkozott, sőt örömmel látta:</l>
					<l>Mily szépen megszokott a vad muszka nála;</l>
					<l>Csupán csak az egyet csudálta más részrűl:</l>
					<l>Hogy oly régen ott van s még csak nem is készűl.</l>
				</lg>
				<lg>
					<l>Később aztán gyakran akadt olyan dolog,</l>
					<l>Amelyen még egyszer jobban csodálkozott;</l>
					<l>De hiszen nem is jó mindent tudni, látni...</l>
					<l>Magunkról tudjuk ezt nős emberek már mi!</l>
				</lg>
				<lg>
					<l>Hanem egyszer Janó hálni ment a rétre,</l>
					<l>S amint másnap jókor reggel haza-térne:</l>
					<l>Tárva-nyitva minden... a ház s udvar puszta,</l>
					<l>Sír-rí az aprólék: sem asszony, sem muszka!</l>
				</lg>
				<lg>
					<l>Jobban széjjel-nézett: hát üres a láda!</l>
					<l>Oda fiókjából a két tinó ára;</l>
					<l>Az asszony ruhája... szalonna, meg vászon...</l>
					<l>Ugyan én Istenem! mi történt e házon!?</l>
				</lg>
				<lg>
					<l>Szomoru a gazda, - s nap nap mellett várja:</l>
					<l>Mikor kerül elő jó élete párja?</l>
					<l>És elmulik sok hét, azután sok hónap...</l>
					<l>De az elsikkadtak még mind oda-voltak.</l>
				</lg>
				<lg>
					<l>S a Janót csípi, marja a lelkiösméret:</l>
					<l>Vele a nagy csapás okára ösmértet, -</l>
					<l>És bűnbánatában ilyen bús panaszt mond:</l>
					<l>Elloptam a muszkát, a muszka az asszonyt!</l>
				</lg>
				<lg>
					<l>Igy mulik el a nyár és az ősz utána,</l>
					<l>Azután fehér lesz a földnek ruhája;</l>
					<l>Végre a tavasz is megérkezik zölden:</l>
					<l>Megpendűl a kapa, nyitnak a szőlőben.</l>
				</lg>
				<lg>
					<l>Janó is kiballag, - s hogy megtér estére:</l>
					<l>Eláll szeme, szája, megalszik a vére...</l>
					<l>Ajtaja kinyitva, - aztán meg világ van,</l>
					<l>És kegyetlen gyermek-sikoltás a házban.</l>
				</lg>
				<lg>
					<l>Belépett az ajtón... hát nagy örömére</l>
					<l>Rég ellopott kedves párjára ösmére.</l>
					<l>De azért hallgatott... buta bámulásba’</l>
					<l>Nyilatkozván öröm és fájdalom nála.</l>
				</lg>
				<lg>
					<l>Mégis egy fortéllyal élt az ajtó mögött,</l>
					<l>Hogy észrevetesse magát, hát köhögött...</l>
					<l>De az asszony unván ezt a csendességet,</l>
					<l>Imígy vete annak nagy mérgesen véget:</l>
				</lg>
				<lg>
					<l>»Hat tán nem is ösmérsz már engem? átkozott!</l>
					<l>Még biz azt sem mondja: hogy az Isten hozott!</l>
					<l>Sokat áztam-fáztam, bejártam nagy földet:</l>
					<l>Aztán most egy jó szót sem érdemlek tőled?«</l>
				</lg>
				<lg>
					<l>De Janó edzett hős volt a hallgatásban,</l>
					<l>S körülnézett... inkább félénken, mint bátran;</l>
					<l>Szeme alkalmasint a muszkát kereste,</l>
					<l>Talált is, - de sokkal kisebbet helyette.</l>
				</lg>
				<lg>
					<l>Honnan került ez a kis muszka trombita?</l>
					<l>A felett közöttök épen nem lett vita;</l>
					<l>Majd ha felnő s Janót jól nyakszirten csapja:</l>
					<l>Akkor tán ráösmér, hogy ki volt az apja!</l>
				</lg>
			</div>
		</body>
	</text>
</TEI>