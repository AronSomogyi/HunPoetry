<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0401" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HAVASI RÓZSA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">332</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HAVASI RÓZSA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>HAVASI RÓZSA.</head>
				<lg>
					<l>Hol tél, tavasz, nyár</l>
					<l>Fogóznak össze:</l>
					<l>Felhőkbe nyúló</l>
					<l>Bérc oldalán</l>
					<l>Havasi rózsa</l>
					<l>Nyílván, szelídebb</l>
					<l>Lesz a rideg táj</l>
					<l>Virúlatán.</l>
				</lg>
				<lg>
					<l>Fenn a magasban</l>
					<l>Nincs szaggató kéz,</l>
					<l>Nem hat föl addig</l>
					<l>A kandi szem;</l>
					<l>Szelíded arcán</l>
					<l>Boldog mosoly van</l>
					<l>S mi búra hívná:</l>
					<l>Nincs semmi sem.</l>
				</lg>
				<lg>
					<l>A tiszta légben</l>
					<l>Élvén, születvén,</l>
					<l>Hol a derűs menny</l>
					<l>Sugárt lövel:</l>
					<l>Alantiságban</l>
					<l>Szenny nem ragadt rá,</l>
					<l>Mint aki jár a</l>
					<l>Földhöz közel.</l>
				</lg>
				<lg>
					<l>A kerti rózsák</l>
					<l>Szépek, kevélyek;</l>
					<l>Sajnálva a kis</l>
					<l>Távol rokont:</l>
					<l>Egyet közűlök</l>
					<l>A bércre küldnek</l>
					<l>Ki a virághoz</l>
					<l>Érkezve, mond:</l>
				</lg>
				<lg>
					<l>‘Sorsod, - kietlen</l>
					<l>Bércen nyomorogván -</l>
					<l>Szivünkre vettük</l>
					<l>Kis rózsaszál!</l>
					<l>Jövel közinkbe</l>
					<l>S légy boldogabb ott...</l>
					<l>- Szebb is lehetsz még! -</l>
					<l>Mint itt valál!’</l>
				</lg>
				<lg>
					<l>»Szép, büszke rózsa!</l>
					<l>Menj vissza és mondd:</l>
					<l>- Köszöntve a jó</l>
					<l>Testvéreket, -</l>
					<l>Nem hagyom én el</l>
					<l>E zord vidéket;</l>
					<l>Mert boldog éltem</l>
					<l>Csak itt lehet!«</l>
				</lg>
				<lg>
					<l>‘Hogyan? mohos szirt,</l>
					<l>Bús, törpe fenyvek,</l>
					<l>S hólepte ormok</l>
					<l>Szomszédaid!</l>
					<l>A menny ha dördül</l>
					<l>S villáma csattan:</l>
					<l>Reszket, nyög a táj...</l>
					<l>S boldog vagy itt...?</l>
				</lg>
				<lg>
					<l>Lenn a lapályon,</l>
					<l>Hol gyors patak foly,</l>
					<l>S jár lanyha szellő</l>
					<l>A kert felett:</l>
					<l>Nem jobb leélni</l>
					<l>Illatba’ fördve,</l>
					<l>Szeretve, ifjan</l>
					<l>Az életet...?!’</l>
				</lg>
				<lg>
					<l>»Csak éljetek ti</l>
					<l>Kéjben, örömben,</l>
					<l>Szinesre festett</l>
					<l>Rácsok között;</l>
					<l>Én a szabadban</l>
					<l>Vágyok maradni,</l>
					<l>Ahova engem</l>
					<l>Sorsom kötött!</l>
				</lg>
				<lg>
					<l>S ha éles a lég,</l>
					<l>A táj kietlen,</l>
					<l>Szegény, sovány föld</l>
					<l>Mohot terem:</l>
					<l>Mondd meg, szülötti</l>
					<l>Szerelme nélkül</l>
					<l>- Elvesztve azt is -</l>
					<l>Mivé leszen?!</l>
				</lg>
				<lg>
					<l>Ha csendes a táj</l>
					<l>S madár dalolgat!</l>
					<l>Ha csattog a menny</l>
					<l>S a vész üvölt;</l>
					<l>Reggel, vagy este,</l>
					<l>Éjfél homályán,</l>
					<l>Minden jelenség</l>
					<l>Örömre költ!</l>
				</lg>
				<lg>
					<l>Ébredve: látom</l>
					<l>A völgyet, ormot...</l>
					<l>S örömre gyúlad</l>
					<l>Tekintetem; -</l>
					<l>S végpillanatját</l>
					<l>Hunyó szememnek</l>
					<l>Könnyebb, ha rajtok</l>
					<l>Feledhetem!</l>
				</lg>
				<lg>
					<l>Ott hosszu évek</l>
					<l>Itt egy rövid perc;</l>
					<l>Ott fény, öröm; s itt</l>
					<l>Bú, fájdalom...</l>
					<l>Mi könnyü lenne</l>
					<l>Évek s öröm helyt</l>
					<l>A percet és bút</l>
					<l>Választanom!</l>
				</lg>
				<lg>
					<l>Kóró tebenned,</l>
					<l>Szülötte-földem!</l>
					<l>Inkább leszek, mint</l>
					<l>Másutt virág!</l>
					<l>Szebb itt az ősz, mint</l>
					<l>Más föld tavassza;</l>
					<l>Az éj, mint máshol</l>
					<l>A napvilág!</l>
				</lg>
				<lg>
					<l>Szeretve hozzád</l>
					<l>Simúlok...! érted</l>
					<l>Én nem cserélek</l>
					<l>Más idegent!</l>
					<l>Oh mert előttem</l>
					<l>Hazám! te földed</l>
					<l>Minden fűszála</l>
					<l>S porszemje Szent!«</l>
				</lg>
			</div>
		</body>
	</text>
</TEI>