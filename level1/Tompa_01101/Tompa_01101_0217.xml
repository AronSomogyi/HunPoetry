<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0217" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">GAZDAEMBER ÖMLENGÉSEI.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">667</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>GAZDAEMBER ÖMLENGÉSEI.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>GAZDAEMBER ÖMLENGÉSEI.</head>
				<p>Nótája: Jaj istenem, mit csináljak, mikor semmim sincsen!</p>
				<lg>
					<l>Fia voltam az apámnak, rám maradt a telke,</l>
					<l>Életében kamara, csűr szépen meg volt telve;</l>
					<l>Száz forintért a szomszédba az öreg nem küldött,</l>
					<l>Nem hagyott rám adósságot, holtig való nyűgöt.</l>
				</lg>
				<lg>
					<l>Boldogultam, gyarapodtam én is addig, meddig...</l>
					<l>De bizony már gazdaságom derekasan mellik!</l>
					<l>Mert van nekem hat leányom, mind eladó-számban,</l>
					<l>Csak vinné már valamennyit, kinek oda szántam!</l>
				</lg>
				<lg>
					<l>Néha napján nem volt nagy lány, hanem csak kis lányka,</l>
					<l>Vették, vitték alighogy az iskolát kijárta;</l>
					<l>Mig okos lesz és anyányi: most elvárják szépen...</l>
					<l>Ím, itt vannak az enyimek élő példaképen!</l>
				</lg>
				<lg>
					<l>Mikor ez a világ bejött, felruháztam őket,</l>
					<l>A nyakokba akasztottam egy-egy köblös földet;</l>
					<l>Az a csinos magyar köntös nagyon illett nékik.</l>
					<l>Még magam is gyönyörködve néztem rajtok végig.</l>
				</lg>
				<lg>
					<l>De a drága mulatságtól elesett a kedvem,</l>
					<l>Mert eleget sohse vettem, akármennyit vettem;</l>
					<l>Jön a vásár... ez kell, az kell... oh sok még a híjja...!</l>
					<l>Ezt a dolgot, ha soká tart, a jó Isten bírja!</l>
				</lg>
				<lg>
					<l>Aztán Tinka, Lidi, Minka s valamennyi lányom!</l>
					<l>A fő dolog nem az itten, hogy selyem, meg bársony...</l>
					<l>Hanem a szép magyar szabás, meg hogy olcsó légyen;</l>
					<l>Cifrálkodás átok lenne szegény magyar népen.</l>
				</lg>
				<lg>
					<l>Hát az izlés...! ugyan apám, csak arról ne szóljon!</l>
					<l>Divat az úr, az ád törvényt, ez ül fenn a trónon;</l>
					<l>Csunya, vagy szép, de felkapták; egész világ hordja,</l>
					<l>Majd tudjuk mi... csak a pénzre legyen inkább gondja.</l>
				</lg>
				<lg>
					<l>Nekem már egy fillérem sincs, - akinek van, költsön...!</l>
					<l>Jaj de annak meg kell lenni, - ha nincs: vegyen kölcsön!</l>
					<l>Négy lovunk van, minek annyi! mikor helyt áll kettő.</l>
					<l>Egyik tehén mehet bátran, hiszen úgyis meddő.</l>
				</lg>
				<lg>
					<l>Emberül van, gyermekeim! engedek a szónak,</l>
					<l>Szép az élet...! ne aggasszon senkit se a holnap!</l>
					<l>A semmiből uraskodni: ebben áll az érdem...</l>
					<l>- Bizony, bizony furcsa világ! még ilyet nem értem!</l>
				</lg>
				<lg>
					<l>Vadásszuk a ritka madárt; - űzi, ki hol érez:</l>
					<l>S pironsággal, uzsorára, jut az ember pénzhez;</l>
					<l>Mert bor nem kell, gyapju nem kel, gabona-ár pangó,</l>
					<l>S végy valamit, csak ezt hallod: ah ez a rongy bankó...!</l>
				</lg>
				<lg>
					<l>Tele van a szánk panasszal, hanem azért költünk,</l>
					<l>És különös, hogy kevés nem, de sok telik tőlünk;</l>
					<l>Ha egy járja a bolondját, követi a másik,</l>
					<l>Utoljára mindeniknek foga bele vásik.</l>
				</lg>
				<lg>
					<l>Főispánnét alispánné, ezt esküdtné látja,</l>
					<l>Papleánynak grófleányról készül a kabátja;</l>
					<l>Pestit majmol debreceni, debrecenit túri...</l>
					<l>No férfiak, most kell ám még azt a földet túrni!</l>
				</lg>
				<lg>
					<l>Hiszen hogy az idegen toll hullong immár: jól van!</l>
					<l>Legyen magyar, aki magyar, viseletben, szóban!</l>
					<l>Ősi szinünk, ős erkölcsünk s nemzeti szép nótánk</l>
					<l>Megtagadva, elcserélve: átkozottak volnánk!</l>
				</lg>
				<lg>
					<l>Hordjuk a szép honi köntöst: ez a dolog rende!</l>
					<l>De hova lett ama híres abaposztó mente?</l>
					<l>S a nagy arany virágokkal általtörött szoknya,</l>
					<l>Melyből hajdan anya s leány nászát ülni szokta.</l>
				</lg>
				<lg>
					<l>Ha akad is: ez a mai finnyás izlés vénli,</l>
					<l>Olyan furcsa ott a falon az a festett néni...!</l>
					<l>Divatos rongy, áros semmi vagyon mostan becsben,</l>
					<l>Hej pedig a jövedelmünk nem foly, hanem cseppen!</l>
				</lg>
				<lg>
					<l>Igy a sujtás bizony sujtás lesz maholnap rajtunk,</l>
					<l>És a prémet, mint a rémet úgy említi ajkunk.</l>
					<l>Gazdag s szegény versenyt úszik lefelé az árral...</l>
					<l>Hanem hiszen maga lássa, aki tudva kárt vall!</l>
				</lg>
				<lg>
					<l>Tekintetes kalmár urak, piperésznő nagysám!</l>
					<l>Azt a holmit olyan olcsón, biz Isten nem adnám!</l>
					<l>Kanász-kucsma, s rőf szalagért száz forintot kérve:</l>
					<l>Majd meglátjuk, akad elég, ki megadja érte.</l>
				</lg>
				<lg>
					<l>Ez a szólás: vakulj magyar! egy kicsikét régi,</l>
					<l>De még most is használ annak, ki a módját érti;</l>
					<l>Batthyány-gyász, Kossuth-csipke, Garibaldi-kelme:</l>
					<l>S nincs oly állott rosz portéka, amely el ne kelne.</l>
				</lg>
				<lg>
					<l>Azért tehát, drága urak: szabó, ötvös, varga,</l>
					<l>Gombkötő, szücs! itt az idő, most vagy soha... talpra!</l>
					<l>Kegyelmetek jó magunkat húzzon, nyúzzon, messen!</l>
					<l>Ugy lehet ám emeletes házat venni Pesten.</l>
				</lg>
				<lg>
					<l>Igy teszünk mi! Ebéd előtt feldöntjük a tálat,</l>
					<l>Meggyógyultunk, lábra álltunk, - s új nyavajánk támad</l>
					<l>Annyit mondtuk: oh magyarság, nemzetiség jőjj el,</l>
					<l>És nem tudjuk most fogadni tiszta, józan fővel.</l>
				</lg>
				<lg>
					<l>No de semmi! megleljük mi majd az igaz útat,</l>
					<l>Hisz a tűz is füstöt bocsát, amikoron gyúlad;</l>
					<l>Kiheverjük ezt a kis bajt, kiálljuk a próbát;</l>
					<l>- Nem is egy nap, nem is könnyen épiték fel Rómát!</l>
				</lg>
			</div>
		</body>
	</text>
</TEI>