<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0454" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TESTVÉREK.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">424</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TESTVÉREK.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TESTVÉREK.</head>
				<lg>
					<l>Valának mindnyájan egy háznak gyermeki,</l>
					<l>De más célon s jövőn ábrándozott kiki;</l>
					<l>S egymást, - nem férve a közös fedél alatt, -</l>
					<l>Bú nélkül elhagyák... utjok külön-szakadt.</l>
				</lg>
				<lg>
					<l>Emez járt a csaták bús mezején, - ahol</l>
					<l>Az ember jól, nem jól, vért, éltet pazarol; -</l>
					<l>Dicsőséget szomjaz, csak hirnév kell neki,</l>
					<l>Zászlaját magasabb szellő nem lengeti.</l>
				</lg>
				<lg>
					<l>S valamint nyomtalan már annyi elveszett:</l>
					<l>- Ekkép keresve a nagy emlékezetet, -</l>
					<l>Őt is, mig eseményt esemény követe,</l>
					<l>Elnyelte az egész tágas gyürűzete.</l>
				</lg>
				<lg>
					<l>És amely sima volt s borútlan ezelőtt:</l>
					<l>Visel most homlokán babér helyett redőt;</l>
					<l>S lelkét, mint a beteg, kit a láz megrohan,</l>
					<l>A mult képeivel zaklatja kínosan.</l>
				</lg>
				<lg>
					<l>Amaz tengerre szállt; s környezve sok veszély:</l>
					<l>Az ösztön jajt kiált, a kincsvágy súg: ne félj!</l>
					<l>Az árboc elhajolt, a gálya megrepedt,</l>
					<l>S ő - elébb-lóditá a kormánykereket.</l>
				</lg>
				<lg>
					<l>A mélyben drága gyöngy, a parton sárarany,</l>
					<l>Megmentve a hajó s mindazzal rakva van,</l>
					<l>S vigan repül, de most - zúdulva bősz habok,</l>
					<l>Tajtékozó örvény sodrában kanyarog.</l>
				</lg>
				<lg>
					<l>A hajós szemein s lelkén homály terűl...</l>
					<l>S a parton eszmél fel, koldúsan... egyedűl;</l>
					<l>Hol van kincsem, hajóm? elkékült ajka mond,</l>
					<l>S mit markában szorít: nedves, sivó porond.</l>
				</lg>
				<lg>
					<l>S a harmadik? ennek a legjobb rész esék,</l>
					<l>Hirnél, kincsnél nagyobb: tudomány, bölcseség;</l>
					<l>Multnak sirján olvas roncsolt feliratot,</l>
					<l>Mély, rejtelmes tanok titkába elhatott.</l>
				</lg>
				<lg>
					<l>De mily parányi fény! s mily rengeteg sötét...</l>
					<l>Kavicsot őrzött, mint a bölcseség kövét;</l>
					<l>S a rendszer, mit pedig öröknek tarta már,</l>
					<l>Egy kis lendűleten ledőlt, mint kártyavár.</l>
				</lg>
				<lg>
					<l>És kétkedik, tagad, - majd botlik, tévelyeg...</l>
					<l>Éltét, e nagy talányt roszúl fejtette meg;</l>
					<l>Tud, - és semmit se tőn a szentebb oldalon...</l>
					<l>»És bölcseségében sok búsulás vagyon!«</l>
				</lg>
				<lg>
					<l>Midőn megtört a sziv, reszketeg lőn a térd:</l>
					<l>Mindhárom egymáshoz, a házba visszatért;</l>
					<l>Miképen a tóból, ha dacosan kicsap,</l>
					<l>Megint lassan oda szivárog bé a hab.</l>
				</lg>
				<lg>
					<l>,Jertek, jertek ide, kiket megcsapdosa</l>
					<l>A boszuló végzet lángélű pallosa!</l>
					<l>Kiket a boldogság egymástól ellökött:</l>
					<l>Oh, légyünk újra egy a szenvedés között!</l>
				</lg>
				<lg>
					<l>Oh, jertek! hí a ház, vár a közös telek...</l>
					<l>S busongó tájai megint feldíszlenek;</l>
					<l>Hir foglya! a legfőbb dicsőség abban áll:</l>
					<l>Ha itthon, bár kicsiny, de holtig hű valál!</l>
				</lg>
				<lg>
					<l>Ne légy a tengerek mélyében gyöngyhalász:</l>
					<l>A négy folyam között drágább kincset találsz!</l>
					<l>S te, akinek lelke tudás miatt eped:</l>
					<l>»Beszélj e földdel, s ez megtanít tégedet!«</l>
				</lg>
				<lg>
					<l>Ingatlan szeretet vezessen egyaránt</l>
					<l>S egy célra: észt, szivet, - erőt és tudományt!</l>
					<l>Mikép tart és mozdít sok szálat a zuboly,</l>
					<l>Mig lész erős szövet, s mind hűn egymásba foly.</l>
				</lg>
				<lg>
					<l>Drágát, becsest, mindent, mit a világ teremt,</l>
					<l>S hűségedért kinál: nézz mint értéktelent!</l>
					<l>És bár a sors kegyét dúsan halmozza rád:</l>
					<l>Soha boldog ne légy, - ha nem boldog hazád!’</l>
				</lg>
			</div>
		</body>
	</text>
</TEI>