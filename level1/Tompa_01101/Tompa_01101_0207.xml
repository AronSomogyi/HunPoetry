<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0207" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LÓRÁNTFI ZSUZSÁNNA EMLÉKEZETE.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">746</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LÓRÁNTFI ZSUZSÁNNA EMLÉKEZETE.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LÓRÁNTFI ZSUZSÁNNA EMLÉKEZETE.</head>
				<lg>
					<l>Nincsen halál, - nem szól enyészet</l>
					<l>A sír hideg göröngyiről;</l>
					<l>Csak por, mit porrá lenni késztet,</l>
					<l>Csak az alak, mit széttöről,</l>
					<l>Hatalmában ez nincs egészen...</l>
					<l>S milyen volt az eredeti?</l>
					<l>Véső, ecset, müvészi kézben,</l>
					<l>A késő kornak hirdeti.</l>
				</lg>
				<lg>
					<l>S mig a márvány a holt alakját</l>
					<l>Mutatja némán, hidegen:</l>
					<l>A kegyelet forró szózatját</l>
					<l>Érdemiről hallatja fenn.</l>
					<l>A hála, azt díszcsarnokokba,</l>
					<l>Ezt a szivekbe helyezé</l>
					<l>Könnyű romlás amannak sorsa,</l>
					<l>Örök tartósság emezé.</l>
				</lg>
				<lg>
					<l>Im, a dicső fejdelmi asszony</l>
					<l>Két századév hogy sirba szállt,</l>
					<l>De volt, ki sirjánál virasszon,</l>
					<l>S hallassa fenn csengő szavát;</l>
					<l>Emlékezet! az érdem édes,</l>
					<l>Az érdem méltó magzata,</l>
					<l>Attól e perc oly ünnepélyes,</l>
					<l>Érzelmünknek szót az ada.</l>
				</lg>
				<lg>
					<l>Fejdelmi nő, az volt bizonnyal,</l>
					<l>Világ szerént, lélek szerént!</l>
					<l>Több díszt nem nyert bársony- s biborral,</l>
					<l>De ő hintett ezekre fényt!</l>
					<l>Korát előzte, mint az égen</l>
					<l>A tündérhajnal a napot,</l>
					<l>Hogy akkor is ragyogjon, élje,</l>
					<l>Midőn a nap lenyúgodott.</l>
				</lg>
				<lg>
					<l>Holófernes vérző fejével,</l>
					<l>Vagy a zászlót lengetve fent:</l>
					<l>Ragyoghat a nő hirnevével,</l>
					<l>Lehet bámult és ünnepelt;</l>
					<l>De más, igaz becsét mi adja:</l>
					<l>Lélekfönség, sziv és kedély...</l>
					<l>Kicsiny, gyöngéd a menny harmatja,</l>
					<l>De benne áldást szül az éj.</l>
				</lg>
				<lg>
					<l>Ilyen volt ő; - s mint címerében</l>
					<l>Fatörzsön zöld ág kanyarúl:</l>
					<l>Családja mellett, nagy tervében</l>
					<l>Állott szelíd őrangyalúl.</l>
					<l>S fedé, ha gyult a harcok üszke,</l>
					<l>Szerencsében s ármány között:</l>
					<l>E szép, erős, nemére büszke,</l>
					<l>De végzet-teljes törzsököt.</l>
				</lg>
				<lg>
					<l>Mint nő s anya hordott keresztet,</l>
					<l>Fogyatta kétség, síralom:</l>
					<l>Szeretteit félteni kellett - - -</l>
					<l>Majd látni a ravatalon;</l>
					<l>És a búban, mit sorsa rámért,</l>
					<l>Sugár töré át a könyűt:</l>
					<l>Hőn buzgott a közügy javáért,</l>
					<l>Nagy lelke még termékenyűlt.</l>
				</lg>
				<lg>
					<l>S mig földi tisztét vitte híven,</l>
					<l>Lelkét a vallás emelé:</l>
					<l>Igy fut a földről fényes ívben</l>
					<l>A szívárvány az ég felé.</l>
					<l>Szomjuhozá a bölcseséget,</l>
					<l>Mint Dél királyné asszonya;</l>
					<l>S a tudományok mécse égett:</l>
					<l>Olajat rá bőven hoza.</l>
				</lg>
				<lg>
					<l>Nagy neve a történeté már,</l>
					<l>Megőrzi emlékét a hon:</l>
					<l>De rá nálunk legszebb füzér vár,</l>
					<l>Mit hosszu éltü hála fon.</l>
					<l>Ő a mienk! - Bölcsője álmát</l>
					<l>E habmoraj s lég hozta itt;</l>
					<l>Patak látta élte nagyságát,</l>
					<l>Patak őrzi hült porait.</l>
				</lg>
				<lg>
					<l>Nagy mindenütt, lélekre, polcra,</l>
					<l>De legnagyobb, dicsőbb e helytt:</l>
					<l>Nemes lelke itt gyűle gócba,</l>
					<l>Hevet, sugárt ide lövelt!</l>
					<l>A közmüveltség szent ügyének</l>
					<l>Terhét hordá a női váll...</l>
					<l>Hála a jóknak, akik éltek!</l>
					<l>De ő nagyobb mindannyinál.</l>
				</lg>
				<lg>
					<l>Gazdaggá tett ő sok javában;</l>
					<l>S mely most is áldást csepeget:</l>
					<l>A meddő szirtek oldalában</l>
					<l>Nyitott buzgalmas kútfejet.</l>
					<l>S édesgetvén: jött a tudós, bölcs,</l>
					<l>Elhagyta értünk dús honát;</l>
					<l>És tudomány, rend, szellem, erkölcs</l>
					<l>Hozták meg Tempénk fénykorát.</l>
				</lg>
				<lg>
					<l>Itt róla szól minden nyom és jel,</l>
					<l>Reá utal a hagyomány;</l>
					<l>Suttog a szellő is nevével</l>
					<l>Lombok között nap alkonyán,</l>
					<l>S ha ajkunkon szó nem zendülne,</l>
					<l>Ha volna keblünk fás, rideg:</l>
					<l>Élte s holtáról megrendülve</l>
					<l>Kiáltanának a kövek!</l>
				</lg>
				<lg>
					<l>S mily élet ez! szent munka nélkül</l>
					<l>Nem lenni bár egy percre sem!</l>
					<l>És mily halál! mondhatni végül:</l>
					<l>Te látod jól, én Istenem!</l>
					<l>Hogy amint kedves az anyának</l>
					<l>A kisded, kit dajkál, emet:</l>
					<l>Oly kedves volt, neked s hazámnak</l>
					<l>Szentelni éltem- s szívemet.</l>
				</lg>
				<lg>
					<l>S midőn elhunyt, gyorsan jövének</l>
					<l>Az üldözés gyász napjai!</l>
					<l>Fejét a múzsák emberének</l>
					<l>Alig volt hol lehajtani:</l>
					<l>Az órjások müvét a törpék</l>
					<l>Vivták, tépték vakon s bután...</l>
					<l>De örvendtünk! szét még se törték...</l>
					<l>S derű jött a ború után...</l>
				</lg>
				<lg>
					<l>S most, - a dicsőnek képmásáról</l>
					<l>Hulljon le a rejtő lepel!</l>
					<l>- Mintha jőne a más világról,</l>
					<l>Alakja megdöbbent, emel;</l>
					<l>A perc bűve, hatalma, fénye</l>
					<l>Rá életet játszódjanak;</l>
					<l>Mintha homlok s kép színt cserélne,</l>
					<l>Mintha mozdulna az ajak!</l>
				</lg>
				<lg>
					<l>Le a fátyolt! és homlokára</l>
					<l>Tegyünk illatos koszorút!</l>
					<l>A mirtus-ág s a föld virága</l>
					<l>Méltóbb homlokra nem borúlt!</l>
					<l>S mint összekötve van szilárdan</l>
					<l>Mi lételünk s ő élete:</l>
					<l>E ritka ünnep hymnuszában</l>
					<l>Hangozzék fent az ő neve!</l>
				</lg>
				<lg>
					<l>És hangozzék fent, és fentebben</l>
					<l>Az Úrnak hálaénekük!</l>
					<l>Mert nagy, csudás történetekben</l>
					<l>Az ő kezére ismerünk!</l>
					<l>Vihar s örvény a gyenge bárkán</l>
					<l>Sokszor már-már megosztozott,</l>
					<l>De ő a szélvészt megdorgálván,</l>
					<l>Parthoz vivé az árbocot.</l>
				</lg>
				<lg>
					<l>Adott - mig elfolyt három század, -</l>
					<l>Hiv őrállót, pásztort, vezért;</l>
					<l>S bizunk: hogy ilyen mindig támad</l>
					<l>A vallásért, az istenért!</l>
					<l>Bizunk, bizunk, hogy mint erős vár,</l>
					<l>Mely az ő nevén nyúgoszik:</l>
					<l>Fennáll iskolánk, - vihar jő bár -</l>
					<l>Fenn a késő századokig!</l>
				</lg>
				<lg>
					<l>Adott: ki fáklyaként világolt,</l>
					<l>S oszlott, foszlott az éji rém...</l>
					<l>Ki szaggatá a sűrü fátyolt,</l>
					<l>Mely függe milliók szemén;</l>
					<l>Adott: kik a lélekszabadság</l>
					<l>Sulyos békóit tördelék,</l>
					<l>Kiknek, hogy hitök megtagadják,</l>
					<l>A máglya s bárd nem volt elég!</l>
				</lg>
				<lg>
					<l>Sokszor gyermek- vagy gyönge nővel</l>
					<l>Eszközle nagy történetet;</l>
					<l>A kis Dávid parittya-kővel</l>
					<l>Végzé, amért kiküldetett.</l>
					<l>Az Úrnak útain titok van...</l>
					<l>Oh ember, ezt szivedbe vésd!</l>
					<l>És kicsinyekben és nagyokban</l>
					<l>Imádd a bölcs gondviselést.</l>
				</lg>
			</div>
		</body>
	</text>
</TEI>