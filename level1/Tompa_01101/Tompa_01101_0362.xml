<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0362" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SELYEMBOGÁR.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">517</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SELYEMBOGÁR.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SELYEMBOGÁR.</head>
				<lg>
					<l>Hullámzik a zöld rét tenger gyanánt,</l>
					<l>Piros virágok felhányt gyöngyei:</l>
					<l>Meleg sugárban mosdik a patak,</l>
					<l>Szárnyát enyelgő szellő lengeti</l>
				</lg>
				<lg>
					<l>Gyönyörrel néz el a vidék felett,</l>
					<l>A kikeletnek tündérasszonya,</l>
					<l>Ki a virágok díszét alkotá,</l>
					<l>Ki a berekre zöld lombot fona.</l>
				</lg>
				<lg>
					<l>A hűvös árnyon álom lepte meg.</l>
					<l>De mely most nem volt csillogó, szelíd,</l>
					<l>Mert a sárga szellemmel álmodott,</l>
					<l>Mintha követné gyorsan lépteit.</l>
				</lg>
				<lg>
					<l>A sárga szellem üldözője volt,</l>
					<l>S ha elfoghatta, összecsókolá;</l>
					<l>Halvány, beteg lőn vészcsókján a hölgy,</l>
					<l>És koszorúja sárgán hullt alá.</l>
				</lg>
				<lg>
					<l>Kínzó álmából ébredvén utóbb,</l>
					<l>Nehéz, forró léghúzam ütte meg,</l>
					<l>S ezen előjelet jól ösmeré...</l>
					<l>Hah! a veszélyes ellen közeleg!</l>
				</lg>
				<lg>
					<l>Felszökve, gyorsan futásnak eredt,</l>
					<l>És elsuhant a fék közt hirtelen;</l>
					<l>De a rut szellem nyomban üldözé...</l>
					<l>Nincs mód elfutni, - elrejtezni sem!</l>
				</lg>
				<lg>
					<l>Egy sáska szállt el a tündér előtt,</l>
					<l>‘Megállj, megállj, édes kis állatom!</l>
					<l>Üldöznek, - oh add nékem alakod...’</l>
					<l>S felelt a sáska rá: »Nem adhatom!</l>
				</lg>
				<lg>
					<l>Oly gyenge a fű, a gyep oly kövér!</l>
					<l>Számomra mindenütt gazdag lakoma...«</l>
					<l>‘Légy hát halálig üldözött te is,</l>
					<l>Mond a tündér, s ne teljél bé soha!’</l>
				</lg>
				<lg>
					<l>S amint tovább haladt lélektelen,</l>
					<l>Kékszínü dongóval találkozott;</l>
					<l>Megszólitá: ‘Veszélyben életem...</l>
					<l>Oh ments meg, add át nékem alakod!’</l>
				</lg>
				<lg>
					<l>És válaszolt a dongó! »Nem lehet!</l>
					<l>Mézért futok, mézet kell gyüjteni...«</l>
					<l>‘Fuss hát haszontalan...! virágaim,</l>
					<l>Méznek valót ne adjatok neki!’</l>
				</lg>
				<lg>
					<l>Majd érte a lepkét, ki a meleg</l>
					<l>Verőfényben játszódva repkedett;</l>
					<l>Ifjúság és szerelmek báj-ölén</l>
					<l>Töltvén az egy tavasznyi életet.</l>
				</lg>
				<lg>
					<l>Nehány perc még - s mirígyes csók alatt</l>
					<l>Hervad le a tündérarc kelleme;</l>
					<l>De most alig szólt a hölgy: szívesen</l>
					<l>Átengedé alakját a lepe.</l>
				</lg>
				<lg>
					<l>S mig a tündérleány lepke képiben</l>
					<l>Szárnyára kelt egy pillantás alatt:</l>
					<l>Ki kékes pillangó volt még elébb,</l>
					<l>Mint fehér hernyó, a fűben maradt.</l>
				</lg>
				<lg>
					<l>Jön most a szellem - és tovább rohan,</l>
					<l>Rögtön megáll... széjjelnéz... visszafut;</l>
					<l>Meghajtogatja a zöld bokrokat,</l>
					<l>És felkutat minden cserét, laput;</l>
				</lg>
				<lg>
					<l>Érintésétől hervad fű s falomb,</l>
					<l>De a tündérhölgy nyoma vesztve van;</l>
					<l>Még jobban elsárgúl dühében, - és</l>
					<l>Mint a forgószél zugva elrohan.</l>
				</lg>
				<p>-</p>
				<lg>
					<l>Esthajnalon a tündér visszatért,</l>
					<l>S a hernyócskát kezébe vette fel,</l>
					<l>Gyöngéden ápolá, melengeté,</l>
					<l>‘Szép tetted - monda - hálát érdemel!</l>
				</lg>
				<lg>
					<l>Volnál virág: szebb lennél, mint valál,</l>
					<l>Szivárvány-színből szőném uj ruhád;</l>
					<l>Most, fájdalom! még elnyűtt alakod</l>
					<l>Sincsen hatalmam visszaadni rád!</l>
				</lg>
				<lg>
					<l>Hanem ne félj, még egyszer lepke léssz!</l>
					<l>Ki sírjába száll: hideg néma váz...</l>
					<l>De tégedet feloszlás ott nem ér,</l>
					<l>Uj alakot rád ép a sír ruház;</l>
				</lg>
				<lg>
					<l>Koporsód, melybe eltemetkezel,</l>
					<l>Tündéri szép lesz, - s még a kikelet</l>
					<l>Ifjú virági el nem hullanak,</l>
					<l>Midőn megnyílik álmaid felett!</l>
				</lg>
				<lg>
					<l>A szerelemnek mézkelyhét, rövid</l>
					<l>Pályád felén, elvetted tőled én;</l>
					<l>De százszoros kéjjel töltöm meg azt,</l>
					<l>Uj életednek ifju estvelén.’</l>
				</lg>
				<lg>
					<l>Szólván a tündér, eltűnt hirtelen, -</l>
					<l>S lombos fa lőn a hernyónak laka;</l>
					<l>Hol nemsokára megbetegedett,</l>
					<l>S ösztönszerűn koporsót alkota.</l>
				</lg>
				<lg>
					<l>A temető tündéri szép vala:</l>
					<l>Napsugár tört át finom szövetén;</l>
					<l>Ezer szivárványt látott a bogár</l>
					<l>Míg körülömlé kékes tünde fény.</l>
				</lg>
				<lg>
					<l>És látott álmat... el nem hervadó</l>
					<l>Virágnak itta mézíz harmatát;</l>
					<l>A napba szállt fel rózsás szárnyakon</l>
					<l>Száz tavaszt élt egy pillanatban át.</l>
				</lg>
				<lg>
					<l>Midőn felébredt, ifju lepke volt</l>
					<l>Mint fehér bársony, hószín, puha;</l>
					<l>Áttörvén ékes sírja zárait,</l>
					<l>A szerelemnek karjába juta.</l>
				</lg>
				<lg>
					<l>Minő kéj! egyszer megifjulni még,</l>
					<l>Midőn az élet napja alkonyul...!</l>
					<l>S édes szerelem boldog mámorán,</l>
					<l>Halálba dőlni öntudatlanul...!</l>
				</lg>
			</div>
		</body>
	</text>
</TEI>