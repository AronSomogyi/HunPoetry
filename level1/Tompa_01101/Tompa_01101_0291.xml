<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0291" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MOHOS VÁROMLADÉKON...</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">357</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MOHOS VÁROMLADÉKON...</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MOHOS VÁROMLADÉKON...</head>
				<p>I.</p>
				<lg>
					<l>Mohos váromladékon</l>
					<l>Borong az ősz vitéz,</l>
					<l>Bágyadt fényű szemével</l>
					<l>Merőn a romra néz.</l>
				</lg>
				<lg>
					<l>Körűle nincsen élet,</l>
					<l>Egy sír a várvidék,</l>
					<l>Hír, pompa és dicsőség</l>
					<l>Ott eltemetteték.</l>
				</lg>
				<lg>
					<l>Hol a fénylakta csarnok?</l>
					<l>A puszta termeken</l>
					<l>A zúgó szél dühének</l>
					<l>Bogácskóró terem!</l>
				</lg>
				<lg>
					<l>S mig a lefolyt időnek</l>
					<l>Szétvonja fátyolát,</l>
					<l>Hogy élte tarka lapját</l>
					<l>Még egyszer nézze át:</l>
				</lg>
				<lg>
					<l>Elborzad a soroknál,</l>
					<l>Mert amit ott lele:</l>
					<l>Csalódás és ezer kín</l>
					<l>Fulánkival tele.</l>
				</lg>
				<lg>
					<l>Általfut ifjuságán,</l>
					<l>Sok bús emlékeken,</l>
					<l>A férfiú korában</l>
					<l>Nincs más, mint küzdelem.</l>
				</lg>
				<lg>
					<l>Ott hűtelen barát üt</l>
					<l>Érző lelkén sebet;</l>
					<l>Itt halmot domborít fel</l>
					<l>Hitves, fiú felett.</l>
				</lg>
				<lg>
					<l>Sorban eléje tűnnek</l>
					<l>A robajos csaták,</l>
					<l>Nehéz napok tüzéből</l>
					<l>Vérlepte mirtuszág.</l>
				</lg>
				<lg>
					<l>S a ködből ősi vára,</l>
					<l>Sasfészke felmerűl,</l>
					<l>Amelynek omladékin</l>
					<l>Most elmerengve űl.</l>
				</lg>
				<lg>
					<l>S a bús emlékezetben</l>
					<l>- Mint lomb, szellő ha kel -</l>
					<l>Megrendül a nemes, de</l>
					<l>Kiégett agg kebel.</l>
				</lg>
				<p>II.</p>
				<lg>
					<l>Mohos váromladékon</l>
					<l>Haldoklik a vitéz...</l>
					<l>A csendes sír ölébe</l>
					<l>Nyugalmat esdve néz.</l>
				</lg>
				<lg>
					<l>Az elhaló kebel még</l>
					<l>Utószor feldobog,</l>
					<l>S miként véglobbanásban</l>
					<l>A mécs, kiégni fog.</l>
				</lg>
				<lg>
					<l>Egy vágya volt szivének,</l>
					<l>Egy, vándor útain:</l>
					<l>A kedves hon göröngye</l>
					<l>Nyugtassa álmain;</l>
				</lg>
				<lg>
					<l>Egy vágya még szivének</l>
					<l>Az élet alkonyán:</l>
					<l>Hogy boldog béke légyen</l>
					<l>A szenvedő hazán.</l>
				</lg>
				<lg>
					<l>S a bujdosó nyugodtan</l>
					<l>Álomba szenderűl;</l>
					<l>Felette rom s az érdem</l>
					<l>Állván emlékjelűl.</l>
				</lg>
				<p>III.</p>
				<lg>
					<l>Mohos váromladék közt</l>
					<l>Az ősz bajnok pihen;</l>
					<l>Zajos napért nyugalmat</l>
					<l>Találva, csendesen.</l>
				</lg>
				<lg>
					<l>Nem álmodik csatákról:</l>
					<l>Sírálma mély, nehéz,</l>
					<l>Melyből kürtharsogásra</l>
					<l>Sem kél fel a vitéz.</l>
				</lg>
				<lg>
					<l>Most már az ősi várat</l>
					<l>Birván örökre ő,</l>
					<l>El nem ragadja tőle</l>
					<l>Pártos viszály s erő</l>
				</lg>
				<lg>
					<l>S bár címer nem ragyog már</l>
					<l>Ívek, kapuk fölött;</l>
					<l>Alunni mégis édes</l>
					<l>Rokon porok között.</l>
				</lg>
				<p>IV.</p>
				<lg>
					<l>Mohos váromladékhoz</l>
					<l>Tolongva jő a nép;</l>
					<l>Cserlomb közé virágot,</l>
					<l>Sírt ékesítni, tép.</l>
				</lg>
				<lg>
					<l>S hű bajnok él dalában,</l>
					<l>Ki békében s csatán,</l>
					<l>Honáért élve-halva,</l>
					<l>Munkált annak javán;</l>
				</lg>
				<lg>
					<l>S mert üldözé, ki volt a</l>
					<l>Jó hon szivén nadály,</l>
					<l>Cseles nagyok szavára</l>
					<l>Száműzte a király.</l>
				</lg>
				<lg>
					<l>A nép szorúlt kebellel</l>
					<l>Közelg a sír felé,</l>
					<l>A sírt a hálaünnep</l>
					<l>Oltárrá szentelé.</l>
				</lg>
				<lg>
					<l>Behinti azt virággal,</l>
					<l>És márványoszlopát</l>
					<l>Lomb- és repkényfüzérrel</l>
					<l>Köríti, fonja át.</l>
				</lg>
				<lg>
					<l>S az ifju nemzedékben</l>
					<l>Tettek csirája kél;</l>
					<l>Szivének égi hangja,</l>
					<l>Hogy csak honának él.</l>
				</lg>
				<lg>
					<l>Oh hon! hogy hű fiad csak</l>
					<l>Akkor jutalmazod.</l>
					<l>Sőt még akkor se többet, -</l>
					<l>Amidőn már - halott!</l>
				</lg>
			</div>
		</body>
	</text>
</TEI>