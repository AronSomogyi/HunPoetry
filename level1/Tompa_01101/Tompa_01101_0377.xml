<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0377" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TŰZ SZELLEME.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">881</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TŰZ SZELLEME.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TŰZ SZELLEME.</head>
				<lg>
					<l>A tűz az Isten, ő az őserő,</l>
					<l>Övé a világ. Fenn és idelent,</l>
					<l>Fényben, melegben ő uralkodik;</l>
					<l>Alkot és szétbont, enyészt és teremt.</l>
				</lg>
				<lg>
					<l>Királyi széke a nap, hol lakik,</l>
					<l>Honnan sugári kifolyása van:</l>
					<l>Gyujtsd meg bár a fát, üsd meg a követ:</l>
					<l>Szikrázva, lángolón előrohan.</l>
				</lg>
				<lg>
					<l>Int a tűzszellem s kihajt fű, virág,</l>
					<l>Megholt lények támadnak ujra föl;</l>
					<l>Most megtüzesít vizet, levegőt,</l>
					<l>Majd haragjában olvaszt, éget, öl.</l>
				</lg>
				<lg>
					<l>Ott, honnan megvon fényt és meleget,</l>
					<l>Megszűn az élet, halál áll elő;</l>
					<l>És tőle ismét élő lesz a holt...</l>
					<l>A tűz az Isten, ő az őserő!</l>
				</lg>
				<p>-</p>
				<lg>
					<l>Szomszédságban élt két tündércsalád,</l>
					<l>- Nem messze a tenger partjától;</l>
					<l>Egyik fehér, a másik fekete,</l>
					<l>Egyik szelíd, a másik ártó.</l>
					<l>És lőn, hogy amely reggel a fehér</l>
					<l>Anyának kis leánya született:</l>
					<l>A barna, szintazon nap éjjelén</l>
					<l>Szűlt egy otromba férfi-gyermeket.</l>
					<l>Örűlt mindkét család</l>
					<l>És hítt keresztapát:</l>
					<l>Az a tűz szellemét,</l>
					<l>Emez az éjszakát.</l>
				</lg>
				<lg>
					<l>És a fekete vár tündére,</l>
					<l>Ülvén forgószél szekerére,</l>
					<l>A szomszédban terem;</l>
					<l>S köszöntvén a fehér családot,</l>
					<l>Imígy szól röviden:</l>
					<l>‘Tündérszomszéd! nekem fiam van,</l>
					<l>Neked leányod született;</l>
					<l>Jegyezzük el még jó előre</l>
					<l>Egymásnak e két gyermeket;</l>
					<l>S eljövén ideje:</l>
					<l>Legyen lányod fiam neje!’</l>
				</lg>
				<lg>
					<l>Bár a fehér a szemtelen szót</l>
					<l>Mély útálattal hallgatá,</l>
					<l>Nem mervén a gonosz szomszédnak</l>
					<l>Tagadólag felelni rá:</l>
					<l>Két értelműen szólt vele;</l>
					<l>Aztán a fekete,</l>
					<l>Ülvén forgószél szekerére,</l>
					<l>Sötét várába visszatére.</l>
				</lg>
				<lg>
					<l>És a tündérleányka gyorsan</l>
					<l>Nőtt hódító tulajdonokban;</l>
					<l>Keresztapjának fényajándoka</l>
					<l>Szemében bűbájosan ragyoga.</l>
					<l>A tengerpartra mindennap kijárt,</l>
					<l>Várván kedvesét, a tengerkirályt,</l>
					<l>- A kéken hullámzó habok felett,</l>
					<l>Ki érte lángolt s akit szeretett.</l>
				</lg>
				<lg>
					<l>De a boldogság oly rövid vala;</l>
					<l>Mert egy homályos éjjelen,</l>
					<l>A barna tündér ott terem,</l>
					<l>S imígy hangzik szava:</l>
					<l>‘Jó szomszéd! itt az ideje,</l>
					<l>Legyen lányod fiam neje!’</l>
				</lg>
				<lg>
					<l>Keserűség, harag s ellenzés,</l>
					<l>Előtte mind hiába van;</l>
					<l>A reszkető tündérleánnyal</l>
					<l>A setét násznép elrohan.</l>
					<l>Egymástól a két vár</l>
					<l>Ezer mértföld vala.</l>
					<l>Mégis oda hallott</l>
					<l>A bús szülők jaja.</l>
				</lg>
				<lg>
					<l>Rengő habok lágy pamlagára dőlve,</l>
					<l>Ébren volt még a szép tengerkirály;</l>
					<l>Előtte a tündérleányka tűnt fel,</l>
					<l>Szerelme édes álmodásinál.</l>
					<l>S mint a tenger lágyan rengett alatta;</l>
					<l>Lelkét ringató érzelmeknek adta.</l>
				</lg>
				<lg>
					<l>De most zaj rezzentette fel,</l>
					<l>Amely a part felől eredt;</l>
					<l>Nézett, figyelt, - s egy perc alatt</l>
					<l>Megtudván a történteket;</l>
					<l>Nyugat felé rohant a tengeren,</l>
					<l>Felháborítva azt, hol elmegyen.</l>
					<l>Majd a vizeknek mélységébe szállt,</l>
					<l>Hol a nap ágyas-háza van;</l>
					<l>S megingatván gyöngéden a habot</l>
					<l>Feje alatt: - szólott fájdalmasan:</l>
					<l>Halld, tűz-szellem! hozzád kiáltott,</l>
					<l>Kit rablanak: keresztleányod!</l>
					<l>Az ébredő intett,</l>
					<l>S kis fényes csillagot</l>
					<l>Küldvén az égen el:</l>
					<l>Ismét elszunyadott.</l>
				</lg>
				<lg>
					<l>Az alatt a fekete várba ért</l>
					<l>A vinnyogó sötét csapat;</l>
					<l>S míg vígad a násznép, - a bús ara</l>
					<l>Szemén nehéz könycsepp fakad.</l>
					<l>Azonban a galád faj összevész,</l>
					<l>S egymásba kap nagy csúfosan;</l>
					<l>Most kedvező percet látván a hölgy:</l>
					<l>A várból titkon kisuhan.</l>
					<l>De békiált az éj, az átkozott:</l>
					<l>Keresztfiam! szökik menyasszonyod!</l>
				</lg>
				<lg>
					<l>E híradásra felkerekedik</l>
					<l>A vár tündére mérgesen;</l>
					<l>S elérte a leányt, ki nem jutott</l>
					<l>Utjának még felére sem;</l>
					<l>Előtte és utána</l>
					<l>A földre ütve bottal:</l>
					<l>Előtte és utána</l>
					<l>Nagy erdő zúg azonnal.</l>
					<l>S imígy kiált gonosz szeszélybűl:</l>
					<l>‘Hét éjjel itt léssz büntetésűl!’</l>
				</lg>
				<lg>
					<l>A rengetegben bátorság, erő</l>
					<l>A foglyot elhagyá;</l>
					<l>Rögtön lankadni érzé tagjait,</l>
					<l>S mély álom jött reá.</l>
					<l>Keresztapját látá szendergve, ki</l>
					<l>Tüzet vetett le az égből neki,</l>
					<l>És intve halkan suttog:</l>
					<l>Élessz tüzet, leányom...!</l>
					<l>S midőn elmult az álom:</l>
					<l>Egy égő csillag hullt alá.</l>
				</lg>
				<lg>
					<l>Tüzet gyújt gyorsan a tündérleány,</l>
					<l>Magas halommal hordja, rakja meg:</l>
					<l>Lángot kap a fa, melyből hirtelen</l>
					<l>Lobogva, sustorogva, színesen</l>
					<l>Kitörnek a piros tűzszellemek.</l>
					<l>S felkapva a lányt, rohantak vele</l>
					<l>A főszellemhez, napnyugot fele.</l>
					<l>De a sanda éj újra hírt adott:</l>
					<l>Keresztfiam! viszik menyasszonyod.</l>
				</lg>
				<lg>
					<l>A tűzszellemke - hosszu volt az ut, -</l>
					<l>Lassan kifáradt, kihűlt, kialudt.</l>
					<l>S az üldöző most ott terem:</l>
					<l>Egy szirtdarabbal gyorsan földre csap,</l>
					<l>S a tündérhölgy új gyötrelemre, rab,</l>
					<l>Kősziklás puszta szigeten.</l>
					<l>És szólott a gonosz dühébűl:</l>
					<l>‘Hét hóig itt léssz büntetésűl.’</l>
				</lg>
				<lg>
					<l>A hölgyet ismét álom nyomta el,</l>
					<l>És láta karcsú paripát,</l>
					<l>Mely véle a kietlen szigeten</l>
					<l>Sebes szélként szágulda át.</l>
					<l>S midőn az álom elmúlék szemén:</l>
					<l>Előtte állt a karcsú büszke mén,</l>
					<l>Ki amidőn érezte, hogy</l>
					<l>A tündérhölgy nyergében űl,</l>
					<l>Nyargalni kezdett a sziget</l>
					<l>Köves partján körűl-körűl;</l>
					<l>S míg a kört háromszor futotta meg,</l>
					<l>Patkója érccsapásitúl:</l>
					<l>Ezer tűzszellem, szikra képiben</l>
					<l>Börtönéből kiszabadúl.</l>
					<l>S megint szabad lesz a fogoly leány;</l>
					<l>De a bősz tündér újolag nyomán.</l>
				</lg>
				<lg>
					<l>Nyomán van ismét és elérve őt</l>
					<l>Bűzhödt vizet fecskend elé;</l>
					<l>Mely hirtelen mocsárrá változott,</l>
					<l>S a hölgyet megkörnyékezé.</l>
					<l>Boszú szól a gonosz szivébűl:</l>
					<l>‘Hét évig itt léssz büntetésűl.’</l>
					<l>De még el sem hagyá jól a mocsárt:</l>
					<l>A mély iszapból felkelének,</l>
					<l>- Hogy megmentsék a bús tündérleányt, -</l>
					<l>Bolygó tüzek, fényes lidércek.</l>
					<l>S már elhagyják az ingoványt vele,</l>
					<l>De üldözője ujra felkele.</l>
				</lg>
				<lg>
					<l>S jött most a vőlegény s egész család;</l>
					<l>Követvén a tajtékozó apát;</l>
					<l>Velök volt a dühös násznép, s maga</l>
					<l>A gonoszságtól sötét éjszaka.</l>
					<l>A fehér kastély nem volt messze már,</l>
					<l>De a vadnép még közelebbre jár:</l>
					<l>Ki menti meg az üldözöttet?</l>
					<l>De éj és sereg sápad, reszket...</l>
					<l>Kilép a tűzkirály, s a fénysugárnál</l>
					<l>A ronda had szétüzve, verve hátrál.</l>
				</lg>
				<lg>
					<l>Kevés időre a tündérleány</l>
					<l>A tengerkirály neje lett:</l>
					<l>Ki a fehér családnak a vizen</l>
					<l>Adott egy bájos szigetet.</l>
					<l>Hol nyugodni tér a tűz szelleme,</l>
					<l>Mely mindent áthat és betőlt;</l>
					<l>Hogy fény- s melegben e széles világ</l>
					<l>Ösmérje és tisztelje őt.</l>
					<l>Ki orcáját ha elfordítja, ott</l>
					<l>Bomlás, enyészet áll elő,</l>
					<l>S egy mosolyára élő lesz a holt, -</l>
					<l>Mert ő az Isten s őserő.</l>
				</lg>
			</div>
		</body>
	</text>
</TEI>