<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0375" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A LÉGKŐ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">693</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A LÉGKŐ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A LÉGKŐ.</head>
				<lg>
					<l>Nyugotra, messze tengeren túl,</l>
					<l>Hol a nap lemegyen:</l>
					<l>Várában egy gazdag király élt,</l>
					<l>Hírben és fényesen.</l>
					<l>Boldog volt, - s nem kincs tette azzá,</l>
					<l>Hatalma, híre se;</l>
					<l>De népe jóléte, leányi,</l>
					<l>S szelíd jó hitvese.</l>
				</lg>
				<lg>
					<l>Ez áldott, e kegyes teremtés</l>
					<l>Milljók közűl kivál;</l>
					<l>Simogatván három leányát</l>
					<l>Szólt gyakran a király:</l>
					<l>Jók légyetek, minő anyátok!</l>
					<l>S ugy - gondolá tovább, -</l>
					<l>Bennetek hő anyát nyer a nép,</l>
					<l>És a férj koronát.</l>
				</lg>
				<lg>
					<l>Történt pedig, hogy a királynő,</l>
					<l>Ki oly kegyes, ki jó,</l>
					<l>Lassan emésztő hervadásban,</l>
					<l>Fehér lesz, mint a hó;</l>
					<l>S midőn érzé, hogy életének</l>
					<l>Estvéje közelit:</l>
					<l>Ágyához áldás- és bucsúra</l>
					<l>Inté szülötteit.</l>
				</lg>
				<lg>
					<l>Utószor látlak, jó leányim!</l>
					<l>Anyátok elmegyen...</l>
					<l>Jók legyetek, - s igaz testvéri</l>
					<l>Egymásnak szűntelen!</l>
					<l>Atyátoknak, búban, örömben</l>
					<l>Hűk és engedelmesek:</l>
					<l>Anyák a néphez, - a szegénynek</l>
					<l>Védői légyetek!</l>
				</lg>
				<lg>
					<l>S a kerti kápolnácska mellett,</l>
					<l>A lombos fák alatt,</l>
					<l>Látogassatok meg, leányim,</l>
					<l>Elhunyt anyátokat!</l>
					<l>Imában és emlékezésben,</l>
					<l>Az évben e napot,</l>
					<l>Ünnepeljétek meg siromnál...</l>
					<l>- Áldásom rajtatok!</l>
				</lg>
				<lg>
					<l>S midőn kimúlt a jó királynő:</l>
					<l>Mint a sebzett sirály,</l>
					<l>Hazán és népeken keresztűl</l>
					<l>A hír jajgatva száll.</l>
					<l>S annyi szív megfájúl szavára,</l>
					<l>Nedűs lesz annyi szem;</l>
					<l>Meghalt anyánk! az agg kiálta,</l>
					<l>Sírjunk, kis gyermekem!</l>
				</lg>
				<lg>
					<l>Sírjába tették a halottat.</l>
					<l>S szelíd enyhűletet</l>
					<l>Von a szivekre a futó év,</l>
					<l>A sírra lágy gyepet.</l>
					<l>S amint az év halad, növekszik</l>
					<l>A három rózsa-szál;</l>
					<l>Amint a három lányka serdűl,</l>
					<l>Öregszik a király.</l>
				</lg>
				<lg>
					<l>Elagg végtére s mint a gyermek</l>
					<l>Olyan gyámoltalan;</l>
					<l>De védül s gyámolul körűlte</l>
					<l>Három leánya van.</l>
					<l>Még sincsen olyan hű dajkája</l>
					<l>A háromból neki,</l>
					<l>Mint a legifjabb: ez virasztja,</l>
					<l>Ez költi, fekteti.</l>
				</lg>
				<lg>
					<l>A két idősebb, apja mellett</l>
					<l>Gyakran unatkozik:</l>
					<l>‘Szegény öreg, vajh meddig él még...!’</l>
					<l>Sohajt a második.</l>
					<l>‘Pedig megért már a halálnak!’</l>
					<l>Az első felele;</l>
					<l>‘Se lát, se hall, - ah! nyűg, teher már</l>
					<l>Beszélni is vele!’</l>
				</lg>
				<lg>
					<l>S elhagyják őt, - bár arcra buknék</l>
					<l>S verembe hullana...</l>
					<l>Végintésed rég elfeledve,</l>
					<l>Oh haldokló anya!</l>
					<l>‘Hah! mérgesen kiált ez és az,</l>
					<l>Vakvezető legyek...?</l>
					<l>Utálom a népet, - le lássak</l>
					<l>Ringy-rongy szegényeket!’</l>
				</lg>
				<lg>
					<l>Nem így a legkisebb leányka:</l>
					<l>Ó oly jó, s angyali!</l>
					<l>Szivében édes anyja szíve,</l>
					<l>Arcán vonásai;</l>
					<l>A rosz nénéknek jó testvére,</l>
					<l>Apjának gyámola;</l>
					<l>Vigasztaló szegény- s betegnél,</l>
					<l>A néphez jó anya.</l>
				</lg>
				<lg>
					<l>A királynő halála napja</l>
					<l>Most újra felderűl;</l>
					<l>Gyászt ölt a legkisebb leány fel</l>
					<l>A nap emlékeűl.</l>
					<l>‘Hát téged meg mi lelt? gunyolva</l>
					<l>Mondák testvérei, -</l>
					<l>Zárdába készűlsz? képed is még</l>
					<l>Jó lesz befesteni!’</l>
				</lg>
				<lg>
					<l>»A kerti kápolnácska mellett,</l>
					<l>Amely fedez vala:</l>
					<l>Siromnál e nap légyen ünnep...</l>
					<l>Ez volt anyánk szava.</l>
					<l>Hol évek óta nem valátok,</l>
					<l>Oh, jertek, jertek el!</l>
					<l>Szegény anyánk emléke áldást,</l>
					<l>S könyűket érdemel.«</l>
				</lg>
				<lg>
					<l>‘Eh, jó tanácsid tartsd magadnak!</l>
					<l>A holtnak társa holt;</l>
					<l>Élő az élőkkel vigadjon...’</l>
					<l>Két néne sértve szólt.</l>
					<l>S zajongó kíséret körében</l>
					<l>A várból elrohan,</l>
					<l>Szilaj kedvben, bércen, lapályon</l>
					<l>Száguldva nyugtalan.</l>
				</lg>
				<lg>
					<l>És ünnepelve anyja sírján</l>
					<l>A lányka egyedűl:</l>
					<l>Imában és emlékezésben</l>
					<l>Szép lelke nemesűl;</l>
					<l>S midőn atyjához tér meg este,</l>
					<l>Testvérei még oda,</l>
					<l>S helyettök hírmondó jelen meg,</l>
					<l>S imígyen szól vala:</l>
				</lg>
				<lg>
					<l>Bércen, mezőn vigan mulattak</l>
					<l>Királykisasszonyok;</l>
					<l>Ah, mért kellett szilaj kedélyben</l>
					<l>Tengerre szállniok?</l>
					<l>A tengeren vész kapta, avvagy</l>
					<l>Kalózok jöttenek?</l>
					<l>Nem! borzasztóbb történt velök, mint</l>
					<l>Kalóz és szélveszek!</l>
				</lg>
				<lg>
					<l>Azon percben, hogy a fenyérről</l>
					<l>Habokra szálltanak,</l>
					<l>A vízből felmerűlt előttök</l>
					<l>Egy hófehér alak;</l>
					<l>S a hölgyeket megfenyegetvén,</l>
					<l>Elfoszlott, mint a köd...</l>
					<l>- A holt királynő árnya volt az,</l>
					<l>Kit a sír hantja föd.</l>
				</lg>
				<lg>
					<l>A legbátrabb tengerhajós is</l>
					<l>Fehérré sápada;</l>
					<l>Míg felhangzott tanácsadólag</l>
					<l>A kisérők szava:</l>
					<l>Ah, térjünk vissza...! a jel int, hogy</l>
					<l>Baj ér a tengeren...</l>
					<l>S a hölgyek szóltak: ‘menjen, akit</l>
					<l>Bánt kába félelem!’</l>
				</lg>
				<lg>
					<l>‘Derűlt a menny, határin a szem</l>
					<l>Nem lát borúlatot;</l>
					<l>Mikor volt, hogy tiszta égből</l>
					<l>A villám lecsapott?</l>
					<l>E halvány árnyék szája fú ránk</l>
					<l>Üvöltő vészt talán?’</l>
					<l>S reá harsány kacaj csapott fel</l>
					<l>A hölgyek ajakán.</l>
				</lg>
				<lg>
					<l>Parancsukból most a kiséret</l>
					<l>Hallgatva partra szállt,</l>
					<l>És vígan lengett a vitorla,</l>
					<l>Habot vert a lapát;</l>
					<l>S kik vakmerően megmaradtak,</l>
					<l>Vészes habok felett:</l>
					<l>A két királyhölgy vad gyönyörben</l>
					<l>Mulatott, nevetett.</l>
				</lg>
				<lg>
					<l>Sütött a nap, - kéklő szinében</l>
					<l>Felhőtlen állt az ég;</l>
					<l>De egy ponton gyors terjedéssel</l>
					<l>Vérszínbe öltözék,</l>
					<l>Fenn, szaggatott zugó moraj kelt; -</l>
					<l>Embert és állatot</l>
					<l>A lég forró, nehéz nyomása</l>
					<l>Lábáról lecsapott.</l>
				</lg>
				<lg>
					<l>S most a magasból egy tömérdek</l>
					<l>Vas, avagy szirtdarab</l>
					<l>Irtóztató gyors csattanással</l>
					<l>A tengerbe szakadt, -</l>
					<l>Melynek sokáig bugyborékolt</l>
					<l>S forrott még kebele...</l>
					<l>Hajó, hajósok eltünének,</l>
					<l>- Gyászos végök leve.</l>
				</lg>
			</div>
		</body>
	</text>
</TEI>