<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0305" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MÁRTA KÖNNYE.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">817</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MÁRTA KÖNNYE.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MÁRTA KÖNNYE.</head>
				<lg>
					<l>Hol a Karpát havas tetőin,</l>
					<l>- Mint barna csókák a téli fára, -</l>
					<l>Halk szárnyütéssel a kifáradt</l>
					<l>Felhők megűlnek éjszakára;</l>
					<l>Hol a vihar fogantatik,</l>
					<l>S szül a mennydörgés száz harsány fiut;</l>
					<l>Hol a havas rózsája búsúl,</l>
					<l>S a törpe fenyvek tengő szára fut:</l>
					<l>Magában egy kicsinyke tó</l>
					<l>Áll a jégvölgyi csúcs alatt,</l>
					<l>Mely méltán tiszta, mint a köny,</l>
					<l>Ha bús leány szemén fakad;</l>
					<l>Hiszen könyhullatás özönje!</l>
					<l>E kis tavacska: Márta könnye.</l>
				</lg>
				<p>-------------</p>
				<lg>
					<l>A Tátránál szép pásztor-lányka élt,</l>
					<l>Nyugalmas völgyben álla háza;</l>
					<l>Szép pásztorlánynak tőszomszédja volt</l>
					<l>A Karpát legdelibb vadásza;</l>
					<l>Ez, a bércek sugár fenyője,</l>
					<l>Vihartürő, bátor, nemes;</l>
					<l>Az, a havas szelid rózsája,</l>
					<l>Szüz, bájoló, szemérmetes.</l>
					<l>Az ifju élt-halt a leányért,</l>
					<l>S hűségben a lány ajka, keble hő;</l>
					<l>Mely a két szívet élteté:</l>
					<l>Szerelem volt a tiszta levegő.</l>
				</lg>
				<lg>
					<l>Kincset nem juttatott nekik,</l>
					<l>Szegény kegyelmed, vak szerencse!</l>
					<l>De a boldogság, mint egy jó barát,</l>
					<l>Édes, piros borral tölt poharát</l>
					<l>Meghozta, hogy rájuk köszöntse;</l>
					<l>És hol van a dús, aki - mint ők -</l>
					<l>A tiszta szivnek együgyű szaván</l>
					<l>Küldvén fohászt jó Istenéhez:</l>
					<l>Erőt, egészséget kérjen csupán?</l>
				</lg>
				<lg>
					<l>Mely halványultan elhalt,</l>
					<l>A csendes esti hajnalt,</l>
					<l>Halvány világu életével</l>
					<l>A barna éjsötét fedé el.</l>
					<l>Ugy látszott a kőszál a bérc felett:</l>
					<l>Mint egy imádkozásba mélyedett,</l>
					<l>Fehér szakálu órjás remete;</l>
					<l>S a boldog este méla, csendes</l>
					<l>Homályinál a két szerelmes</l>
					<l>Még nyájas-édesen beszélgete.</l>
					<l>Jó éjszakát oly sokszor monda már,</l>
					<l>- Ismételvén a búcsu-csókokat, -</l>
					<l>De akit még egyszer karjába zára:</l>
					<l>Szép kedvesének egy meleg szavára,</l>
					<l>A jó vadász megint csak ott maradt. -</l>
					<l>Szólt végre a legény: ,én távozom!’</l>
					<l>S mond a leányka: »oh maradj, maradj!«</l>
					<l>,Hol a zergék gyors nyája jár,</l>
					<l>Ott leljen a hajnal-sugár!’</l>
					<l>»Ah, a Karpátokon veszélybe’ vagy!</l>
					<l>Az út sikamlós, bérce tiszta fagy:</l>
					<l>Átfúnak a hideg szelek:</l>
					<l>Szerelmem, én ugy féltelek!«,</l>
					<l>Hadd fujjon át a Karpátok szele,</l>
					<l>Majd felmelenget Mártám kebele...!</l>
					<l>S el, el most a bércek közé!</l>
					<l>Merész vadásznak társa: vész;</l>
					<l>Szelid galamb, Isten veled!</l>
					<l>Az estve ujra hő karomba tész!’</l>
				</lg>
				<lg>
					<l>A rengeteg bércek tövéhez</l>
					<l>A gyors vadász elére;</l>
					<l>Halmocska oldalán, ledőlt a</l>
					<l>Föld harmatos gyepére;</l>
					<l>S járván mindig hű gondolatja,</l>
					<l>A szép, a hű pásztor-leányon:</l>
					<l>Mely lelkét lágy karján ringatta,</l>
					<l>Igen szép volt az éber álom:</l>
					<l>Gondos gazdasszony, rendes ház körül,</l>
					<l>Ki a fáradt vadász elébe</l>
					<l>Kiáll az útra, majd a dombra ül,</l>
					<l>S virgonc fiúcskát nyújt ölébe;</l>
					<l>Gagyogni kezdő gyermekére</l>
					<l>Mig híven hallgat boldog apja:</l>
					<l>Válláról súlyos fegyverét</l>
					<l>A hű nő nyájasan lelopja;</l>
					<l>Lelkének könnyebben esik,</l>
					<l>Ha csak hazáig is viszi;</l>
					<l>Hisz ő elbirja könnyedén...!</l>
					<l>Az áldott lélek azt hiszi...</l>
				</lg>
				<lg>
					<l>Mig így merengett, csendes álom</l>
					<l>Nyomá a fáradt testet el;</l>
					<l>S más, új világ állt a vadász előtt,</l>
					<l>Csodás, szétfoszló képivel.</l>
					<l>Ugy tetszett: rengetegbe jár,</l>
					<l>Holott szirt s omladék fölött,</l>
					<l>Vérben fetrengő párja mellett,</l>
					<l>Hófehér vad galamb nyögött;</l>
					<l>Majd megszólamlott a galamb:</l>
					<l>»Szerelmem, én ugy féltelek!</l>
					<l>Kárpátokon veszélybe’ vagy...!«</l>
					<l>S eltűnt galamb, rom, rengeteg...</l>
					<l>Mert a vadász fölébrede...</l>
					<l>S hol a zergék gyors nyája jár,</l>
					<l>Felhőkbe nyúló bérceken</l>
					<l>Találta a hajnalsugár!</l>
				</lg>
				<lg>
					<l>Hogy elvált a kedves vadásztól,</l>
					<l>S a csendes éj a földre szálla:</l>
					<l>Nyoszolyája fehér párnáin,</l>
					<l>Nyugalmat Márta sem talála,</l>
					<l>Járván mindig hű gondolatja</l>
					<l>A szép, a hű vadászon:</l>
					<l>Mely lelkét lágy karján ringatta.</l>
					<l>Mint hattyut a tó játszi habja,</l>
					<l>Igen szép volt az éber álom.</l>
					<l>Rokon lelkeknek vágya egy;</l>
					<l>Ifjával, egy kép állt előtte,</l>
					<l>De szűzen-gyöngéd színezettel...</l>
					<l>Mig fáradt pilláit beszőtte,</l>
					<l>Selyem pókhálójával</l>
					<l>A csendes szenderűlet;</l>
					<l>Uj képeket mutatván</l>
					<l>A rajgó álom-élet.</l>
					<l>Ugy tetszett: hűvös árny alatt,</l>
					<l>Melyet magános zöld fenyő vetett,</l>
					<l>Gyászos szalaggal, rozmarin-</l>
					<l>Csomót, füzért kötözgetett;</l>
					<l>És megzudúla hirtelen</l>
					<l>Az ágakon Karpát sebes szele,</l>
					<l>S a földre hullt a zöld fenyő</l>
					<l>Elszáradt ága, sárga levele.</l>
					<l>S mig árnya meghosszabbodék,</l>
					<l>»Szelid galamb, Isten veled...!«</l>
					<l>Sohajtott a száraz fenyő,</l>
					<l>S a küzdő lány felébredett.</l>
					<l>»Karomba hozza őt az este!«</l>
					<l>Mond, s kedvesét hűn várta, leste.</l>
				</lg>
				<lg>
					<l>Eljött az alkony,... nem jött a vadász...</l>
					<l>»Uram Teremtőm, hol van ő?«</l>
					<l>A kínos éjre szép reggel viradt...</l>
					<l>De a vadász nem jött elő.</l>
				</lg>
				<lg>
					<l>Leszállt az estve újolag,</l>
					<l>»Hová maradt a kedvesem?</l>
					<l>A Karpátok veszélye nagy...</l>
					<l>Oltalmazd őt, jó Istenem!«</l>
				</lg>
				<lg>
					<l>S harmadnapon a hű leány,</l>
					<l>Hegyen, völgyön bolyongva jára,</l>
					<l>Kiáltozván a jó vadász nevét:</l>
					<l>Hideg viszhang felelt szavára.</l>
				</lg>
				<lg>
					<l>S im a jégvölgyi csúcs alatt,</l>
					<l>Holt-hidegen találta őt,</l>
					<l>Estében szikla tépte meg</l>
					<l>A hű kebelt, a barna főt.</l>
					<l>Megzúdult a sugár fenyőn</l>
					<l>Karpát halálthozó szele;</l>
					<l>Csak hosszu halvány árnya van...</l>
					<l>Sárgán lehullott levele!</l>
					<l>Szegény fehér galamb!</l>
					<l>Hol nyögve búgsz, a barna rom,</l>
					<l>- Mig élted puszta rengeteg -</l>
					<l>A szörnyü fájdalom.</l>
					<l>Mutatta álmad, hogy bus rozmarin-</l>
					<l>Füzér fog lengni híved hamvain.</l>
					<l>Hol ifju élte megszakadt,</l>
					<l>Ott, a jégvölgyi csúcs alatt</l>
					<l>Talált nyugalmat a vadász;</l>
					<l>Felette kis fenyő-kereszt,</l>
					<l>Amelyet, tiszta harmatával,</l>
					<l>A fájdalom s hűség fereszt...</l>
					<l>S hű Márta, a boldogtalan szűz,</l>
					<l>Hivét addig siratta ott,</l>
					<l>Mig egyszer, a szirtre hajtván fejét -</l>
					<l>Bujában kővé változott.</l>
					<l>S kisírt könyűiből.</l>
					<l>Kerek tavacska lőn.</l>
				</lg>
				<p>-------------</p>
				<lg>
					<l>Forrása nincsen, s nem apad ki</l>
					<l>A kerek tócsa kebele:</l>
					<l>A kőlány minden hajnalon</l>
					<l>Fris cseppeket hullat bele;</l>
					<l>És tiszta e köny bús özönje...</l>
					<l>E kis tavacska: Márta könnye!</l>
				</lg>
			</div>
		</body>
	</text>
</TEI>