<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0460" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A JÖVEVÉNY.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">306</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A JÖVEVÉNY.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A JÖVEVÉNY.</head>
				<lg>
					<l>Vándorol földünkön idegen jövevény,</l>
					<l>S reá sötétedik nagy erdő közepén.</l>
				</lg>
				<lg>
					<l>Helyet nézvén, ahol fejét lehajtaná:</l>
					<l>Jut a magaslaton, pusztuló vár alá.</l>
				</lg>
				<lg>
					<l>Ott némán megvonul a roppant fal megett,</l>
					<l>Nem kérve mást, csak a nyájas szürkületet.</l>
				</lg>
				<lg>
					<l>A tele hold pedig az égen megjelen,</l>
					<l>S fény reszket a kövön, lombon s a csermelyen;</l>
				</lg>
				<lg>
					<l>Félig burkolt, de szép s magasztos képet ölt</l>
					<l>Hegy, völgy, - az éji táj a jövevény előtt.</l>
				</lg>
				<lg>
					<l>S mig nézi hosszasan, - mi így eléje tűn:</l>
					<l>Minden megváltozik rögtön, csodaszerűn...</l>
				</lg>
				<lg>
					<l>A vár áll, ép s erős; - eltüntek a romok -</l>
					<l>Bástyáin fegyveres csapat zajong, robog.</l>
				</lg>
				<lg>
					<l>Alant kürtszó, zászlók, s mely gyorsan jő, a had</l>
					<l>A meredekre hág s a vár felé halad.</l>
				</lg>
				<lg>
					<l>S mint mikor a szélvész zúgatja a vadont:</l>
					<l>Erős robaj támad, midőn a várra ront.</l>
				</lg>
				<lg>
					<l>Hol a kaput kemény ütések rengetik, -</l>
					<l>A földön vér s halott, - füst, láng a fellegig.</l>
				</lg>
				<lg>
					<l>Szörnyű a támadás, szörnyű az oltalom...</l>
					<l>Szegény vándor remeg, - vész minden oldalon, -</l>
				</lg>
				<lg>
					<l>S most zúgó nyilban száll mellének a halál...</l>
					<l>Oh, szent, irgalmas ég...! ne félj! csak álmodál!</l>
				</lg>
				<lg>
					<l>Jámbor, csak álmodál! - mégis jobb lesz neked,</l>
					<l>Ha élted céljait más földön keresed!</l>
				</lg>
				<lg>
					<l>Ott a boldog nyugat, eldődeid hona,</l>
					<l>Amelytől egykor a merész vágy elvona;</l>
				</lg>
				<lg>
					<l>Árnyas pagony, dalos madár, felhőtlen ég,</l>
					<l>Csend, rend, polgár-öröm s kedélyes nemzedék...</l>
				</lg>
				<lg>
					<l>Menj, menj, ott élni szép - itt nem kivánatos,</l>
					<l>Hol álmad rémlátás, ébrenléted bajos;</l>
				</lg>
				<lg>
					<l>Itt változó a lég, hol éget, hol fagyaszt;</l>
					<l>Alig lendűl a szél s már hullámot dagaszt,</l>
				</lg>
				<lg>
					<l>Mely partot ostromol, gátat tör s szétrohan;</l>
					<l>Az ormok állanak felhőben, komoran.</l>
				</lg>
				<lg>
					<l>Itt fű s fa érez, él; a szirtek hallanak,</l>
					<l>A tér süpped s dobog, a lépés ingatag;</l>
				</lg>
				<lg>
					<l>Oh, nálunk, e földön még folynak a csodák!</l>
					<l>Kiknek keblét sebek s érzelmek roncsolák:</l>
				</lg>
				<lg>
					<l>Felkelnek éjjel a sírok halottai...</l>
					<l>- Vivódnak mult, jelen, - a régi, a mai. -</l>
				</lg>
				<lg>
					<l>Menj, menj! mi magunk is, bár rokonok velünk:</l>
					<l>A szellem- s árnyaktól gyakran megrettenünk.</l>
				</lg>
			</div>
		</body>
	</text>
</TEI>