<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0342" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HŐS ÉS KARDJA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">660</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HŐS ÉS KARDJA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HŐS ÉS KARDJA.</head>
				<lg>
					<l>Kél a sugarak fejedelmi ura,</l>
					<l>Reggel van a sík csatatéren;</l>
					<l>Hol, napja ezernek az alkony előtt,</l>
					<l>Köd- és vérbe borúlva lemégyen.</l>
					<l>Órjási alakkal a reggeli árny</l>
					<l>Fut, s nyomba követ rohanó lovagot;</l>
					<l>Éjfélkor a hold halavány sugarán:</l>
					<l>Holtak hideg árnya bolyongani fog.</l>
				</lg>
				<lg>
					<l>Elszántan a két sereg összerohan,</l>
					<l>Egymást öli bősz viadalmaiban;</l>
					<l>Mig vér ömöl és ezer élet enyész:</l>
					<l>A harcra mosolygva a sír ura néz;</l>
					<l>Csont-ajkain a káröröm igy vigyorog:</l>
					<l>Hah! száz temetőm telik általatok!</l>
				</lg>
				<lg>
					<l>Későre a harc riadalma kihal,</l>
					<l>S a hold sugarán:</l>
					<l>Lengő hideg árny</l>
					<l>Ösmerkedik a csata holtjaival.</l>
					<l>A hős aluszik...</l>
					<l>S míg álmodik a csata képeirűl:</l>
					<l>Bús éjszaki fény,</l>
					<l>Hír éjszaki fénye, derengi körűl.</l>
				</lg>
				<lg>
					<l>És aki nyere</l>
					<l>Harcnak mezején koszorút, diadalt:</l>
					<l>Győzők serege</l>
					<l>Rak fegyveriből szomorú ravatalt;</l>
					<l>S kit rája emel, ki halotti fehér:</l>
					<l>A had feje, a diadalmi vezér.</l>
				</lg>
				<lg>
					<l>Győzött, s maga a diadalmi vezér</l>
					<l>Győzelme tüzébe’ talála halált;</l>
					<l>Villám vala, mely rohan, éget, emészt</l>
					<l>S dúlása közt felemészti magát.</l>
					<l>Ott fekszik erőtelen és hidegen...</l>
					<l>Mellette nehéz hadi kardja pihen.</l>
					<l>A kardvas erőteli fényes acél,</l>
					<l>S a markolaton:</l>
					<l>- Mely sárga aranyból</l>
					<l>Öntetve vagyon:</l>
					<l>Gyémánt ragyog, égi sugáraitúl</l>
					<l>A hős hideg arca derengve kigyúl.</l>
				</lg>
				<lg>
					<l>Éjfélt üt. A kardvas igy ejti szavát:</l>
					<l>‘Nem látom-e több csata vérpiacát?</l>
					<l>Hah, nincs ki emelve a harcra vigyen:</l>
					<l>Hogy dicskoszorúkat aratna velem!</l>
					<l>Nem sujtok-e porba arany koronát?</l>
					<l>Nem fúrok-e zsarnoki melleket át?</l>
					<l>Átjártam a szívet, az életeret,</l>
					<l>Sirjába fektettem ezer s ezeret!</l>
					<l>S hősömmel im, én is a földbe jutok...</l>
					<l>Elporlik a szív, el a hősi karok;</l>
					<l>S a törpe utód ha kiás valaha:</l>
					<l>Súlyom bizonyítja, a hős ki vala!?’</l>
				</lg>
				<lg>
					<l>Szólt felharagudva reá az arany:</l>
					<l>»Némulj el örökre, te nemtelen érc!</l>
					<l>Léted van a rozsda hatalma alatt,</l>
					<l>S fennen, botorúl unokákra beszélsz!</l>
					<l>Nézd, engem imád</l>
					<l>A messze világ!</l>
					<l>És birtokomért a halandó</l>
					<l>Százszor veti áruba lelke-, honát;</l>
					<l>Egymás kebelébe vasat ver</l>
					<l>Testvér, szerető, rokon és barát.</l>
					<l>Fejedelmi fejekről</l>
					<l>Gőggel ki alá vigyorog,</l>
					<l>Villámokat útba terelni ki bír:</l>
					<l>Én a hegyek büszke aranyja vagyok!</l>
					<l>Megrág az idő,</l>
					<l>Hitvány fecsegő!</l>
					<l>S én, rozsda-, penészt mosolygva, fogom</l>
					<l>Hirdetni az egykori századokon:</l>
					<l>Dús volt, ki viselte e markolatot,</l>
					<l>Kincs, fény, uraság közepett ragyogott.«</l>
				</lg>
				<lg>
					<l>És szóla utószor a gyémánt-</l>
					<l>Boglár, ragyogása dicsében:</l>
					<l>»Hallgassatok el!</l>
					<l>A bajnokot én örökítem!</l>
					<l>A szörnyü erő</l>
					<l>Elhagyja a hős karok érc idegét;</l>
					<l>Kincsét az idő</l>
					<l>Elsöpri, elhordja szelén szanaszét.</l>
					<l>Dúsgazdag arany!</l>
					<l>Tudd meg, s te erőteli fényes acél:</l>
					<l>Túl ezreden a</l>
					<l>Hős tetteiről egyitek se beszél!</l>
					<l>A hír örökíti a hősi nevet,</l>
					<l>- Mely rajta ragyog -</l>
					<l>Én nem halok el, ki a hír ragyogó</l>
					<l>Gyémántja vagyok!«</l>
				</lg>
				<lg>
					<l>Kardjával a hőst</l>
					<l>Földnek kebelébe nyugonni tevék;</l>
					<l>S a síri világ:</l>
					<l>Jöttére remegve felháborodék...</l>
					<l>A rettenetes</l>
					<l>Kar- s kardra ki ösmere egyszeriben;</l>
					<l>Sírhantok alá</l>
					<l>Mely juttata száz-, ezeret hidegen.</l>
				</lg>
				<p>-</p>
				<lg>
					<l>Évezredeket haladott az idő.</l>
					<l>Vad rengeteg feledett temető;</l>
					<l>Érc-szobra hol állt?</l>
					<l>Hol nyugszik a harc fene bajnoka, hol?</l>
					<l>Hűlt hamvaira</l>
					<l>A rengeteg árnyoka, csende hajol.</l>
				</lg>
				<lg>
					<l>Turkál, kapar, ás az utó-ivadék,</l>
					<l>S a bajnoki sír kikutatva vagyon;</l>
					<l>Kardmarkolatot lel a sír fenekén,</l>
					<l>S gyémántot a nagybecsü markolaton.</l>
					<l>A fényes acél oda van...!</l>
					<l>Gyémánt s arany ép;</l>
					<l>Hősét dicsőitve, a harci jegyet</l>
					<l>Hű gondjain őrizi a maradék.</l>
				</lg>
				<p>-</p>
				<lg>
					<l>Évezredeket haladott az idő,</l>
					<l>A rengeteg illat-ölelte mező;</l>
					<l>Megharsan azonban a bús hadi kürt,</l>
					<l>És felriadoznak a népek;</l>
					<l>Dúl, gyilkol a harc dühe, dús paloták</l>
					<l>S kunyhók leomolnak, elégnek;</l>
					<l>Tűz árja piroslik a markolaton,</l>
					<l>Üszköknek alatta temetve vagyon.</l>
				</lg>
				<lg>
					<l>Üszköknek alatta midőn keresi</l>
					<l>A békeidőre jutott nép:</l>
					<l>Olvadva, enyészve a büszke arany...</l>
					<l>Gyémántja csak ép!</l>
					<l>Gyémántja időn s viharon mene át,</l>
					<l>S el nem veszité ragyogó sugarát.</l>
				</lg>
				<p>-</p>
				<lg>
					<l>- Évezredeket haladott az idő,</l>
					<l>Mély tófenek a szag-ölelte mező;</l>
					<l>És szól vala a</l>
					<l>Gyémánt, ragyogása dicsében:</l>
					<l>»Túl ezredeken</l>
					<l>A bajnokot én örökítem!</l>
					<l>A szörnyü erő</l>
					<l>Elhagyta a hős karok érc-idegét;</l>
					<l>Kincsét az idő</l>
					<l>Elhordta, söpörte szelén szanaszét.</l>
					<l>Dúsgazdag arany</l>
					<l>Hol vagy? s te erőteli fényes acél?</l>
					<l>Most a dalia</l>
					<l>Hős tetteiről egyitek se beszél!</l>
					<l>Im, hír örökíti a hősi nevet,</l>
					<l>Mely rajta ragyog;</l>
					<l>Én nem halok el, ki a hír ragyogó</l>
					<l>Gyémántja vagyok!«</l>
				</lg>
			</div>
		</body>
	</text>
</TEI>