<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0368" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VITORLÁS CSIGA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1274</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VITORLÁS CSIGA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A VITORLÁS CSIGA.</head>
				<lg>
					<l>A tenger csendes... hullám és szelek</l>
					<l>Üvöltve egymással nem küzdenek;</l>
					<l>És színe, mint a fényes tűköré,</l>
					<l>Ha zöldes fátyolt tartanak fölé.</l>
				</lg>
				<lg>
					<l>Néhol fehérlik egy vékony fodor,</l>
					<l>Mit a pajkoskodó szellő sodor;</l>
					<l>Mint felborzolja a gyermekleány</l>
					<l>Az alvó zsarnok fürtit, homlokán.</l>
				</lg>
				<lg>
					<l>A tenger csendes... s a felűleten,</l>
					<l>Egy kis teremtmény íme megjelen;</l>
					<l>Kicsinyke gálya, orr, tat, oldalak,</l>
					<l>Mind, mind a nagyhoz hasonlítanak.</l>
				</lg>
				<lg>
					<l>Hat bambójával, evező gyanánt,</l>
					<l>Barázdát a vizen haladva szánt;</l>
					<l>Két kis fehér vitorláját pedig</l>
					<l>A lágy fuvalmak tolják, lengetik.</l>
				</lg>
				<lg>
					<l>És aminő gyorsan feltűnt előbb:</l>
					<l>Most úgy bevon vitorlát, evezőt;</l>
					<l>Együve hajtja kagyló-oldalát,</l>
					<l>S alásülyeszti hirtelen magát.</l>
				</lg>
				<lg>
					<l>A tenger csendes... síma tűkörén</l>
					<l>A kicsi gálya ismét ott evez;</l>
					<l>Megújul és múlik a jelenet...</l>
					<l>A tengerek hajós csigája ez!</l>
				</lg>
				<lg>
					<l>Régen régen, - midőn még a világ</l>
					<l>Bűnben, nyomorban meg nem vénhedett,</l>
					<l>Egy ifju járt a tenger partira,</l>
					<l>Hosszan merengvén a habok felett.</l>
				</lg>
				<lg>
					<l>Vajh, hol végződik a végetlen ár!</l>
					<l>Minő világ van a túlpartokon?</l>
					<l>Gondolta, és elhalt tekintete</l>
					<l>Az alaktalan ködszín távolon.</l>
				</lg>
				<lg>
					<l>Meglátja-é azt ember egykoron?</l>
					<l>A bősz hullámokon ki jár, ha jár?</l>
					<l>S lelke az eszme mélységébe halt,</l>
					<l>Mint tengerbe az elfáradt madár.</l>
				</lg>
				<lg>
					<l>Aléltság zsibbadt át idegzetén,</l>
					<l>Bezárta égő, elfáradt szemét;</l>
					<l>S most lelkében féléber képzelet</l>
					<l>Lobbantá fel büvös szövétnekét.</l>
				</lg>
				<lg>
					<l>Világánál belátott messzire...</l>
					<l>Lelkének a part határt nem vetett;</l>
					<l>És látott, - látott a víz közepén</l>
					<l>Egy ezer színnel fénylő szigetet.</l>
				</lg>
				<lg>
					<l>Bájos tündérhölgy állt a szigeten,</l>
					<l>S édes mosolygással intett felé;</l>
					<l>Felrezzent... s kinyitotta szemeit,</l>
					<l>És a látványt ébren is úgy lelé.</l>
				</lg>
				<lg>
					<l>Ragyogó sziget állt a tengeren,</l>
					<l>S a bájos tündérhölgy is rajta volt;</l>
					<l>Minden látszott, - halványabban habár,</l>
					<l>Mint vékony fellegfátylon át a hold</l>
				</lg>
				<lg>
					<l>Járt, járt az ifjú s űlt a part felett,</l>
					<l>Szivét édes vágy s lángzó szerelem</l>
					<l>Ragadta az intő tündér felé,</l>
					<l>Ragadta át hullámon, szirteken.</l>
				</lg>
				<lg>
					<l>Gyakorta szíve majd remélni mert,</l>
					<l>S mit rögtön kétségbesve gondola:</l>
					<l>Isten s vihar jár a vizek felett,</l>
					<l>Halandó ember nem lép rá soha!</l>
				</lg>
				<lg>
					<l>Egyszer, hogy mélán űlt a homokon,</l>
					<l>S repűlő szárnyakon ábrándozott;</l>
					<l>Busan tekintve a szigetre át:</l>
					<l>Megrettent... a hölgyet nem látta ott.</l>
				</lg>
				<lg>
					<l>Ah! mindez csak tündérálom talán!</l>
					<l>Tengerjáték volt, vagy légtünemény!</l>
					<l>S ím egy kicsiny teremtmény úsz felé,</l>
					<l>A tenger megsimúlt felűletén.</l>
				</lg>
				<lg>
					<l>Mi ez? minő csodás lény? él... halad...</l>
					<l>Mi hajtja oly bizton a part felé?</l>
					<l>Mi leng s fehérlik ott...? Az evezőt</l>
					<l>S vitorlát még a nyelv nem ösmeré.</l>
				</lg>
				<lg>
					<l>És majd a partig jött a kis hajós,</l>
					<l>Megállt a bámuló ifjú előtt;</l>
					<l>Vitorláit behúzta, felvoná,</l>
					<l>Evezett, forgott, hogy szemlélje őt.</l>
				</lg>
				<lg>
					<l>S bucsút intvén kis lobogóival,</l>
					<l>Elvitorlázott ismét, merre jött!</l>
					<l>De még sokszor megállt, intett, köszönt...</l>
					<l>S - eltűnt a hullám-hajlások között. -</l>
				</lg>
				<lg>
					<l>Az ifju látta és csodálkozék...</l>
					<l>De a jelt lelke nem értette meg;</l>
					<l>A tündér feltünék a szigeten,</l>
					<l>S ugy tetszett, arca bús és csüggeteg.</l>
				</lg>
				<lg>
					<l>Parthoz jött a csodás lény újolag,</l>
					<l>S az ifju lelke nyugtalankodék;</l>
					<l>Csodás rajongó eszme kínozá,</l>
					<l>Mely élt már s nem birt megszületni még,</l>
				</lg>
				<lg>
					<l>S midőn harmadszor jött a kis hajós:</l>
					<l>A halvány arc rögtön lángot vetett;</l>
					<l>Hah! tört ki hangja, felfedezve van!</l>
					<l>És elrohant, miként a kergetett.</l>
				</lg>
				<lg>
					<l>Napok mulának... és a habokon</l>
					<l>Hársvitorláju durva bárka állt:</l>
					<l>Az ifju benne égő arccal űlt,</l>
					<l>S lázas gyönyörrel ringatá magát.</l>
				</lg>
				<lg>
					<l>A tündérhölgy, a távol szigeten</l>
					<l>Reményszinű fátyolt lebegtete;</l>
					<l>De apja arca látszott távolabb,</l>
					<l>Sötéten, mint a vihar fellege.</l>
				</lg>
				<lg>
					<l>És tengerre szállt az első hajó;</l>
					<l>Bátor hajós a szerelem, remény;</l>
					<l>Az ifju bátran vitorlázik el,</l>
					<l>S végre kiköt a csigák szigetén.</l>
				</lg>
				<lg>
					<l>A találkozás első percei</l>
					<l>Szép álomkép gyanánt repűltek el;</l>
					<l>Az ajk egybe forrt, - együtt dobogott</l>
					<l>A halhatatlan s halandó kebel.</l>
				</lg>
				<lg>
					<l>A hölgy szív-álma, a meleg karok</l>
					<l>Között szilárdabb alakot nyere;</l>
					<l>S szegény halandót majd megölte a</l>
					<l>Tündér szerelmének finom lege.</l>
				</lg>
				<lg>
					<l>Az ifjunak, hogy széjjelnézni mert,</l>
					<l>Fényes káprázat szállta meg szemét:</l>
					<l>Látván millió forgó karikát,</l>
					<l>Kék, lilaszínnel terjedezni szét.</l>
				</lg>
				<lg>
					<l>Számlálhatatlan tündöklő csiga</l>
					<l>Boríta bé körűl földet, vizet;</l>
					<l>Ez a hely a csigák hazája volt</l>
					<l>Fényöktől lángolt a víz és sziget.</l>
				</lg>
				<lg>
					<l>Hol a bájos tündérleány lakott,</l>
					<l>Csigákból volt a bűvös palota;</l>
					<l>Négy tornyot, a varázslak szögletin</l>
					<l>Négy óriásnagy csiga alkota.</l>
				</lg>
				<lg>
					<l>- Virágok nyílnak a föld kebelén,</l>
					<l>De kellemöknek el kell hullani;</l>
					<l>Nem hervadnak meg a szines csigák,</l>
					<l>A tenger tündérszép virágai.</l>
				</lg>
				<lg>
					<l>És boldog a hölgy, övé akiért</l>
					<l>Járt a vitorlás csiga képiben;</l>
					<l>Az ifju boldog, - akiért epedt:</l>
					<l>Szép tündérhölgye karjain pihen.</l>
				</lg>
				<lg>
					<l>De itt a perc, s a lágy hullámokon</l>
					<l>Repűl a boldog ifju újolag;</l>
					<l>A száraz föld kékellő partjaig</l>
					<l>Viszik hajóját a szellő, a hab.</l>
				</lg>
				<lg>
					<l>És felkiáltott, a hullámokat</l>
					<l>Egy büszke pillanattal mérve át:</l>
					<l>Az ember úr lesz a tenger felett!</l>
					<l>S járomba hajtja hánykodó nyakát!</l>
				</lg>
				<p>-</p>
				<lg>
					<l>Forró szerelme a fényes sziget</l>
					<l>Félre vonván az ifju csónakost;</l>
					<l>Tengerre szállt ismét; de a ladik</l>
					<l>Előre nagy küzdéssel jára most.</l>
				</lg>
				<lg>
					<l>A vitorlának nem volt jó szele;</l>
					<l>Az evezőt megfogta valami:</l>
					<l>Hajónyüg, amelybe zöld indáival</l>
					<l>Szokta a tengert elborítani.</l>
				</lg>
				<lg>
					<l>Hogy végezetre a szigetre ért</l>
					<l>S elmondta, mennyi bajjal küzködött,</l>
					<l>Imígy beszélt a tündérhölgy neki,</l>
					<l>Édes szerelmi aggódás között:</l>
				</lg>
				<lg>
					<l>Atyám munkája ez, szép kedvesem!</l>
					<l>Atyám szivében van szörnyű harag</l>
					<l>Szerelmünkért - s hogy csiga képiben</l>
					<l>A hajózásra tanítottalak!</l>
				</lg>
				<lg>
					<l>Nézd: e madár ember volt egykoron,</l>
					<l>S a vakmerő szárnyat költött vala:</l>
					<l>Hogy átröpűljön a nagy tengeren,</l>
					<l>S lőn a viharnak jósló madara.</l>
				</lg>
				<lg>
					<l>Egy más halandó gyors ménjére ült,</l>
					<l>Mely úszott véle e sziget felé;</l>
					<l>- Nézd: ott úszkál a kis tengeri ló, -</l>
					<l>Ménjét alóla a víz elnyelé.</l>
				</lg>
				<lg>
					<l>Buvárharangba ült a harmadik,</l>
					<l>S kutatni a mélységbe szállt alá;</l>
					<l>Ezt is, kisded csengetyü alakú</l>
					<l>Csöngérré atyám elváltoztatá.</l>
				</lg>
				<lg>
					<l>Atyám bűbájos és hatalma nagy...</l>
					<l>Haragjától ah én úgy féltelek!</l>
					<l>De most menj, menj gyorsan! mert észrevett...</l>
					<l>Szavára már jőnek felhők, szelek.</l>
				</lg>
				<lg>
					<l>Az ifju ment, és a vihar kitört,</l>
					<l>De már uton nem érte csónakát;</l>
					<l>Ki hűn szeret, mit bánja a vihart!</l>
					<l>És ő harmadszor is hajóra szállt.</l>
				</lg>
				<lg>
					<l>Vigan haladt szirt és mélység felett,</l>
					<l>Közel volt már az ösmerős sziget;</l>
					<l>A tündérhölgy látszott a part felől</l>
					<l>Ki a kedves vendégre integet.</l>
				</lg>
				<lg>
					<l>De zúdul a víz, - rendűl a ladik,</l>
					<l>Az óriás kagyló reá csapott;</l>
					<l>Nyitott teknőjét együve csuká,</l>
					<l>S öszveroppantá a kis csónakot.</l>
				</lg>
				<lg>
					<l>Az ifju sűlyed, - a tündér szorong...</l>
					<l>Hajó, hajós merűl a víz alá;</l>
					<l>De kedvesét egy perc alatt a hölgy</l>
					<l>Hajóscsigává elváltoztatá.</l>
				</lg>
				<lg>
					<l>Aztán sohajtott ajka csendesen:</l>
					<l>Igy visszatérhet, igy megmentem őt...</l>
					<l>De apja tudja, mit gondol s mivel,</l>
					<l>És haragjában zordon képet ölt.</l>
				</lg>
				<lg>
					<l>Nem mented őt meg így sem, gondolá,</l>
					<l>A törpe emberfaj nem fér-e már</l>
					<l>A szárazföld határin, hogy szeme</l>
					<l>A nagy tengeren kémlelődve jár?</l>
				</lg>
				<lg>
					<l>E vakmerő, - ki a nagy tengerek</l>
					<l>Hatalmát megrontó titokra jött;</l>
					<l>Ki romlatag ladikján legelőbb</l>
					<l>Mert vitorlázni a habok fölött:</l>
				</lg>
				<lg>
					<l>Örök hajós legyen! Hadd tartsa meg</l>
					<l>Alakját a csigának, mit visel,</l>
					<l>De a szárazt ne érje el soha,</l>
					<l>Vesződvén örök tévelygésivel.</l>
				</lg>
				<lg>
					<l>Igy szóla, és utána küldte a</l>
					<l>Festő csigáknak űző seregét,</l>
					<l>Hogy merre megy, körűlte a vizet</l>
					<l>Fekete nedvvel befecskendenék.</l>
				</lg>
				<lg>
					<l>S megy a kis gálya a sík tengeren,</l>
					<l>Szinte elfárad, úgy evez, siet;</l>
					<l>Várván: mikor merűl előtte fel</l>
					<l>Az ösmerős part, a fényes sziget?</l>
				</lg>
				<lg>
					<l>De a víz rögtön festékbarna lesz,</l>
					<l>S rosz illatú a kis hajós körűl:</l>
					<l>S ő, hogy menekjék üldözőitől,</l>
					<l>Elsűlyed s távol ismét felmerűl.</l>
				</lg>
				<lg>
					<l>Az átok megfogá: a part előtt</l>
					<l>Irányt veszítve jár, kél, tévelyeg;</l>
					<l>De a bűbájos, átkával magát</l>
					<l>S a büszke tengert rontá, verte meg.</l>
				</lg>
				<lg>
					<l>Az ember látta a hajóscsigát,</l>
					<l>Csodálta s aztán elgondolkodott...</l>
					<l>Kivágta végre a bérc fenyvesét,</l>
					<l>S hozott a vízre bárkát, csónakot.</l>
				</lg>
				<lg>
					<l>A rengeteg víz tulsó partjaig,</l>
					<l>Vészben, viharban gyors hajója szállt;</l>
					<l>Az ember úr lőn a tenger felett,</l>
					<l>S járomba hajtá hánykodó nyakát.</l>
				</lg>
				<p>-</p>
				<lg>
					<l>A tenger csendes... hullám és szelek</l>
					<l>Üvöltve egymással nem küzdenek.</l>
					<l>Egy kis teremtmény íme megjelen</l>
					<l>A csendes, síma víz-felűleten;</l>
				</lg>
				<lg>
					<l>Hat bambójával evező gyanánt,</l>
					<l>Barázdát a vizen haladva szánt;</l>
					<l>Két lepkeszárny-vitorláját pedig</l>
					<l>A gyenge szellők hajtják, lengetik.</l>
				</lg>
				<lg>
					<l>És aminő gyorsan feltűnt előbb:</l>
					<l>Most úgy bevon vitorlát, evezőt;</l>
					<l>Elsűlyed... ismét megjelen... s evez.</l>
					<l>A tengerek hajós csigája ez.</l>
				</lg>
			</div>
		</body>
	</text>
</TEI>