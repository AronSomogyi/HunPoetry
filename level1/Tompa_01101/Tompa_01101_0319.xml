<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0319" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">EPERJES.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">536</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>EPERJES.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>EPERJES.</head>
				<lg>
					<l>Meghagyta nékünk a letünt idő,</l>
					<l>Öreg regékben sok történetét,</l>
					<l>S ki hallgatózik puszta templomok,</l>
					<l>S forrás vidékin, ó romok körűl,</l>
					<l>Barlangnyilásnál, s mély vadonban:</l>
					<l>Hall sok csodás, hall sok szép dolgokat.</l>
				</lg>
				<lg>
					<l>Vak Béla jött számos kiséretével,</l>
					<l>Birodalmának felső részire,</l>
					<l>Mely fekszik a lengyel határ felé;</l>
					<l>Holott mély rengetegbe tévedett,</l>
					<l>Világtalan királlyal, a csapat;</l>
					<l>Lengyel határ felé volt hajdanában</l>
					<l>Falvak helyett erdő, s vadon csere.</l>
				</lg>
				<lg>
					<l>A forró nap délpontra hága már!</l>
					<l>Sütő sugáritól a zöld lapu</l>
					<l>Megszőkülten ereszté el magát.</l>
					<l>Elfáradott, és megszomjúhozék</l>
					<l>Hosszú járás-kelésben a király,</l>
					<l>És inni kére kísérőitől.</l>
					<l>Háromfelé szakadt most a csapat,</l>
					<l>S indúlt keresni hüs forrás-vizet,</l>
					<l>A messzezúgó erdő tájain.</l>
					<l>Bélát pedig szépen leülteték</l>
					<l>Zöld gyepre, zöld fák csendes árnyiban.</l>
				</lg>
				<lg>
					<l>Megült a fejdelem, s nem ejte szót.</l>
					<l>- Egy pár vitéz némán állott megette,</l>
					<l>Kit ott hagyott a többi őr gyanánt. -</l>
					<l>A szellő gyöngéd ujját érezé,</l>
					<l>Mely arcán símogatva elszaladt.</l>
					<l>Hallá felette a pintyek dalát,</l>
					<l>Kivette a rigó ugrásait,</l>
					<l>A fiatalok hajló ágain.</l>
					<l>Kezén pihent meg a virágkehely</l>
					<l>Nedvével megrakodva visszatérő</l>
					<l>Serény polgára a köpűnek;</l>
					<l>S eget, sem földet ő nem láthata!</l>
					<l>Országában ő leghatalmasabb</l>
					<l>És egy személyben legerőtlenebb.</l>
					<l>S miként az ülve játszó csecsemő</l>
					<l>Egy lépést sem tehet botlástalan:</l>
					<l>Hatalmas nép fölkent királya</l>
					<l>Gyámoltalan magában...!</l>
					<l>Ki országának fénye, napja:</l>
					<l>Magának éj, sötét, reggeltelen.</l>
					<l>A nép reá néz, őtet követi,</l>
					<l>Ő milliók léptének ád irányt,</l>
					<l>Ő, - kit vezethet gyönge kis fiú.</l>
					<l>És űl a fejdelem, nem ejtve szót...</l>
					<l>De lelke mély gondokkal küzködik...</l>
					<l>Hisz a király is ember!</l>
				</lg>
				<lg>
					<l>És elszéledvén tűnődése:</l>
					<l>Hozzá mászott a lusta únalom,</l>
					<l>S legyezgetvén denevér-szárnyival,</l>
					<l>Reá álmos, meleg szellőt vere.</l>
					<l>Most megösmerni vágyván helyzetét,</l>
					<l>Tapogatózni kezdett csendesen,</l>
					<l>És űlhelyét megnézte két kezével,</l>
					<l>S ott földiepret ére mindenütt,</l>
					<l>Amely a fák alatt terítve volt,</l>
					<l>Meghajlott szárán csüggve bokrosan;</l>
					<l>Érett bogyóit a szomjú király</l>
					<l>Magához vévén, epedése mult,</l>
					<l>S könnyebben várta a forrásvizet.</l>
				</lg>
				<lg>
					<l>És a nap délutánra hajlott.</l>
					<l>Kiséretéből az első csapat,</l>
					<l>- Amely először tére vissza, -</l>
					<l>Elmondta, merre járt völgyön, hegyen,</l>
					<l>Mint vergőde át a bozótokon;</l>
					<l>S elmondta, hogy forrásra nem talált</l>
					<l>A rengetegben.</l>
					<l>Megjött a második, mely távolabb volt,</l>
					<l>Hozván bőséggel szomjoltó vizet;</l>
					<l>Elmondta, hűs forrásra mint akadt</l>
					<l>Hegyoldal árnyas, szirtes öbliben;</l>
					<l>S hogyan talált rá csörrenésiről,</l>
					<l>Melyet kövecses habjával vere.</l>
					<l>Eloltá szomját legott a király.</l>
				</lg>
				<lg>
					<l>Majd nagysokára jött a harmadik,</l>
					<l>- Mely a királytól legmesszebbre járt;</l>
					<l>Vidor kedéllyel szállongott elő,</l>
					<l>És ajka tréfás, pajkos szókra nyilt.</l>
				</lg>
				<lg>
					<l>Ujját emelte rájok hadnagyuk,</l>
					<l>Intvén szemével a király felé,</l>
					<l>Mely ezt tevé: komolyság, tisztelet!</l>
					<l>De a csapat dévajkodása</l>
					<l>Meg nem szünék, de nőtt szemlátomást.</l>
					<l>S amint szemügyre vették társai</l>
					<l>A harmadik csapatnak emberit:</l>
					<l>- Csodálkodással tekintvén reájok, -</l>
					<l>Kisült, hogy mindenik boros...</l>
					<l>S azok bizonnyal mondák: hogy vizet,</l>
					<l>Nem bort ivának forrás medriből,</l>
					<l>De a csöppeknek ott, boríze volt;</l>
					<l>S lőn, hogy mindnyájan észrevétlenül</l>
					<l>Kedvet kapának, s Borkútnak nevezték</l>
					<l>A forrást, a völgy hűvös árnyiban,</l>
				</lg>
				<lg>
					<l>S mond a király: vágattassék ki a</l>
					<l>Vad erdő, ülhelyem körül!</l>
					<l>Hol hűsítő, érett bogyóival,</l>
					<l>Talála földiepret két kezem,</l>
					<l>Mely kinzó szomjamat megenyhité.</l>
					<l>Épüljön város a vadon helyén</l>
					<l>S emlék gyanánt a történet felől:</l>
					<l>Eperjes légyen ő neve!</l>
				</lg>
				<lg>
					<l>Ugy lőn, miként mondotta a király.</l>
					<l>Kiirtatván idővel a vadon,</l>
					<l>Megnépesült vak Béla ülhelye;</l>
					<l>S eperszemet viselve címerében,</l>
					<l>Épűle város, és áll e napig.</l>
					<l>Határiban - kárpótlásul talán,</l>
					<l>A szőlő borhozó gerézdiért</l>
					<l>A régi forrás,</l>
					<l>Borkút, borízű nedvével buzog fel. -</l>
				</lg>
			</div>
		</body>
	</text>
</TEI>