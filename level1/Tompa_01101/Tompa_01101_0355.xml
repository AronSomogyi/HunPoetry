<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0355" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ÖZVEGY ÉS FIAI.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">481</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ÖZVEGY ÉS FIAI.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ÖZVEGY ÉS FIAI.</head>
				<lg>
					<l>‘Szegény árva vagyok, az Isten is látja.</l>
					<l>Bus özvegységemnek egyetlen istápja,</l>
					<l>Szerelmes gyermekem!</l>
					<l>Amikor látom, hogy katonának készűlsz:</l>
					<l>Majd kétségbe esem!’</l>
				</lg>
				<lg>
					<l>»Isten, az özvegyek és az árvák atyja,</l>
					<l>Kigyelmedet, édes szülém el nem hagyja,</l>
					<l>De nékem menni kell...!«</l>
					<l>S könyhullatás között nyakába borulván,</l>
					<l>Az özvegy így felel:</l>
				</lg>
				<lg>
					<l>‘Tíz esztendeje mult, hogy szegény bátyádat</l>
					<l>Olaszország felé vitték katonának,</l>
					<l>Azóta oda van...</l>
					<l>Most meg te is elmégy, te is oda maradsz...</l>
					<l>S nem lesz nekem fiam!’</l>
				</lg>
				<lg>
					<l>»Ne féljen! még meg sem álmodja azt kelmed</l>
					<l>Hófehér paripán mikor itthon termek</l>
					<l>Bátyámmal mint a szél...!</l>
					<l>Azt megbecsűljük... szárazzal, meleggel</l>
					<l>Eltartjuk, míg csak él!«</l>
				</lg>
				<lg>
					<l>Könybe s imádságba merűl a jó özvegy;</l>
					<l>Míg éjjel a fiú egy tábortűzhöz megy; -</l>
					<l>»Jó estét vitézek!«</l>
					<l>Jól megtermett legény...! az öreg katonák</l>
					<l>Mind szemébe néznek.</l>
				</lg>
				<lg>
					<l>Adjon Isten! mondák, - egy pedig rá kiált:</l>
					<l>Mit keresel öcsém? »Kardot meg paripát!«</l>
					<l>Katonás a válasz...!</l>
					<l>Ember vagy atyafi, akárhol termettél!</l>
					<l>Lesz minden, csak válassz!</l>
				</lg>
				<lg>
					<l>Másnap, midőn szépen meghasadt a hajnal:</l>
					<l>Bátor legényünk a huszárok közt nyargal,</l>
					<l>S felette lobogván</l>
					<l>A szélben a zászló: szeme lángol, - mellén</l>
					<l>Megszükűl a dolmány.</l>
				</lg>
				<lg>
					<l>Ért azután harcot és viszontagságot,</l>
					<l>Soha meg nem szaladt, sok embert levágott,</l>
					<l>S mihelyt kardot ránta:</l>
					<l>Olyan lett kezében mindjárt, mint a fürész, -</l>
					<l>Már a kard nem állta!</l>
				</lg>
				<lg>
					<l>Mikor zászlót látott város, falu tornyán,</l>
					<l>Mely neki nem tetszett, - kiáltott mogorván</l>
					<l>A harangozónak:</l>
					<l>Bevedd azt a ponyvát! - mert mindjárt kirántom</l>
					<l>A tornyot alólad!</l>
				</lg>
				<lg>
					<l>Szerették pajtási, ha bús volt is néha,</l>
					<l>Mert máskép mindig kész volt nála a tréfa;</l>
					<l>S hol kvártélyba szállott,</l>
					<l>Három-négy nap múlva, midőn elbucsúzott:</l>
					<l>Már megsiratták ott!</l>
				</lg>
				<lg>
					<l>De ím a Dunánál nagy ütközet készűl,</l>
					<l>Hatalmas erő áll szemközt mindkét részrül;</l>
					<l>Mind a két táborban</l>
					<l>A kemény csatákban megedzett vitézek</l>
					<l>Lelke, java ott van.</l>
				</lg>
				<lg>
					<l>Ott a bátor lovas kardjával kezében,</l>
					<l>A szuronyos gyalog rohamra van készen;</l>
					<l>Még csendesen állnak...</l>
					<l>De látszik szemökből, hogy dus aratása</l>
					<l>Lesz ma a halálnak.</l>
				</lg>
				<lg>
					<l>Azonban az ágyu egy részről megszólal,</l>
					<l>S mennydörögve felel rá a másik oldal;</l>
					<l>Közelébb, közelébb...!</l>
					<l>Melegszik a csata, szurja-vágja egymást</l>
					<l>A harcedzette nép.</l>
				</lg>
				<lg>
					<l>Most lelte meg a mi legényünk is párját...!</l>
					<l>Ő is lovas, az is...! egymást jól bevárják,</l>
					<l>Akkor összevágnak;</l>
					<l>Már mindkettő lankad, - de még egy sebbel sem</l>
					<l>Árthatott egymásnak.</l>
				</lg>
				<lg>
					<l>Eddig a kar vivott, most már kezd a harag</l>
					<l>Egymásra szikrázó szemmel pillantanak. -</l>
					<l>Egy percig szótlanul</l>
					<l>Küzdenek, - és akkor mindkettő lováról</l>
					<l>Halálsebben lehull...</l>
				</lg>
				<lg>
					<l>... És most egymás felé nyulnak ki kezeik...</l>
					<l>A halálnak révén egymást megismerik</l>
					<l>Az édes testvérek...</l>
					<l>Ah sors! lábad alatt a szegény halandó</l>
					<l>Olyan, mint egy féreg!!</l>
				</lg>
				<lg>
					<l>Hát a szegény özvegy? amikor csak ráér:</l>
					<l>Buzgón imádkozik két kedves fiáér...</l>
					<l>Várja őket - s boldog!</l>
					<l>Azonban egy napon roszúl lesz hirtelen</l>
					<l>S félre beszél rólok.</l>
				</lg>
				<lg>
					<l>Éjfélkor felkiált: ah, fiaim jőnek...!</l>
					<l>Fehér paripája van mindakettőnek,</l>
					<l>Nézzétek csak... amott!</l>
					<l>Azzal lehanyatlik kiterjesztett karja,</l>
					<l>Megnémul, és - halott!</l>
				</lg>
				<lg>
					<l>Ne félj szegény asszony! két kedves gyermeked,</l>
					<l>Kikért ugy fájt szived, kiket ugy szeretett:</l>
					<l>Most már föltalálja...</l>
					<l>Hozzád sietnek ők... viszi a halálnak</l>
					<l>Fehér paripája!</l>
				</lg>
			</div>
		</body>
	</text>
</TEI>