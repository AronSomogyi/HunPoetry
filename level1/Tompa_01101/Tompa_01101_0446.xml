<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0446" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">MOHOS.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">822</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>MOHOS.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>MOHOS.</head>
				<lg>
					<l>A bérces Gömörben nem nagy hegy a Mohos,</l>
					<l>Rajta nincs régi vár, nemes vad sem honos;</l>
					<l>De ingó semlyékes láp van a tetején,</l>
					<l>Ez ingó láp felől szóland az én regém.</l>
				</lg>
				<lg>
					<l>Szegény ember jöve valahonnan régen,</l>
					<l>S kinézvén a helyet a halmos vidéken:</l>
					<l>Meggyújtá az erdőt s ortott... minden módon</l>
					<l>Erőt akart venni cserjén és bozóton.</l>
				</lg>
				<lg>
					<l>Majd fecske módjára, a serény új gazda</l>
					<l>A hegy oldalához sárkunyhót ragaszta;</l>
					<l>És mivelhogy erős akarattal győzte:</l>
					<l>Egy süveg buzácskát a földbe tett őszre.</l>
				</lg>
				<lg>
					<l>És felvitte Isten a dolgát idővel.</l>
					<l>- A terepély cser is vesszőszálból nő fel. -</l>
					<l>Mikorra megvénült: keze között a föld,</l>
					<l>Szőlőhegy, rét s erdő egész határra tölt.</l>
				</lg>
				<lg>
					<l>Álltak oldalánál erős felnőtt fiak,</l>
					<l>Számos csemetéje lévén mindannyinak;</l>
					<l>Sugár fiatalok, teljes nyiló rózsák,</l>
					<l>Egy sereg iskolás, egy sereg apróság.</l>
				</lg>
				<lg>
					<l>Az öreg térdére három-négy is mászik,</l>
					<l>Szegény! azt sem tudja néha, melyik másik?</l>
					<l>De szemén buzog föl szivéből a hála,</l>
					<l>Magát bennök harmad- negyedizig látva.</l>
				</lg>
				<lg>
					<l>És ennyi léleknek ad lakást egy hajlék,</l>
					<l>A boldogság eljött, hogy ő is ott lakjék -</l>
					<l>Nincs köztök perpatvar, egymással megférnek,</l>
					<l>Hirét sem hallották a külön kenyérnek.</l>
				</lg>
				<lg>
					<l>De mint a buzában, bár jó magot vetnek,</l>
					<l>Óhatatlan, hogy ne legyen konkoly s lednek:</l>
					<l>Titkos rosz cél ejti a fiakat gondba,</l>
					<l>Osztozzunk! ez a cél, de még nincs kimondva.</l>
				</lg>
				<lg>
					<l>Látását, hallását kezdé bár veszteni:</l>
					<l>Élesek az öreg lelkének szemei;</l>
					<l>Mindent tud, mindent lát, de szépen elvárja,</l>
					<l>Mig körűlte lészen népének mindnyája.</l>
				</lg>
				<lg>
					<l>S egy szép ünnepnapon szeliden megszólal:</l>
					<l>A kegyelmes Isten megáldott sok jóval!</l>
					<l>De birnám bár felét a széles világnak,</l>
					<l>Több a szép egyesség, melyben élni látlak!</l>
				</lg>
				<lg>
					<l>Maradjatok is így, gyermekeim, holtig!</l>
					<l>Sok felé a sok is könnyen elkallódik;</l>
					<l>De áldott a sok kéz és az egy akarat,</l>
					<l>Igaz volt ez a szó és igaz is marad!</l>
				</lg>
				<lg>
					<l>Mi jót tesz sok apa számos gyermekével:</l>
					<l>Vagyonkáját köztök diribolván széjjel!?</l>
					<l>Néhány barázda jut, egyik sem tud élni,</l>
					<l>Amennyi együtt volt, külön csak felényi.</l>
				</lg>
				<lg>
					<l>Ha beteg lesz egyik, ha tűz vagy dög által</l>
					<l>Hátra megy: a bajból soha ki nem lábal;</l>
					<l>A szegény irigy lesz, a gazdag fenlátó,</l>
					<l>Elfordul, elhivel annyi szív egymástól...!</l>
				</lg>
				<lg>
					<l>S most átvitte az agg másra a beszédet,</l>
					<l>Nehogy elárulja, hogy szivökbe nézett;</l>
					<l>A fiak hallgattak... nem volt még szokásban:</l>
					<l>Ketté vágni a szót vén apák szájában.</l>
				</lg>
				<lg>
					<l>De jött az öregre a halálos este,</l>
					<l>- Szebb élet kezdete, aki jól kereste -</l>
					<l>Nagy búbánat mellett a fiak szivében,</l>
					<l>Az elaltatott vágy van ébredőfélben.</l>
				</lg>
				<lg>
					<l>Osztozzunk...! osztozzunk...! fejökben csak ez volt</l>
					<l>Ha nem akarják is, mindig hallják e szót;</l>
					<l>A gyászos harangszó, a sir kongó öble:</l>
					<l>Osz-toz-zunk! osz-toz-zunk! ezt veri fülökbe.</l>
				</lg>
				<lg>
					<l>S a temetés után alig mult el egy hét,</l>
					<l>Hozzáfogtak, - kiki ohajtván örökjét;</l>
					<l>Hanem a sok hancsik, a sok mesgye, csóva,</l>
					<l>Nyil, toldás és becsű, mind csak nem visz jóra.</l>
				</lg>
				<lg>
					<l>Valamennyi testvér jámbor, engedékeny,</l>
					<l>Nem pöröl egy tinón, vagy egy kaszás réten;</l>
					<l>Azzal egyik se lesz gazdag, de el se fogy!</l>
					<l>Tudj’ Isten, az osztály még is nem ment sehogy...!</l>
				</lg>
				<lg>
					<l>Kihuztak azután egy nagy hosszu láncot,</l>
					<l>A két vonó cseléd immár nem is látszott;</l>
					<l>De meg se mozdult még a lánc másik vége, -</l>
					<l>Elszakadt...! de hogyan? hisz erő sem érte...</l>
				</lg>
				<lg>
					<l>A lábas jószággal gyült meg aztán a baj,</l>
					<l>De mégis, úgy ahogy, megosztoztak avval;</l>
					<l>Mind ki volt szaggatva, mind külön volt hányva,</l>
					<l>Hat szép páros tulok maradt csupán hátra.</l>
				</lg>
				<lg>
					<l>Szarvok hosszu, fényes, - mint a hal kövérek,</l>
					<l>A ma leesett hó nem lehet fehérebb;</l>
					<l>Nincsen alábbvaló, nincsen köztök szebbik,</l>
					<l>S mi türés-tagadás, a fiaknak tetszik!</l>
				</lg>
				<lg>
					<l>Hozzá kivált hárman nagyon ragaszkodnak...</l>
					<l>Egyet mondok testvér! verjük a Mohosnak!</l>
					<l>Melyikünké legyen? határozzon a hely,</l>
					<l>Hol jóllakás után delelni meghever.</l>
				</lg>
				<lg>
					<l>És aki nyertes lesz, igazítsa köztünk</l>
					<l>Az örökség dolgát, mellyel ugyan küzdünk;</l>
					<l>Ahogy mit jónak lát s fordít az osztályon:</l>
					<l>Huzalkodás nélkül kiki hozzá álljon!</l>
				</lg>
				<lg>
					<l>S a hat tulok, mintha tudná, mit beszéltek,</l>
					<l>Farkához rugdosva ront az erdőségnek;</l>
					<l>Bőgnek, öklelőznek, a földet kaparják,</l>
					<l>De jó kedv okozza mindezt, nem a vadság!</l>
				</lg>
				<lg>
					<l>S bár a kolompszóról megtudni nem nehéz</l>
					<l>Mely tájon a jószág? s legel vagy heverész?</l>
					<l>De mégis a dolgot közelebbről látni:</l>
					<l>Indul a rokonság s egy sereg kiváncsi.</l>
				</lg>
				<lg>
					<l>S mig az érdekeltek szótlan mennek elől,</l>
					<l>Erős bizonyozás van a nyertes felől.</l>
					<l>A tetőn hever meg! de biz az oldalon!</l>
					<l>Ott is az északin, ahol hüvös vagyon!</l>
				</lg>
				<lg>
					<l>És amint elérik a hegynek gerincét,</l>
					<l>A megizzadt csapat még alig tekint szét:</l>
					<l>Kolompszó és bőgés hallatszik jó távol...</l>
					<l>Aztán semmi nesz, - csak a harkály kopácsol.</l>
				</lg>
				<lg>
					<l>A csapat mind a két hegyoldalt bejárja,</l>
					<l>De a hat tuloknak nem akad nyomára;</l>
					<l>Aztán a tetőre hatolnak fel többen,</l>
					<l>De aki odaér, némán visszahökken.</l>
				</lg>
				<lg>
					<l>Hol ezelőtt nem volt csupán avar, cserje:</l>
					<l>Mély, süppedékes láp támadott egyszerre;</l>
					<l>Ingó bajnokfűvel, kákával takarva...</l>
					<l>Elnyelte a tulkot, imé ott a szarva...</l>
				</lg>
				<lg>
					<l>Erre hazatértek, - de részét kivenni</l>
					<l>E csuda láttára nem akarta senki!</l>
					<l>Hanem egész család szépen együtt maradt,</l>
					<l>S áldott lőn a sok kéz és az egy akarat.</l>
				</lg>
				<lg>
					<l>Ha éjjel mély zúgást hallat a hegyoldal,</l>
					<l>- Aminőt egyedűl a földön fekvő hall, -</l>
					<l>Mond a pásztor: meghal rövid nap valaki,</l>
					<l>S osztály lesz..... bömbölnek a Mohos tulkai.</l>
				</lg>
			</div>
		</body>
	</text>
</TEI>