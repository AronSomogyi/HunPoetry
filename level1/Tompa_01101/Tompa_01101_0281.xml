<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0281" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A GÁLYARAB FOHÁSZA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">321</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A GÁLYARAB FOHÁSZA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A GÁLYARAB FOHÁSZA.</head>
				<lg>
					<l>Ég s föld erős Ura, látom hatalmadat!</l>
					<l>Midőn zug a vihar, melyet fuvalla szád,</l>
					<l>A tenger forr, üvölt, - a hab heggyé dagad,</l>
					<l>És martaléka lész a védtelen naszád.</l>
					<l>Mig a szem elvakúl, a szív-ütés megáll,</l>
					<l>Villámos fellegek gyors csattanásinál.</l>
				</lg>
				<lg>
					<l>Látom haragodat. - Látom jó kedvedet,</l>
					<l>A békén mosolygó reggelnek idején;</l>
					<l>A part virít, mosolyg, - zöld lombja integet,</l>
					<l>Fény s nyúgalom van a bősz háborgás helyén;</l>
					<l>De a csend gyönyöre, a vész rémségei</l>
					<l>Lelkemet csak alig birják érinteni.</l>
				</lg>
				<lg>
					<l>Oh mert én rab vagyok, - megláncolt gályarab,</l>
					<l>Éltem, vérem s erőm a más tulajdona;</l>
					<l>Bírám a porkoláb, törvényt korbácsa szab,</l>
					<l>Mit, hogy serény, hálás és hű legyek, fona.</l>
					<l>És ő csudálkozik s felbőszül ellenem,</l>
					<l>Hogy szépnek, boldognak nem vallom életem.</l>
				</lg>
				<lg>
					<l>Tűrök sokat, nagyot, - és tűrnek társaim, -</l>
					<l>Vérzünk, de hallgatunk, - sulyos, de evezünk;</l>
					<l>Ha vad vihar forgat habok torlásain,</l>
					<l>S nyög a tanácstalan réműlet: elveszünk!</l>
					<l>Ha örvény és halál tátongnak fel vadúl:</l>
					<l>A gyarló nép s hajó általunk szabadúl.</l>
				</lg>
				<lg>
					<l>Mi küzdünk, hatolunk nagy messze partokig.</l>
					<l>A bálványért, melyet a szív kincsnek nevez;</l>
					<l>És sűlyedésig a hajó megrakodik...</l>
					<l>Dőzsölni el, haza! rab, most evezz, evezz!</l>
					<l>S mig a merény dicse, a kéj, a kincs övék:</l>
					<l>Guny és sovány falat azé, ki küzködék.</l>
				</lg>
				<lg>
					<l>Mindez gyötrő s nehéz; - mégsem fohászkodom</l>
					<l>Könnyítésért hozzád, létünk erős Ura!</l>
					<l>Hogy tunyán meg birjak nyugodni sorsomon,</l>
					<l>S könnyen lépjek vele öngyilkos alkura.</l>
					<l>Inkább legyen keblem tenger, mely forr, zajog,</l>
					<l>Tartsák ébren, lázban örvények s viharok.</l>
				</lg>
				<lg>
					<l>Old fel, ha már elég s bölcs célod engedi;</l>
					<l>Ha nem: gyötrelmitől rabságom meg ne foszd,</l>
					<l>Lelkem marcongja kín, testem lánc kezdje ki,</l>
					<l>Mert jaj nekem, mihelyt megszokom a gonoszt!</l>
					<l>Mig rab vagyok; legyek rab, de rab igazán,</l>
					<l>Tessék a szó, ha szid, és boszantson, ha szán. -</l>
				</lg>
				<lg>
					<l>Oh Uram, hívlak a viharban titkosan!</l>
					<l>Téged keres forró ajkimról a fohász;</l>
					<l>Roskadnak térdeim, reám hullám zuhan;</l>
					<l>De nem csügged szivem, hitem nem tétováz.</l>
					<l>Mig az itéletre eljösz hát Istenem:</l>
					<l>Csak azt, hogy rab vagyok, ne hadd felejtenem!</l>
				</lg>
			</div>
		</body>
	</text>
</TEI>