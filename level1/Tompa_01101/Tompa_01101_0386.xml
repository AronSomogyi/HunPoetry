<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0386" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ŐSZI KIKIRICS.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">558</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ŐSZI KIKIRICS.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ŐSZI KIKIRICS.</head>
				<lg>
					<l>‘Légy üdvöz, jó természet,</l>
					<l>Édes szülőanyánk!</l>
					<l>Nyájas szerelmed árad</l>
					<l>Kikeletkor reánk!</l>
				</lg>
				<lg>
					<l>Mi vagyunk a kinyilt föld</l>
					<l>Első virágai,</l>
					<l>Hozzánk jön a legelső</l>
					<l>Szellőcske játszani.</l>
				</lg>
				<lg>
					<l>Az égnek tiszta mézét:</l>
					<l>Az édes harmatot,</l>
					<l>Testvérink közt először</l>
					<l>Velünk kóstoltatod!</l>
				</lg>
				<lg>
					<l>A csillogó verőfény,</l>
					<l>Mely reszketőn ölel:</l>
					<l>Meleg csókját, szerelmét</l>
					<l>Mással nem osztja fel.</l>
				</lg>
				<lg>
					<l>Alusznak a virágok,</l>
					<l>Mi már ébren vagyunk!</l>
					<l>A bérc mogorva képe</l>
					<l>Megenyhül általunk,</l>
				</lg>
				<lg>
					<l>Mi, mintha nyelve volnánk</l>
					<l>A jó földnek, ki szól:</l>
					<l>A közelgő tavasznak</l>
					<l>Tündéri bájiról.</l>
				</lg>
				<lg>
					<l>Légy üdvöz, jó természet,</l>
					<l>Édes szülő anyánk!</l>
					<l>Nyájas kegyelmed árad</l>
					<l>Kikeletkor reánk!</l>
				</lg>
				<lg>
					<l>Ifju kikircsek ajkán</l>
					<l>Igy hangozott a dal,</l>
					<l>Eggyé olvadva a táj</l>
					<l>Lassú fuvalmival.</l>
				</lg>
				<lg>
					<l>Igy örvend a szelid nép,</l>
					<l>De van: ki bús, beteg,</l>
					<l>Nem mondja a tavaszdalt,</l>
					<l>Melyet mond a sereg. -</l>
				</lg>
				<lg>
					<l>Hát a piros virággal</l>
					<l>Szomszéd a halavány?</l>
					<l>Vagy együtt jár a fénnyel</l>
					<l>Testvér gyanánt az árny?</l>
				</lg>
				<lg>
					<l>Nincs boldogság, amelynek</l>
					<l>Ne volna bánata!?...</l>
					<l>És szól a bús kikircsek</l>
					<l>Békételen hada:</l>
				</lg>
				<lg>
					<l>»Oh hadd emésszen a bú:</l>
					<l>Csak jól teszen velünk!</l>
					<l>Hervaszd, hervaszd, enyészet,</l>
					<l>Megútált életünk!</l>
				</lg>
				<lg>
					<l>S te jó anyánk, természet!</l>
					<l>Gyöngéd szülötteid,</l>
					<l>Kik más vidékre vágynak:</l>
					<l>Meddig felejted itt?</l>
				</lg>
				<lg>
					<l>A völgy lepkéje járhat</l>
					<l>A bércen szabadon;</l>
					<l>Más tájra megy lakozni</l>
					<l>A lanyha fúvalom;</l>
				</lg>
				<lg>
					<l>A csermely, aki szirtek</l>
					<l>Forrásiból fakad:</l>
					<l>A völgyön fut s bejárja</l>
					<l>A rónatájakat.</l>
				</lg>
				<lg>
					<l>S szegény virágnak innen</l>
					<l>Mozdulni sem lehet!</l>
					<l>Ah szép szabad világ!... itt</l>
					<l>Gaz, cserje eltemet!</l>
				</lg>
				<lg>
					<l>Oh végy fel minket innen,</l>
					<l>Szelíd anyánk keze!</l>
					<l>Gyökünk a sík mezőség</l>
					<l>Hantjába téve le;</l>
				</lg>
				<lg>
					<l>Ott óhajtunk mi lakni,</l>
					<l>S éltünk virulata:</l>
					<l>Ne a tavaszban légyen</l>
					<l>Mikép eddig vala;</l>
				</lg>
				<lg>
					<l>Midőn sárgulva kezd a</l>
					<l>Fák lombja hullani:</l>
					<l>Legyünk a csendes ősznek</l>
					<l>Nyiló virágai!</l>
				</lg>
				<lg>
					<l>Ha van virág, mit a kéz</l>
					<l>Rengő bölcsőre szed,</l>
					<l>Felékesitni a szép</l>
					<l>Ifjú természetet:</l>
				</lg>
				<lg>
					<l>Legyen a virág az ősznek</l>
					<l>Borongós idején,</l>
					<l>Koszorú a koporsón</l>
					<l>S a haldokló fején!«</l>
				</lg>
				<lg>
					<l>És mig ekkép beszéltek</l>
					<l>A békétlenkedők:</l>
					<l>Gyorsan megnyilt alattok</l>
					<l>És elnyelé a föld.</l>
				</lg>
				<lg>
					<l>Majd elvirult az élet</l>
					<l>Megért az uj kalász;</l>
					<l>Zörögve ing a kóró,</l>
					<l>Melyet szél karja ráz.</l>
				</lg>
				<lg>
					<l>S zöld köntös fedve gyöngéd</l>
					<l>Alakjok melegen:</l>
					<l>Kibujtak a kikircsek</l>
					<l>Az őszi téreken.</l>
				</lg>
				<lg>
					<l>Hideg kő s cserje által</l>
					<l>Most eltemetve nincs;</l>
					<l>Körűle sik, szabad tér...</l>
					<l>És boldog a kikircs:</l>
				</lg>
				<lg>
					<l>»Légy üdvöz, jó természet,</l>
					<l>Édes szülő anyánk!</l>
					<l>Az ősz virági lettünk,</l>
					<l>Tágas tér lett hazánk.</l>
				</lg>
				<lg>
					<l>Mi szép itt s így az élet:</l>
					<l>A lomb zizegve hull...</l>
					<l>Halkan bucsúzik a szél</l>
					<l>Hű játszó-társitul.</l>
				</lg>
				<lg>
					<l>Ha a sápadt világon</l>
					<l>Nyájas napfény dereng:</l>
					<l>A szivnek érzeménye</l>
					<l>Fájó, fájó, de szent!</l>
				</lg>
				<lg>
					<l>Ábrándiban a lélek</l>
					<l>Ah szinte megszeret:</l>
					<l>Halavány arcu szép hölgy,</l>
					<l>Enyészet, tégedet!</l>
				</lg>
				<lg>
					<l>Légy üdvöz, jó természet</l>
					<l>Mi meghallgattatánk!</l>
					<l>Ah!... csak e szörnyü köntöst</l>
					<l>Ne adtad volna ránk!</l>
				</lg>
				<lg>
					<l>Nem látja tőle senki</l>
					<l>Karcsúdad termetünk:</l>
					<l>A lomb zöld tengerében</l>
					<l>Egész elsűlyedünk!«</l>
				</lg>
				<lg>
					<l>És a földből feléjök</l>
					<l>Egy halk szózat hatott:</l>
					<l>Miért vágytok levetni</l>
					<l>A jó ruházatot?</l>
				</lg>
				<lg>
					<l>Békétlenek! hisz a lomb</l>
					<l>Mely zöldelőn befed:</l>
					<l>Pirosló arcotokhoz</l>
					<l>Díszűl teremtetett.</l>
				</lg>
				<lg>
					<l>Késő ősznek leányi!</l>
					<l>Titeket e meleg</l>
					<l>Köntös nélkűl az éjben</l>
					<l>Dér és fagy ölne meg!</l>
				</lg>
				<lg>
					<l>És ők meg nem nyugodva</l>
					<l>A földnek szózatán:</l>
					<l>Bánattal haltanak meg</l>
					<l>Kevéssel azután.</l>
				</lg>
				<lg>
					<l>De amint uj tavasz jött:</l>
					<l>Egész ruhátlanul</l>
					<l>Bujtak fel a kikircsek</l>
					<l>Az őszi hant alul.</l>
				</lg>
				<lg>
					<l>Kikeletkor, magában</l>
					<l>Zöldül ki a levél.</l>
					<l>- A természet kezében</l>
					<l>Nem veszvén semmi el. -</l>
				</lg>
				<lg>
					<l>De a nappal ködös, bús;</l>
					<l>Az éj deres, hideg;</l>
					<l>A rét végső virága</l>
					<l>Fázlódva didereg.</l>
				</lg>
				<lg>
					<l>Nem érzi most az ősznek</l>
					<l>Mosolygó örömit;</l>
					<l>Beteg lesz, végre meghal...</l>
					<l>És élte oly rövid!...</l>
				</lg>
				<lg>
					<l>A bús kikircs s az ősznek</l>
					<l>Derengő napjai:</l>
					<l>Mosolygó szép tavasznak</l>
					<l>Halvány viszhangjai!</l>
				</lg>
			</div>
		</body>
	</text>
</TEI>