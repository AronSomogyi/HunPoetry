<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0429" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A FÉLKEZŰ KOLDUS.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1210</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A FÉLKEZŰ KOLDUS.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A FÉLKEZŰ KOLDUS.</head>
				<lg>
					<l>Tiszteld atyádat és anyádat!</l>
					<l>Ez az isten parancsolatja:</l>
					<l>Szived is a háládatosság</l>
					<l>Erre inti, erre nógatja.</l>
					<l>Ez intést én hiven megőrzöm,</l>
					<l>Hogy jól legyen dolgom e földön!</l>
				</lg>
				<lg>
					<l>Hogy szép időt érj, amidőn már</l>
					<l>Hajad, mint az ezüst fehérlik,</l>
					<l>Hogy tartsanak majd tiszteletben</l>
					<l>A fiak s unokák mind végig,</l>
					<l>Ne légyen ez feledve nálad:</l>
					<l>Tiszteld atyádat és anyádat!</l>
				</lg>
				<p>-</p>
				<lg>
					<l>Jól emlékeznek még a Duna mellékén</l>
					<l>Egy vén emberre, ki koldulásból élvén:</l>
					<l>Volt a jámbornak egy különös szokása,</l>
					<l>Hogy az alamizsna meg nem maradt nála.</l>
					<l>Hanem azon módon amint kezébe jött,</l>
					<l>Széjjel-osztotta azt a gyermekek között;</l>
					<l>S el nem mult, hogy hozzá ily mondást ne tegyen:</l>
					<l>Tiszteljed atyádat, anyádat, gyermekem!</l>
				</lg>
				<lg>
					<l>De mindezt mívelni hogy mi okból szokta?</l>
					<l>Vagy régen jutott-e s mikép koldusbotra?</l>
					<l>Hogy hivják? merre van lakja, szülőfölde?</l>
					<l>Azt sohasem birták kivenni belőle.</l>
					<l>A keze felől is tudakozták váltig,</l>
					<l>- Mivel a jobb karja el volt esve vállig -</l>
					<l>Volt-e felesége, gyermeke is él tán?</l>
					<l>Hanem ő mindenre fejét rázta némán.</l>
					<l>A sok unszolásnak így véget vetettek,</l>
					<l>Látván, hogy elméje hibás az öregnek.</l>
				</lg>
				<lg>
					<l>Egyszer csak elmaradt, - elmaradt végképen,</l>
					<l>Jobb helyet keresvén a sírnak ölében,</l>
					<l>Holott nyugodalmat találnak, valakik</l>
					<l>Oda menvén, lesznek az itélet napig;</l>
					<l>És végórájában az esze megtére,</l>
					<l>Mint a borongós nap kitisztul estére:</l>
					<l>Megnyugodt, kibékült a halálos ágyon,</l>
					<l>És hogy sírjába is a hit karján szálljon,</l>
					<l>Papot kért; a nyavalyás élte történetit</l>
					<l>Akkor fedezte fel, mely itt következik:</l>
				</lg>
				<lg>
					<l>Vagyonos Pál, mert igy hítták az öreget,</l>
					<l>Akkor mintegy harminc esztendős lehetett:</l>
					<l>Hogy özvegyen maradt s két gyermek árván,</l>
					<l>Feleséget s anyát korán sírba zárván.</l>
					<l>Dolgos, takarékos, szelid volt az asszony,</l>
					<l>Ki inkább türt, mintsem perpatvart támasszon;</l>
					<l>Pál nehéz erkölcsét szépen tartá féken,</l>
					<l>- Szelidséggel a nő mindig többre mégyen! -</l>
					<l>Két fiát nevelte hasznos erkölcsökben,</l>
					<l>Buzgalma, hűsége semmiben nem csökken;</l>
					<l>S ugyan virágzott is Vagyonos Pál háza,</l>
					<l>Hejh, mert a jó asszony nagy isten-áldása!</l>
				</lg>
				<lg>
					<l>De bezzeg, mihelyt a jó asszony sírba ment,</l>
					<l>Felfordult egész ház, megváltozott a rend;</l>
					<l>Kikre, mint két szeme fényére vigyázott:</l>
					<l>Leve a két fiú rendetlen és vásott.</l>
					<l>Mert jaj a gyermeknek akkor és idővel,</l>
					<l>Ki nem édes anyja szárnya alatt nő fel!</l>
					<l>Midőn az anyai szeretet melege,</l>
					<l>Szépet, jót ki nem fejt benne jó-eleve.</l>
					<l>Mikor kézről kézre megy a szegény árva,</l>
					<l>Vagy rideg rokonhoz, vagy idegen házba.</l>
				</lg>
				<lg>
					<l>Öreg édes anyja, darab idő óta</l>
					<l>Ott volt ugyan Pálnál, de bár ne lett volna!</l>
					<l>Mert Pál nem jól bánván az édesanyjával:</l>
					<l>Gyermekinek adott rosz példát az által.</l>
					<l>Oh, ti szülék, szülék! bizony nem tudjátok,</l>
					<l>Mily szörnyű büntetés készül lassan rátok:</l>
					<l>Vén apák- s anyákkal bánván méltatlanúl...</l>
					<l>Hisz a gonosz példán gyermeketek tanúl!</l>
					<l>S midőn megvénhesztek, a roszat, idővel</l>
					<l>Visszaadja néktek, vissza hét tetővel!</l>
					<l>Igy terjed a gonosz, s firól-fira menvén,</l>
					<l>Sok házat megemészt, mint az eleven szén.</l>
					<l>Bekap oda a bűn, szétvonás, irígység,</l>
					<l>A lakóknak éltét hogy megkeserítsék.</l>
					<l>Testvér testvér ellen, gyülőlködő Kain,</l>
					<l>S romlás a ház lelki és testi javain.</l>
				</lg>
				<lg>
					<l>Igy állott a dolog a Vagyonos-háznál,</l>
					<l>Fájdalom! a roszban nagyon elmerült Pál!</l>
					<l>Ott lehet felőle család és gazdagság,</l>
					<l>Rosz cimborák s bor közt vesztegeti magát!</l>
					<l>De e mellett az volt a legnagyobb bűne:</l>
					<l>Öreg édes anyját hogy meg nem becsűlte;</l>
					<l>Belé-kapcáskodott, korholta ok nélkűl,</l>
					<l>Sovány falatját is kapta, szegény, kéztűl.</l>
					<l>Sokat szerzett, mégis szűket látott sokban,</l>
					<l>Tépett a ruhája, a szive még jobban!</l>
					<l>Saját édes fia, kit szült a világra:</l>
					<l>Hosszú életét is a fejéhez vágja!</l>
					<l>Nem volt az a csufság, becstelen nevezet,</l>
					<l>Gúny. átok, szidalom, amit nem szenvedett,</l>
					<l>Mindezt úgy szórták rá fiának ajkai,</l>
					<l>Hogy még a földnek is nehéz volt tartani.</l>
				</lg>
				<lg>
					<l>Mignem végezetre, már miért, miért nem?</l>
					<l>De felbőszűlt reá irtózatosképen,</l>
					<l>S édes anyját ki volt hatvanan felűl:</l>
					<l>Összetörte, verte, gazul, kegyetlenűl.</l>
					<l>Gyermekei látták az apának tettét,</l>
					<l>De már elfásulva, mindazt fel sem vették;</l>
					<l>Az öreg pedig sírt, hosszú éjtszakákon:</l>
					<l>Jövel, jövel hamar én csendes halálom!</l>
					<l>Igy multak a napok, igy multak az évek,</l>
					<l>A Pál gyermekei immár megnövének:</l>
					<l>Megnőttek az igaz, de a derék testben</l>
					<l>Maradt szív és lélek bután és üresen.</l>
					<l>Mit is tanulnának az olyan apátúl,</l>
					<l>Akit szűlt az anya önéltére átkúl?</l>
					<l>S igy amiképen fogy a jó erkölcs Pálnál:</l>
					<l>Akkép fogy a vagyon, és a ház alább száll.</l>
				</lg>
				<lg>
					<l>Történt pedig egyszer, hogy rosz két gebéjén, -</l>
					<l>- A kenyérnek-való fogyatékon lévén, -</l>
					<l>A malomba ment Pál - s nyulván az ing róla:</l>
					<l>Két fej kendert is vitt, hogy majd megbakólja.</l>
					<l>Szoros volt a malom, addig hát mig őrne,</l>
					<l>Levitte a két fej kendert a törőbe;</l>
					<l>És mihelyt a zsilíp meg vala bocsátva:</l>
					<l>Kezdődött a bakók nehéz puffogása.</l>
					<l>Hanem a kenderen, egyet avvagy kettőt</l>
					<l>Alig fordított Pál, hogy jaj-szóval eldőlt,</l>
					<l>És midőn egy őrlős a földről felhuzta:</l>
					<l>A jobb keze szörnyen össze vala zuzva.</l>
					<l>Meglehet hogy megél, - mondák - s kiheveri,</l>
					<l>De e kézzel anyját többé meg nem veri!</l>
					<l>Igaz is! az orvos lemetszette vállig.</l>
					<l>S élet-halál között vitték Pált hazáig.</l>
				</lg>
				<lg>
					<l>Azután sokáig nyomta volt az ágyat,</l>
					<l>Ápolgatásába minden bele-fáradt.</l>
					<l>A fiak, mintha nem történt volna semmi,</l>
					<l>Éppen nem látszottak a szivökre venni,</l>
					<l>Csak egy el nem fáradt, - hanem éjjel-nappal</l>
					<l>A beteg körűl volt szíves indulattal;</l>
					<l>Az anya! akinél elfelejtve vagyon</l>
					<l>Annyi méltatlanság, gúnynév és szidalom,</l>
					<l>Kinek a csonka kéz láttán szive vérzett,</l>
					<l>Mely kéztől szenvedett kínos vereséget.</l>
					<l>Oh anyai hűség! anyai szeretet!</l>
					<l>Amelynek nagyvoltát megmérni nem lehet!</l>
				</lg>
				<lg>
					<l>E közben Pál lassan lábadozni kezdett,</l>
					<l>De az orvosságtól amely gyógyit testet:</l>
					<l>Nem mert könnyülést a tusakodó lélek,</l>
					<l>Hányták, vetették azt sok visszás érzések,</l>
					<l>Gyakran behunyt szemmel fekszik - de van ébren,</l>
					<l>Forgatván ő dolgát fáradt elméjében:</l>
					<l>Előtte áll gondos, szelíd felesége,</l>
					<l>Mintha reá szemrehányó képpel nézne!</l>
					<l>Helytelen fiai, megvert édes anyja,</l>
					<l>Aki még mostan is híven ápolgatja.</l>
					<l>Azután az Isten méltó büntetése,</l>
					<l>Mikor rázuhant a bakó a kezére...</l>
					<l>Ekkép eszébe jut, és vádolja minden,</l>
					<l>S nincs ami lelkére vigasztalást hintsen!</l>
				</lg>
				<lg>
					<l>És amint felgyógyul, - anyja halva fekszik...</l>
					<l>Mintha élete csak azért nyult vón eddig,</l>
					<l>Hogy felápolja az érdemetlen fiat,</l>
					<l>Azután meghaljon a sok búbaj miatt.</l>
					<l>Mindez Pált leverte, megrázta erősen,</l>
					<l>Testben rongált, hitben félénk és erőtlen,</l>
					<l>Nem vala támasza s lelkének istápja, -</l>
					<l>Hát még, hát még ami később jött reája!</l>
				</lg>
				<lg>
					<l>Elmúlik az idő, az öreg Pál még él,</l>
					<l>De alábbvaló az utolsó cselédnél;</l>
					<l>Nincsen becsülésben, de szitok, gyalázat</l>
					<l>Éri aggott fején az őszült hajszálat,</l>
					<l>A kegyetlen kölcsönt saját gyermekei</l>
					<l>Visszafizetik most hét tetővel neki.</l>
					<l>Ki roszat cselekszik, oly fát ültet, melynek</l>
					<l>Ágai számára büntetést teremnek.</l>
				</lg>
				<lg>
					<l>Történt egyszer, amint készen volt az ebéd:</l>
					<l>Az öreg ember nyult a tálba legelébb,</l>
					<l>De a kisebb fiu elrántá a tálat,</l>
					<l>S megütvén a kezét, durván reá-támadt:</l>
					<l>‘Várjon kend sorára! no...! ilyet ki látott,</l>
					<l>Csak henyél s megfalná mégis a világot!</l>
					<l>Mihaszna vén koldus! még az is köszönet,</l>
					<l>Ha kenyérhajat kap ott az ajtó megett...!’</l>
				</lg>
				<lg>
					<l>Ezt látván mivelni saját édes fiát:</l>
					<l>Szegény vén emberrel felfordult a világ.</l>
					<l>S végkép összebomlott meggyöngült elméje,</l>
					<l>Fiának e szörnyű szavára, tettére.</l>
					<l>Felkelt az asztaltól, - kirohant hirtelen...</l>
					<l>S nem látta őt többé a háznál senki sem.</l>
					<l>Más távol vidéken bolyongván szerteszét,</l>
					<l>Koldulással ette halálig kenyerét.</l>
				</lg>
				<lg>
					<l>Szomorú esetét ekkép elbeszélvén,</l>
					<l>Kibékült, megnyugodt a halálnak révén,</l>
					<l>S újra visszaesvén bús állapotjába,</l>
					<l>Mintha akkor is még az utcákon járna,</l>
					<l>A koldus-éneket végig mondá halkal,</l>
					<l>S szétosztá fillérét azon nagy szavakkal:</l>
					<l>Melyeket ha követ világ-életében,</l>
					<l>Nyomorult életét nem végzi ekképen.</l>
				</lg>
				<p>-</p>
				<lg>
					<l>Hogy szép időt érj, amidőn már</l>
					<l>Hajad mint az ezüst fehérlik;</l>
					<l>Hogy tartsanak majd tiszteletben</l>
					<l>A fiak s unokák mind végig;</l>
					<l>Ne légyen ez feledve nálad:</l>
					<l>Tiszteld atyádat és anyádat!</l>
				</lg>
			</div>
		</body>
	</text>
</TEI>