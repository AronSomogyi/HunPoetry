<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0431" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SZTRACZENAI SZIKLAKAPU.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">596</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SZTRACZENAI SZIKLAKAPU.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SZTRACZENAI SZIKLAKAPU.</head>
				<lg>
					<l>Ne légy a földhöz háládatlan!</l>
					<l>Annak köszönhedd, amid csak van!</l>
				</lg>
				<lg>
					<l>Szirtes medrében habzik a Garam,</l>
					<l>Futamva egyhangú zajával:</l>
					<l>Tündéri szép völgy! melyet a fenyő,</l>
					<l>- Mig jó illatot hoz dúsan elő, -</l>
					<l>Örökzöld ernyővel beárnyal;</l>
					<l>Ahol minden lépten, nyomon</l>
					<l>Más, változó kép csábja von.</l>
					<l>Itt, mint virágkert rád nevet,</l>
					<l>Szemlélsz tovább vad bérceket</l>
					<l>Egymás hátára ágaskodva...</l>
					<l>- Alól barlang, a vén hegy odva.</l>
				</lg>
				<lg>
					<l>A sztraczenai hegyszorosban</l>
					<l>Magas, sötét szirtkapu áll,</l>
					<l>Tekints fel és kebled megdobban,</l>
					<l>Amint az ív alá jutál;</l>
					<l>Bősz órjásokat lát a képzelet,</l>
					<l>Kiknek vaskarja szirtet szirtre vet.</l>
					<l>Pedig, mikép él a regében,</l>
					<l>A Gnómok épiték e szirtfalat,</l>
					<l>Kicsiny, arasznyi teremtések,</l>
					<l>Kiknek országa van a föld alatt.</l>
					<l>Morzsákból épült, s felépült, mivel</l>
					<l>Az egyesült erő csudát mivel.</l>
				</lg>
				<lg>
					<l>S ez úgy történt, hogy a Gnómfejedelem,</l>
					<l>Ki Hollókőnek gyomrában</l>
					<l>Lakott gyémántpalotában,</l>
					<l>Megnősülvén, menyasszonyért megyen.</l>
					<l>Népe azalatt, - mig a föld aludt -</l>
					<l>Rakott számára diadalkaput.</l>
					<l>S midőn az éj késő óráiban,</l>
					<l>A násznép bevonult alatta:</l>
					<l>Virág, lomb, kalász, gyémánt és arany,</l>
					<l>Alant s fent a földnek mi kincse van</l>
					<l>Halmozva volt az ívre rakva</l>
					<l>Hogy a pár élte tartós légyen</l>
					<l>Ifjuságban, örömben, fényben.</l>
				</lg>
				<lg>
					<l>Boldog volt a pár s boldogsága</l>
					<l>Egész vidékre átszivárga;</l>
					<l>Kalász, füvet hozott a hant,</l>
					<l>Arannyá vált</l>
					<l>A durva kő a hegyben:</l>
					<l>Ágon-bogon</l>
					<l>A méz s olaj megcseppen;</l>
					<l>Áldás fent és áldás alant,</l>
					<l>Mely a tájra még dúsabban kihat:</l>
					<l>Midőn szül a Gnómkirálynő fait,</l>
					<l>S dajkát választ a Gnómkirály</l>
					<l>A felvilág lakóinál.</l>
				</lg>
				<lg>
					<l>De nem a paloták</l>
					<l>Hűs-búvó gyermeki</l>
					<l>Közül, lőn a fényes herceg ringatója.</l>
					<l>Magasan született</l>
					<l>Alant nem szereti,</l>
					<l>S lábát még a gyöngéd harmattól is ójja;</l>
					<l>Hanem aki van az</l>
					<l>Anyaföldhöz közel,</l>
					<l>Ennek dús emlőin csüggve közvetlenűl</l>
					<l>Királyfi dajkája</l>
					<l>Ifju pórleányban,</l>
					<l>Földmives kalibák lakóiból kerűl.</l>
					<l>S csak ekkor érzi még a nép,</l>
					<l>A föld kegyelmét voltakép!</l>
					<l>Mert ahová betért, hol megjelent</l>
					<l>A Gnómherceggel a leányka:</l>
					<l>Örömre serdült a föld színe fent,</l>
					<l>Bőség, áldás serkedt nyomába’.</l>
				</lg>
				<lg>
					<l>Történt pedig, hogy a vörös vitéz</l>
					<l>Ki most eltűnik, majd előkerűl,</l>
					<l>Orcája fényes, pillantása hő,</l>
					<l>S tüzes nyilat hord ívén fegyverűl,</l>
					<l>Kinek csak egy futamodás</l>
					<l>Támadattól enyészetig;</l>
					<l>Meglátja a Gnómherceget,</l>
					<l>S legott a lány után esik;</l>
					<l>És kéri, kéri szűntelen:</l>
					<l>Add nékem a kis gyermeket!</l>
					<l>De nem hallgat rá a leány,</l>
					<l>Kit unszol, ámit, fenyeget;</l>
					<l>Mosolygva kerűlgeti...</l>
					<l>Sok édest, szépet mond neki,</l>
					<l>Mig végre hálóját addig hányja,</l>
					<l>Csábitással és igérettel</l>
					<l>Viszi a rosz dajkát oda,</l>
					<l>Hogy ekképen szól: imhol vedd el</l>
					<l>S alant a tündér-palota</l>
					<l>A tettre összerendűl</l>
					<l>Boszútól, gyötrelemtűl.</l>
				</lg>
				<lg>
					<l>A Gnómok s a vörösvitéz között</l>
					<l>Támadt hosszú, vad küzdelem;</l>
					<l>Amott a nagy szám, imitt az erő</l>
					<l>Feküdt a harci mérlegen.</l>
					<l>Sokáig tartott a csata,</l>
					<l>De egyik fél se lankada,</l>
					<l>Elbúsúlt amaz és ez vakmerész...</l>
					<l>Végtére is győz a vörös vitéz, -</l>
					<l>És a királyfi martaléka lőn.</l>
					<l>- Elsárgult, fonnyadt fű, fa a mezőn.</l>
				</lg>
				<lg>
					<l>Akkor a Gnómok bús királya</l>
					<l>Elköltözött más messze tájra.</l>
					<l>Parancsán a fénycsarnok összedűl,</l>
					<l>S a multra útaló emlékjelül,</l>
					<l>Nem enged fennmaradni egyebet.</l>
					<l>Mint a szirtkaput a mély völgy felett,</l>
					<l>Melyen görnyedve hordta át</l>
					<l>A nép a bércnek aranyát.</l>
				</lg>
				<lg>
					<l>S hogy elköltözött a földnek szelleme:</l>
					<l>Termékenység, áldás eltűnt vele;</l>
					<l>Halmot, tetőt sovány avar</l>
					<l>Szomoruan, gyéren takar.</l>
					<l>És a hegyek gazdag gyomrában</l>
					<l>Gyémánt helyett hitvány kavics maradt:</l>
					<l>Ki fényes kincsért száll a föld alá,</l>
					<l>- A hálátlanság elváltoztatá! -</l>
					<l>Arany helyett talál sötét vasat,</l>
					<l>Melyből lesz sebző, gyilkos fegyver...</l>
					<l>Az árulás igy megver!</l>
				</lg>
				<lg>
					<l>Hálás légy azért a jó föld iránt,</l>
					<l>Honnan vevéd eredeted!</l>
					<l>Melyben számodra só, kenyér terem,</l>
					<l>Forrás buzog fel titkos csöveken,</l>
					<l>S hol végső ágyad is veted!</l>
					<l>Máskép kegyét megvonja tőled,</l>
					<l>Gaz s burjány nyomja el meződet,</l>
					<l>Üszögöt hoz a tiszta mag,</l>
					<l>Kincsek helyett kő és agyag:</l>
					<l>Mit ad a bányák ürege; -</l>
					<l>- Azt példázza ez a rege.</l>
				</lg>
			</div>
		</body>
	</text>
</TEI>