<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0315" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KŐASSZONY</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">808</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KŐASSZONY</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KŐASSZONY</head>
				<lg>
					<l>Lenn fecsketábor nyugtalankodék,</l>
					<l>Majd leszakadt a nagy, terhes ború;</l>
					<l>Villám tüzében megdördült az ég...</l>
					<l>- S kitört a szörnyü égiháború!</l>
				</lg>
				<lg>
					<l>Lipóc várából a várúr fiát,</l>
					<l>- Ki a bércekből tére meg, -</l>
					<l>A völgyi falvacskában érte el</l>
					<l>A zúgó-szárnyu fergeteg.</l>
					<l>S hogy elvárná benn a pogány időt,</l>
					<l>Meghuzta egy kis lak kilincsét;</l>
					<l>Idős jobbágy-embert talála ott,</l>
					<l>S mellette lányát, drága kincsét.</l>
					<l>Az ősz olyan beszédes;</l>
					<l>A lányka oly szemérmes!</l>
					<l>A pad zsurolt, fehér az ágy;</l>
					<l>Kevés jószág, de semmi vágy...</l>
					<l>S az urfi szívesen maradt</l>
					<l>Az egyszerű födél alatt.</l>
				</lg>
				<lg>
					<l>Tejet tévén föl a leányka:</l>
					<l>Pár kínáló szót rebegett!</l>
					<l>S az urfi édesnek találta</l>
					<l>A szót, mint a tejet...</l>
				</lg>
				<lg>
					<l>A vész elmult, - az áldozó nap</l>
					<l>Aranysugárt lövelle szét;</l>
					<l>S az urfi bájosnak találta</l>
					<l>A napot, s a lány súgárzó szemét...</l>
				</lg>
				<lg>
					<l>Melyet a szép leány rakott,</l>
					<l>A tűz fellángolt nyájasan.</l>
					<l>S az urfi érzé, hogy szive,</l>
					<l>Mint a tűz, lángolásba’ van...</l>
				</lg>
				<lg>
					<l>Majd megszoritván a lány kis kezét,</l>
					<l>Vállára vette kürtjét, fegyverét,</l>
					<l>S ifjú szivének tarka álmival,</l>
					<l>Merengve járt a késő éjszakán;</l>
					<l>S midőn ágyára dőlt, a vártorony</l>
					<l>Idős kupján piroslott a korány.</l>
				</lg>
				<p>------</p>
				<lg>
					<l>Hónapjai a rövid évnek</l>
					<l>Gyorsan futának, mint jövének.</l>
					<l>Karos székében ült a vár ura,</l>
					<l>Magas várának erkelyén,</l>
					<l>És gondolá: ez mind enyém!</l>
					<l>Tekintvén a föld messze tájira.</l>
					<l>Mellette állt az ifju sarjadék,</l>
					<l>- Sugár hajtás a vén csernek tövében -</l>
					<l>És gondolá: mit ér a dús határ?</l>
					<l>Koldus vagyok, ha nincs a lányka vélem!</l>
					<l>Ki titkon boldogít; miért, miért</l>
					<l>Nem adhatom mindezt szerelmeért...?</l>
					<l>S merengő lelke, titkos vággyal,</l>
					<l>A csendes falvi lakhoz szárnyal.</l>
					<l>‘Fiam, mi sürget annyira?</l>
					<l>Talán vár szorgos munka rád?</l>
					<l>Hogy oly gyakran látogatod</l>
					<l>Alant a jobbágyok lakát...?’</l>
					<l>»A jó rend és... a nép ügyébe’ van,</l>
					<l>Hogy megfordúlok ott...!« - ‘Édes fiam!</l>
					<l>Mindarra van szem, mely néz; - ne feledd,</l>
					<l>Hogy neked itt, a várban van helyed!</l>
					<l>A pórnak tiszte: szorgos munka és</l>
					<l>Vak hódolat,</l>
					<l>Melyet hiven, csak olykor látható</l>
					<l>Urának ad.</l>
					<l>De hagyjuk ezt a fontosabb miatt;</l>
					<l>Fiú! nézd meg gyér s ősz hajszálimat!</l>
					<l>Az őszi fának elhull levele,</l>
					<l>S kidől gyakran a vén törzsök vele!</l>
					<l>Ha ringaték mosolygó unokát,</l>
					<l>Kor-, s fáradságtól ingó térdemen:</l>
					<l>Meghajtom azt ama hatalmas úr,</l>
					<l>A mord halál előtt, nagy szívesen;</l>
					<l>Menyasszonyt néztem hát részedre ki,</l>
					<l>Kezet hogy nyujts az oltárnál neki!’</l>
				</lg>
				<lg>
					<l>Elhalványult az ifju mint az árny,</l>
					<l>Szó helyt, sohaj szakadt föl ajkain;</l>
					<l>Míg a fellázadt természet szava</l>
					<l>Végigdördűlt a bércek ormain.</l>
				</lg>
				<p>------</p>
				<lg>
					<l>Vihartól védő ákácfáinál,</l>
					<l>A jobbágy szalmás házikója áll;</l>
					<l>Az est szelében ingó galy felett,</l>
					<l>Pár őszi lomb sápadtan reszketett.</l>
					<l>Alatta halvány, szótalan leányka</l>
					<l>Borult az urfi keblére s nyakába...</l>
					<l>Ez vérző szívvel kínosan</l>
					<l>Mondá el apjának határzatát;</l>
					<l>Amaz kétségbeesve, görcsösen</l>
					<l>Ölelte át a szép ifjú nyakát.</l>
					<l>És vallomása szívzuzó vala:</l>
					<l>Keble alatt uj élet dobogott...</l>
					<l>Anyává lőn a lángnak általa,</l>
					<l>Mely túlözönlő hévvel lobogott.</l>
					<l>Szegény, szegény leány!</l>
					<l>Vihart hozott neked szerelmet!</l>
					<l>S im a vihar letört...</l>
					<l>Eldúlván a szűz rózsakelyhet!</l>
					<l>Mi van több: kéj-e avvagy gyötrelem,</l>
					<l>Csodás világodban, vak szerelem?!</l>
				</lg>
				<lg>
					<l>Napok mulának, s hajthatlan maradt</l>
					<l>A vár uránál az érc-akarat.</l>
					<l>Ott állt az ifju, s új arája</l>
					<l>Szerelmesen tekinte rája,</l>
					<l>Mert szép ifjú volt a most bús vitéz,</l>
					<l>Pillantása hő, szava mint a méz;</l>
					<l>Tartása harcias, de nem kemény,</l>
					<l>Szemében lángolt hóditási fény.</l>
					<l>A kopját vetni emberül tudá,</l>
					<l>Villám lőn a kard, ha megforgatá;</l>
					<l>S ha tolla járt a zengő tamburán:</l>
					<l>A sziv dobogni kezde szép dalán.</l>
					<l>S mindez mit ér most...? szíve zuzva van!</l>
					<l>Jár tántorogva, némán, nyugtalan...</l>
					<l>Ijesztő váz a vendégek sorában,</l>
					<l>Kik usznak a kehely s tánc mámorában.</l>
				</lg>
				<p>------</p>
				<lg>
					<l>Fényben pazar, boldogságban szegény</l>
					<l>Nászünnep áll Lipóc várába’ fenn.</l>
					<l>Kinszenvedésben dús, hitben szegény</l>
					<l>Nő nyög, sohajt a pórviskóba’ lenn.</l>
					<l>Szeméből forró köny ömöl,</l>
					<l>Keresztvíz a forró könynek hullása:</l>
					<l>Fürösztvén kisded gyermeket,</l>
					<l>Ki bár a kínos életet ne lássa!</l>
					<l>Rögtön megálltak könnyei...</l>
					<l>S kit reszketeg karjára vőn:</l>
					<l>Nézé a halvány csecsemőt,</l>
					<l>Sokáig, némán és merőn.</l>
					<l>S e csendből, melyben szörnyü harc vala, -</l>
					<l>Most megrázkódva felriadt,</l>
					<l>A bérci várnak termiből</l>
					<l>Lezúgó nászi zaj miatt.</l>
					<l>Beteg, lelkét ezer</l>
					<l>Káprázó képek ostromlák körül:</l>
					<l>Zavart emlékezet...</l>
					<l>Hüség... gyalázat... hit... rendetlenül.</l>
				</lg>
				<lg>
					<l>És ágyát, melyet fájdalom vete,</l>
					<l>Elhagyta magzatával hirtelen;</l>
					<l>Réten, mezőkön tántorogva ment:</l>
					<l>Fehér kisértet, sötét éjjelen.</l>
				</lg>
				<lg>
					<l>Midőn a bérctetőre ért,</l>
					<l>- A várnak általellenében -</l>
					<l>A nászi nép vigalma közt,</l>
					<l>Éjfélt ütött az óra épen.</l>
					<l>Általbámult a zajgó vár felé...</l>
					<l>Kis gyermekét szivére ölelé,</l>
					<l>S a szikla párkányára lépe,</l>
					<l>Hol mélység tátongott eléje...</l>
					<l>Szivén kétség, arcán zavar,</l>
					<l>Szegény nő, tán halni akar?</l>
					<l>S készül magát a mélybe vetni,</l>
					<l>Gyalázatot, kint eltemetni...?</l>
					<l>Igen... még a várhoz pillantva át:</l>
					<l>Megcsókolá utószor magzatát,</l>
					<l>S beállt a vég, a szörnyü pillanat,</l>
					<l>Bukásra ingadoztak lábai...</l>
					<l>De míg elmulnék egy rövidke perc:</l>
					<l>Kővé meredtek minden tagjai.</l>
					<l>S a barna sziklacsúcs felett,</l>
					<l>Hideg szobor emelkedett.</l>
					<l>A vígadó várból pedig</l>
					<l>Az éj felén,</l>
					<l>Örökre eltűnt a fiú,</l>
					<l>A vőlegény.</l>
				</lg>
				<p>------</p>
				<lg>
					<l>Hová lőn a fény, és a vígalom?</l>
					<l>Lipócvár puszta, század-dulta rom;</l>
				</lg>
				<lg>
					<l>Ki a falak felett parancsola:</l>
					<l>Nevével, mint az árnyék elhala;</l>
				</lg>
				<lg>
					<l>De a kőasszony áll a bérc felett,</l>
					<l>Fogván ölében a kis gyermeket.</l>
				</lg>
			</div>
		</body>
	</text>
</TEI>