<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0143" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ITTHON VAGYOK...</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">202</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ITTHON VAGYOK...</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ITTHON VAGYOK...</head>
				<lg>
					<l>Itthon vagyok...! haza jöttem valahára,</l>
					<l>Lelkem ezt az édes órát alig várta;</l>
					<l>Megpihenni csendes élet, hű öledben:</l>
					<l>Jöttem, mint a siető hab, hogy jöhettem.</l>
				</lg>
				<lg>
					<l>Haza felé még csak e táj halma kéklett,</l>
					<l>Forró vágyam ölelé a messzeséget;</l>
					<l>Fel se tűnt még házam tája, s már előre</l>
					<l>Megcsapott a boldogságnak lágy szellője!</l>
				</lg>
				<lg>
					<l>Kinyilt a völgy... a falucska ott van, ott van!</l>
					<l>Dobogott a vándor szive hangosabban;</l>
					<l>Mig csókod forrt a belépő ajakára...</l>
					<l>Itthon vagyok, haza jöttem valahára!</l>
				</lg>
				<lg>
					<l>Házi üszköm melegítő lángja mellett,</l>
					<l>Keblemen a szomorú fagy ugy felenged!</l>
					<l>Csordultig van az én szivem, annyit érzek,</l>
					<l>Örömében olyan boldog, olyan részeg!</l>
				</lg>
				<lg>
					<l>S nem is tudom: félig alva, félig ébren</l>
					<l>Pihenek a szeretetnek hiv ölében;</l>
					<l>Két karomon ami kedves, kis családom;</l>
					<l>Mi reményem, vágyam van még a világon?</l>
				</lg>
				<lg>
					<l>Kis fiamat az ölembe teszi anyja,</l>
					<l>S hosszan nyugszik mindkettőnkön pillanatja...</l>
					<l>Nem tudok én mit mondani, nem tud ő sem, -</l>
					<l>De beszél a mosolygó ajk s könyező szem.</l>
				</lg>
				<lg>
					<l>Majd ha lelkem szomorítják ujra gondok,</l>
					<l>Vagy élettel és világgal meghasonlok:</l>
					<l>Akkor nyájas, kibékitő gondolattal,</l>
					<l>Ez a könyű, ez a mosoly megvigasztal.</l>
				</lg>
				<lg>
					<l>Zárd magadba, lelkem! ezt a boldogságot,</l>
					<l>Mely ez édes szép órában rád szivárog;</l>
					<l>Mint a cseppet a világnak kelyhe szokta,</l>
					<l>Tartogatván hév napokra, bus napokra.</l>
				</lg>
			</div>
		</body>
	</text>
</TEI>