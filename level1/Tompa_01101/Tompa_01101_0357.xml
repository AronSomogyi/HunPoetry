<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0357" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TENGERSZEM.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1109</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TENGERSZEM.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TENGERSZEM.</head>
				<lg>
					<l>Hol vette magát a mélységes tengeren</l>
					<l>Széthajigált sziget, mint annyi idegen?</l>
					<l>Tán szenved a nyugtalan számkiüzetésben,</l>
					<l>A rokon elemtől ellökve végképen?</l>
				</lg>
				<lg>
					<l>Magas hegységek és fenyvesek honában,</l>
					<l>Mit keres a kékes tengerszem magában?</l>
					<l>Hol vizében halvány mohotkák teremnek,</l>
					<l>Míg vésze s gyöngye van a kevély tengernek.</l>
				</lg>
				<p>-</p>
				<lg>
					<l>Nagy, nagy a mélységes tengernek határa,</l>
					<l>Még a gondolat is fárad míg bejárja,</l>
					<l>Csak a tengerkirály halad bátran rajta,</l>
					<l>Ilyetén beszédben háborogván ajka:</l>
				</lg>
				<lg>
					<l>»Hatalmam nagy voltát hirdetik a vizek,</l>
					<l>A két hajnal között melyek kékellenek;</l>
					<l>Enyém a nagy tenger! s van-e erő, elme,</l>
					<l>Tajtékos szájába mely zabolát vetne?</l>
				</lg>
				<lg>
					<l>Előtör a vihar s zúgó kiséreti,</l>
					<l>Széles mellét, vállát a haboknak veti,</l>
					<l>S a tenger és vihar szörnyü küzdelmére,</l>
					<l>A víz csudái is meglapulnak félve.</l>
				</lg>
				<lg>
					<l>De a bolond vihar elveszti a csatát,</l>
					<l>Bus rekedt bőgéssel fáradtan áll tovább.</l>
					<l>Tenyerem a tenger hátát megsimítja,</l>
					<l>S ugy van, mint az előtt, nincs egy cseppnyi híja.</l>
				</lg>
				<lg>
					<l>Merre szemem tekint, víz, víz mindenfelé...!</l>
					<l>Egy porszem sincs, mely azt megszeplősítené;</l>
					<l>Bércet mász, magát a föld keblébe furja</l>
					<l>Az ember, - de ide nem volt, nem lesz utja?«</l>
				</lg>
				<lg>
					<l>Szólt a tengerkirály, hatalmán kevélyen,</l>
					<l>S járt süppedés nélkül a szörnyü mélységen;</l>
					<l>S amint a sárgálló part felé tekinte:</l>
					<l>Elbámult, - szemének nem hitt eleinte.</l>
				</lg>
				<lg>
					<l>Aztán közelebb megy, s imé a part felett,</l>
					<l>Ragyogó szépségü tündérhölgy lépeget;</l>
					<l>Gyenge, mint a tavasz, könnyü mint a lepe,</l>
					<l>Hullámzó zöld ruhát viselvén termete.</l>
				</lg>
				<lg>
					<l>A gazdag koszorú, mely homlokát födte,</l>
					<l>Rengő kalász-, falomb- s virágból volt kötve,</l>
					<l>És amerre fordult, gyöngéd lába alatt</l>
					<l>A kopár part-élen zsenge pázsit fakadt.</l>
				</lg>
				<lg>
					<l>S szólt a király, érvén a tenger szélére:</l>
					<l>»Ki vagy te, kellemek csábító tündére?«</l>
					<l>‘Én, a föld leánya’, felelt a hölgy halkan,</l>
					<l>És minden szavában édes, csengő dal van.</l>
				</lg>
				<lg>
					<l>A király sokáig csudálván kellemét,</l>
					<l>Édesgetve hítta, hogy lépjen közelébb;</l>
					<l>De ő mézes-mázos szavakban nem bízik,</l>
					<l>És a biztos partról le nem száll a vízig.</l>
				</lg>
				<lg>
					<l>»Ne félj, bájos tündér, tartózkodás nélkül</l>
					<l>Lépj e lágy habokra, jőj hozzám vendégűl!</l>
					<l>Lelkednek gyönyör lesz, két szemed amit lát,</l>
					<l>A vizek csudáit, a tengernek titkát!«</l>
				</lg>
				<lg>
					<l>Ezt mondván, rálehelt szája a tengerre,</l>
					<l>Amely zajtalanná simúla egyszerre;</l>
					<l>Mint az üveg, fehér s átlátszó lesz habja,</l>
					<l>S titkos mélységeit szép tisztán feladja.</l>
				</lg>
				<lg>
					<l>Fövénye aranyszín; és a kősziklákon</l>
					<l>Tengermoh terűl el, mint gazdag zöld bársony;</l>
					<l>Felpirosló koral függ rajta szegélyűl, -</l>
					<l>S mindez oly csudásan tünik fel a mélybűl.</l>
				</lg>
				<lg>
					<l>S most talán kilyukad a tenger feneke? -</l>
					<l>Rögtön tág örvény nyíl, - forog... forog s vele</l>
					<l>Száz tündöklő csiga kering a napfényen,</l>
					<l>Ámultan függ a szem e varázs-tölcséren.</l>
				</lg>
				<lg>
					<l>Majd a hableányok csábdala zeng. - S távol</l>
					<l>Ezer szökő-kut lesz a tenger habjából;</l>
					<l>Magas vizsugarak hét színben pompázván,</l>
					<l>Szivárványerdő nő a tenger határán.</l>
				</lg>
				<lg>
					<l>A király látván, mint bámúl a föld lánya:</l>
					<l>Szép szava hálóját újólag kihányja,</l>
					<l>»Látd! még ez mind semmi! de benn a tengeren...!</l>
					<l>Oh szép tündér siess, jőj vendégűl velem.«</l>
				</lg>
				<lg>
					<l>De a tündér eszmél s ott hagyja a királyt</l>
					<l>Ki végső reményben még utána kiált:</l>
					<l>»Ah legalább mondd meg, lakhelyed hol vagyon?«</l>
					<l>‘Amott a távolban kéklő hegyormokon!’</l>
				</lg>
				<lg>
					<l>Szólott és messzejárt kevés idő alatt,</l>
					<l>S most a vizek ura hallat ily szavakat:</l>
					<l>»Hah! bár legyen magas felhőkben lakhelyed,</l>
					<l>Föld kevély leánya, bírnom kell tégedet!</l>
				</lg>
				<lg>
					<l>Enyém léssz...! s a száraz véled enyém lészen, -</l>
					<l>Melyet elfoglalni ugyis tervem régen.</l>
					<l>E rut száraz földre kín csak rá is nézni,</l>
					<l>Mely birtokom mellett alig egy tenyérnyi!«</l>
				</lg>
				<p>-</p>
				<lg>
					<l>A tündért a király nap nap mellett várta,</l>
					<l>De az nem jött többé tengere partjára,</l>
					<l>Sokáig tervezett, tünődött, aggódott:</l>
					<l>Célja elérésére hogyan lelne módot?</l>
				</lg>
				<lg>
					<l>Erős határozat kelvén benne végre,</l>
					<l>Leszállt a mélységes tenger fenekére;</l>
					<l>Hol a nagy munkához gyorsan hozzá fogott,</l>
					<l>Maga mellé vevén ezer rontó habot.</l>
				</lg>
				<lg>
					<l>A távol bérceknek egyenes irányban,</l>
					<l>Lyukat kezdett vájni a földnek gyomrában,</l>
					<l>S az iszonyu munkán, földön sziklán által,</l>
					<l>Lassan bár, de haladt segítő hadával.</l>
				</lg>
				<lg>
					<l>És a szörnyű erő, mellyel dolgát tette,</l>
					<l>Ijesztő földingást okozván: felette</l>
					<l>Erős városoknak lőn végső romlása,</l>
					<l>De ő mit sem gondolt ezekkel, csak ása.</l>
				</lg>
				<lg>
					<l>S amint elébb, elébb jutott a föld alatt,</l>
					<l>Egyszerre üreges hegybarlangba szakadt;</l>
					<l>Szelek tanyája volt a sötét föld odva,</l>
					<l>Kik ott tekergőztek nagy gombolyagokba.</l>
				</lg>
				<lg>
					<l>S most a szűk bejárón, mint a kigyó feje,</l>
					<l>Üvöltve nyúlt, csuszott mindenik kifele;</l>
					<l>Benn a sok gombolyag fogy és kisebbedik,</l>
					<l>Körül-ér a földön, oly hosszu némelyik.</l>
				</lg>
				<lg>
					<l>És áttör a király sziklát, földréteget,</l>
					<l>Tolongó hullámok állván háta megett.</l>
					<l>Majd olyan hegybe vág utjának közepén,</l>
					<l>Holott mészkő terem, gyulékony gyanta s kén.</l>
				</lg>
				<lg>
					<l>S alig érzé meg a mész a hullámokat,</l>
					<l>Sisegni, forrni kezd, melegszik és dagad;</l>
					<l>Aztán lángot kap a több gyúlanyag vele,</l>
					<l>S zuborgva fő, rotyog a földnek kebele.</l>
				</lg>
				<lg>
					<l>Végre miképen a forró üst a fedőt,</l>
					<l>Tűzfolyam löki fel dörgve a hegytetőt;</l>
					<l>S vörös hullámokkal harsogva elárad,</l>
					<l>Hamuba takarván a virágzó tájat.</l>
				</lg>
				<lg>
					<l>De a tengerkirály minderre nem tekint,</l>
					<l>Egy percig pihenvén, tovább rombol megint;</l>
					<l>S eljut a kincsszellem aranybarlangjáig,</l>
					<l>Hol megmérhetetlen gazdagság csillámlik.</l>
				</lg>
				<lg>
					<l>Középen, mint a szél, nagy vaskerék forog,</l>
					<l>Kiállván belőle ezer aranyhorog,</l>
					<l>Függnek rajta vérző, rángatózó szívek;</l>
					<l>Kincsen vett rabjai a kincs szellemének.</l>
				</lg>
				<lg>
					<l>Nem sok munka kell már a megjegyzett hegyig,</l>
					<l>Hová a tengernek ura törekedik;</l>
					<l>Alá ért. S felfelé tartván egyenesen,</l>
					<l>Zuhogva buggyan fel a víz a bérceken.</l>
				</lg>
				<lg>
					<l>Sziklás regényes táj...! sugár, zöld fenyvesek!</l>
					<l>Enyelgő szellő fú, a madarak zengenek;</l>
					<l>S még a tengerkirály körűl sem nézve jól,</l>
					<l>A szép tündér kilép hűs erdők árnyiból.</l>
				</lg>
				<lg>
					<l>Látni a zaj okát, gyorsan közeledik</l>
					<l>A kerek tó felé... a vízkirály pedig</l>
					<l>Habok közé rántja, mielőtt eszmélne...</l>
					<l>S a tenger közepén bukkan csak fel véle.</l>
				</lg>
				<lg>
					<l>»Hah! enyém vagy mégis! kiált győzelmesen,</l>
					<l>És nászhozományod a száraz föld leszen...«</l>
					<l>S ah! a szegény tündér egészen oda van!</l>
					<l>Kérés, könyhullatás, mind, mind haszontalan!</l>
				</lg>
				<lg>
					<l>A földnek határa buvában megsárgúl,</l>
					<l>Lehull a zöld levél fonnyadtan az ágrúl;</l>
					<l>Bús rabságban eped a föld szép leánya...</l>
					<l>Megsárgult fejének virágkoronája.</l>
				</lg>
				<p>-</p>
				<lg>
					<l>Egyszer a viharral küzdött kemény csata</l>
					<l>Után, a megfáradt király elszunnyada;</l>
					<l>Most a fogoly-tündér felkél, s a tengeren</l>
					<l>A távol bérc felé szalad egyenesen.</l>
				</lg>
				<lg>
					<l>Már jót halad, midőn az alvó felébredt,</l>
					<l>S iszonyú haragba hozván a történet:</l>
					<l>A hölgy után rohan... s a vizek sík hátán</l>
					<l>Össze-vissza űzi, mindenütt nyomon járván.</l>
				</lg>
				<lg>
					<l>A tündér pihenni gyakran meg-megálla;</l>
					<l>S ahol csak egy percig megnyugodott lába:</l>
					<l>Földdé vált a hullám, képezvén szigetet,</l>
					<l>S rá, koszorujából fű és virág esett.</l>
				</lg>
				<lg>
					<l>Imígy kergetőzvén sokáig, végtére</l>
					<l>Megszabadúlt a hölgy, biztos partot érve;</l>
					<l>De irtóztató lőn a király haragja,</l>
					<l>Látván, hogy tengere szigetekkel rakva.</l>
				</lg>
				<lg>
					<l>És rájok uszítá a lázadt habokat,</l>
					<l>Dühöngött, dúlt, - de a sziget csak ott maradt,</l>
					<l>És az elhullatott virág s fű magvábúl</l>
					<l>Felvirúla nyájas zöldelő oázúl.</l>
				</lg>
				<lg>
					<l>Anyjánál napjai a tündér-leánynak,</l>
					<l>Ifjúság s álomban felváltva folyának;</l>
					<l>De új csapás érte a tenger királyát,</l>
					<l>Vizére az ember vivén nehéz gályát.</l>
				</lg>
				<lg>
					<l>És gyakran csatázik most is a viharral,</l>
					<l>Szigetre s hajósra vészes boszút forral;</l>
					<l>S ha felháborodik s zugni kezd habja:</l>
					<l>Bércen a tengerszem zaja megmutatja.</l>
				</lg>
			</div>
		</body>
	</text>
</TEI>