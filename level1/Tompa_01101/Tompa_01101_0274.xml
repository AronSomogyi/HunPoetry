<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0274" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TITKOS BETEG.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">471</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TITKOS BETEG.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TITKOS BETEG.</head>
				<lg>
					<l>Büszkén lépett az ifju a világba,</l>
					<l>Mely nem töltvén be a nagy álmakat:</l>
					<l>Más nép között keresni jobb szerencsét,</l>
					<l>Sarut köt és vándorbotot ragad;</l>
					<l>Frigyet sért és szent kapcsot pártütőn bont,</l>
					<l>Könnyelmüen elhagyva a szülő hont.</l>
				</lg>
				<lg>
					<l>Az idegen földön mosolygva fordul</l>
					<l>Feléje a szeszélyes sors kegye;</l>
					<l>Édes, becses hull ösvényére - s annyi</l>
					<l>Ok versenyez, hogy boldoggá tegye.</l>
					<l>S nehány év hogy lefutja perceit:</l>
					<l>Alig van futni mért, kivánni mit.</l>
				</lg>
				<lg>
					<l>Palotája kies vidéken épült,</l>
					<l>Hol a dús természet csudát mivel,</l>
					<l>Fedvén dombot s tetőt órjási fákkal,</l>
					<l>A völgyet szép, gyöngéd szülöttivel;</l>
					<l>Lenn gyors folyó, a rét abroncsa, hol</l>
					<l>Az áradat kövér síkot locsol.</l>
				</lg>
				<lg>
					<l>Bőség s öröm, béke s erény a házban,</l>
					<l>A bennlakók orcái fénylenek;</l>
					<l>A nő, az uj hon szőke szép leánya,</l>
					<l>Szelid, nemes, - vonzalma mély, meleg</l>
					<l>S melyet örök jókedv s játéka hord:</l>
					<l>Festői kép a kis gyermekcsoport.</l>
				</lg>
				<lg>
					<l>A hála a szilárd polgári érdem</l>
					<l>Arany könyvébe irta már nevét:</l>
					<l>Szava döntő a nép közt s a tanácsban,</l>
					<l>Ha jót dijaz s fenyíti azt, ki vét.</l>
					<l>Ügyefogyott, szegény fennhangon áldja,</l>
					<l>Szivének sincs titkon magára vádja.</l>
				</lg>
				<lg>
					<l>Szerencsés, dús, tisztelt, - és mégse boldog</l>
					<l>Tagadja, rejti bár, de hasztalan!</l>
					<l>Arcán, lényén sok rendkivűli jel szól,</l>
					<l>Hogy e szivnek titkos, nagy harca van.</l>
					<l>A hab szabálytalan rengése fent:</l>
					<l>Mélyen rejlő nehéz sziklát jelent.</l>
				</lg>
				<lg>
					<l>Előtte a felséges táj kietlen.</l>
					<l>Roppant ó vár csak puszta kőhalom,</l>
					<l>Az emlék, hir s a hold bűvös világán</l>
					<l>Nincs ősi árny a bástyán, a falon;</l>
					<l>S bár volna megjelenniök szabad:</l>
					<l>Nem ismerné a halvány árnyakat.</l>
				</lg>
				<lg>
					<l>A nap nehéz, ez éj nem hoz nyugalmat.</l>
					<l>A feléje kik szeretve hajlanak:</l>
					<l>Övéi közt is bús, redős e homlok,</l>
					<l>Mosolyg bár a nemes, szelíd ajak;</l>
					<l>Verőfényes, nyájas völgy ez, - felette</l>
					<l>Rideg szirt az, sürű köddel befedve.</l>
				</lg>
				<lg>
					<l>Kit a csend nyom, megrezzent a zaj, a nyert</l>
					<l>Hozsánna, melyet a hű nép rivall, -</l>
					<l>Távol mereng, és lelke nincs jelen, ha</l>
					<l>Mulatva űl meghitt barátival,</l>
					<l>A kéz, mely gyászt nem oszta senkinek,</l>
					<l>Kezet szoritni gyors, de jéghideg.</l>
				</lg>
				<lg>
					<l>A kor halad s az évekkel nem enyhűl</l>
					<l>E néma harc, talányos gyötrelem:</l>
					<l>Ah, ellene a széles föld határán</l>
					<l>Gyógyfű csak egy távol mezőn terem.</l>
					<l>Az a nagy s régi baj: honvágy, - az a</l>
					<l>Gyógyfű-termő föld: a kedves haza.</l>
				</lg>
				<lg>
					<l>Oh a honvágy...! mit a hű bujdosónál</l>
					<l>Nem enyhit a szerencse, hír, vagyon!</l>
					<l>Magasb lelken még tetszőbb e nemes kín,</l>
					<l>(E fénylő rozsda a színaranyon)</l>
					<l>Mely bár emészt, gyötör, könyet fakaszt:</l>
					<l>A szenvedő híven ápolja azt.</l>
				</lg>
				<lg>
					<l>A honvágy, mely lelkünkhöz forrni tiltja</l>
					<l>A földet és javát, ha idegen. -</l>
					<l>Szegény beteg! sok évtől ő is úgy volt,</l>
					<l>Mikép a nád a felvont idegen. -</l>
					<l>Már-már repűl... Mit egykor zengni halla:</l>
					<l>Haza hivá az a hang élve, halva.</l>
				</lg>
				<lg>
					<l>S érezve, hogy közelget a határhoz,</l>
					<l>Hol bujdosó pályája végi lesz,</l>
					<l>Imígyen szól az írás Józsefével</l>
					<l>Az ágy körül siró övéihez:</l>
					<l>Áldásom rátok... de esküdjetek meg,</l>
					<l>Hogy a szülő hon földébe temettek!</l>
				</lg>
			</div>
		</body>
	</text>
</TEI>