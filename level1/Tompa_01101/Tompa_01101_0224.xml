<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0224" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KÉT LEVÉL.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1217</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KÉT LEVÉL.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KÉT LEVÉL.</head>
				<p>I.</p>
				<p>ZSUZSÁNNA FLORENTINÁHOZ.</p>
				<p>Virágos, május 30, 186*</p>
				<lg>
					<l>Kedves Florentinám! Mily jól esik nekem,</l>
					<l>A hosszú hallgatást hogy már megtörhetem!</l>
					<l>Oh mert sok éve mult, hogy, mint szél a habot,</l>
					<l>Egymás kebeléről az élet elkapott.</l>
				</lg>
				<lg>
					<l>Tudod: mikép hagyók el az intézetet,</l>
					<l>Sok sziv hogy elszorult, sok szem hogy könyezett!</l>
					<l>Fogadtuk, hogy holtig hívek, jól maradunk,</l>
					<l>S közös lesz egymással örömünk s bánatunk.</l>
				</lg>
				<lg>
					<l>Irt is már Nellike, Blanka s a kis Matild,</l>
					<l>Sorsát oly melegen s hiven tudatja mind;</l>
					<l>Szegény beteg Judit...! szegény megcsalt Teréz!</l>
					<l>Egynek egy, másnak más fájdalmas, vagy nehéz.</l>
				</lg>
				<lg>
					<l>Én boldog nő vagyok, hálával mondhatom,</l>
					<l>Melynek könyje most is megcsordul arcomon;</l>
					<l>Vidám, derűlt az ég, - nem látok felleget...</l>
					<l>- De várj csak. Elmondok mindent, mindent neked!</l>
				</lg>
				<lg>
					<l>Házunk nem nagy, de szép s elég kényelmet ád,</l>
					<l>Leveles, illatos lonc futja be falát;</l>
					<l>Közel rét és mező, - s bár szűk a láthatár:</l>
					<l>Szeretem e helyet, mint fészkét a madár.</l>
				</lg>
				<lg>
					<l>Kertünkön át, hol sok s nemes gyümölcs terem,</l>
					<l>Patak fut vídoran a tiszta fövenyen;</l>
					<l>Partján a méhes áll, hol késő estelig</l>
					<l>Lágy zsongás-bongás közt a kas mézzel telik.</l>
				</lg>
				<lg>
					<l>Melyre magam fonám a hajlós ágbogat:</l>
					<l>Az ismerős lugas hűs árnyékkal fogad;</l>
					<l>S oda velem, - mig künn a hőség égető, -</l>
					<l>A boldogság csendes, nyájas érzése jő.</l>
				</lg>
				<lg>
					<l>Mindjárt a ház körül virágot ápolok,</l>
					<l>Kedvenceim: rózsa, viola s liljomok;</l>
					<l>Szeretem őket, mint szerette jó anyám,</l>
					<l>Kinek szavát most is még mintha hallanám:</l>
				</lg>
				<lg>
					<l>Gyermekem! a virág olyan, mint az erény,</l>
					<l>Szép az kikeletkor, nyár- s ősznek idején;</l>
					<l>Ifju- s aggnak tisztes diszt ád és örömet,</l>
					<l>A sírig elkisér, a sírba is követ.</l>
				</lg>
				<lg>
					<l>S lásd, én, ki voltam a »hét alvó egyike«,</l>
					<l>Megváltozám, s pedig nem hinnéd, mennyire!</l>
					<l>Szememből a hajnal első sugárival</l>
					<l>Az álom elrepül, s a szép reggel kicsal.</l>
				</lg>
				<lg>
					<l>Népes majorságom már szálldos, hí s keres;</l>
					<l>Kedves galambjaim, - mind oly szelid, kezes, -</l>
					<l>Karomat, mig búzát vetek, vetek nekik,</l>
					<l>Köszönve s kérve is gyöngéden csipkedik.</l>
				</lg>
				<lg>
					<l>Azután végezem a rendes házi bajt,</l>
					<l>Mely édesen izgat, mig erre s arra hajt;</l>
					<l>S e kedves baj: sárkány, az a mesebeli,</l>
					<l>Hármat lát nőni, ki egy fejét leszeli.</l>
				</lg>
				<lg>
					<l>Így telnek napjaim, élményim ilyenek,</l>
					<l>Mindenben örömet lelek, mint a gyerek...</l>
					<l>Aztán következnek: himzés, könyv s a lapok,</l>
					<l>De Istenem, gyakran mily lassan haladok!</l>
				</lg>
				<lg>
					<l>S midőn a zongorán átfutnak újjaim,</l>
					<l>Bús, szemrehányó hang szólal meg húrjain!</l>
					<l>Mert most is bár öröm s élvezet játszanom:</l>
					<l>Mégis nem fáj nagyon, ha tán nem játszhatom...</l>
				</lg>
				<lg>
					<l>Van szomszéd, ismerős - sok jó, művelt család</l>
					<l>Barátsággal fogad s szivből örvend, ha lát;</l>
					<l>Mégis, bármint maraszt a szívesség szava:</l>
					<l>Ezt súgja valami nékem: haza...! haza...!</l>
				</lg>
				<lg>
					<l>S ne csudáld, hogy helyem másutt én nem lelem,</l>
					<l>Csak otthon, otthon van világom, életem...!</l>
					<l>Minden oly szép s igaz belől e kis körön,</l>
					<l>Gondoljam képeit együtt bár, vagy külön!</l>
				</lg>
				<lg>
					<l>Mellettem két piciny angyal mosolyg, repes...</l>
					<l>Férjem kissé heves, de jó, müvelt, nemes;</l>
					<l>Ő hűn szeret, vezet: - s beléfogózva én:</l>
					<l>Nyugton s vígan megyek az élet mezején.</l>
				</lg>
				<lg>
					<l>És tőlem óra, nap elmúlik szaporán,</l>
					<l>Elébb, hogy elmémben megjegyzném s felrovám;</l>
					<l>Egyedűl azt tudom, hogy volt és elrepűlt,</l>
					<l>S nem hozott bánatost, nem hagyott keserűt.</l>
				</lg>
				<lg>
					<l>Ifjú ábrándimon gyakorta nevetek!</l>
					<l>Most a szép föld... s nem a magasló fellegek...</l>
					<l>Az ág fennáll, mig csak virággal van teli,</l>
					<l>S lehajlik, ha édes gyümölcsét érleli.</l>
				</lg>
				<lg>
					<l>De oh én csevegő! most vészem észre csak:</l>
					<l>Mily hosszú e levél s mikép megkínzalak!</l>
					<l>Ám boszuld meg magad: - mert megboszulhatod, -</l>
					<l>Legyen kétannyi, mint levelem, válaszod!</l>
				</lg>
				<lg>
					<l>Vagy inkább jőjj magad, kedves Florentinám!</l>
					<l>Az évszak oly kies, az ég s föld oly vidám...</l>
					<l>Tedd boldogabbá még, ki távol és közel</l>
					<l>Téged teljes szivből szeret, csókol s ölel...!</l>
				</lg>
				<p>II.</p>
				<p>FLORENTINA ZSUZSANNÁHOZ.</p>
				<p>Villámos, őszhó végnapján 186*</p>
				<lg>
					<l>Édes Zsuzsi! Már-már feledém leveled</l>
					<l>- Mert a mélyelműség elszórt s könnyen feled, -</l>
					<l>Azonban rendezvén ma íróasztalom:</l>
					<l>Reá akadtam s így megválaszolhatom.</l>
				</lg>
				<lg>
					<l>Irigyleni semmit nem szoktam senkitől,</l>
					<l>Te vagy csak, magadra iríggyé aki től.</l>
					<l>Te, kit csudás végzet kegyel s hord tenyerén,</l>
					<l>Elégűlt sziv! hisz ez ábrándkép, tünemény...!</l>
				</lg>
				<lg>
					<l>Oh, hát mi itt alant szerencséssé teszen:</l>
					<l>Langyos, polgárias, köznapi érzelem!</l>
					<l>S ki fényes átokúl merész vágyat nyere,</l>
					<l>Küzd s meghal, - számára nincs itt egyéb csere.</l>
				</lg>
				<lg>
					<l>Lásd, az én életem izgatott, keserű,</l>
					<l>Szaggatja májamat egy éhes keselyű;</l>
					<l>A cél nagy és merész! - s bár szól egy hang: remélj!</l>
					<l>Mégis gyakran vagyok meghasonlott kedély.</l>
				</lg>
				<lg>
					<l>S ha a földet s eget ostromlám hasztalan:</l>
					<l>A költészet karja közé vetem magam...</l>
					<l>S enyhülök, ha élet, világ s társadalom</l>
					<l>Ellen haragomat abban kionthatom.</l>
				</lg>
				<lg>
					<l>Igaz: nagy tért nyertünk pár rövid év alatt,</l>
					<l>- Bár még nem rontánk le sok gyűlölt közfalat, -</l>
					<l>S a nőnemnek, amely futvást halad vele,</l>
					<l>Mindent meghoz lassan a kor jó szelleme.</l>
				</lg>
				<lg>
					<l>Kegyelmed, asszonyom, voltak a nagymamák:</l>
					<l>Anyáinknak már a tekintetest adák;</l>
					<l>S mi széltiben vagyunk nagyságos asszonyok...</l>
					<l>(De hát később, midőn minden cím elfogyott...?!)</l>
				</lg>
				<lg>
					<l>Im az irodalom! Azzal féltékenyen</l>
					<l>Egyedáruskodott az önző férfinem,</l>
					<l>Körűlte kétszeres futó árkot vona,</l>
					<l>S igy lőn hír, dicsőség az ő tulajdona.</l>
				</lg>
				<lg>
					<l>Hanem megostromlá sok bátor Amazon,</l>
					<l>Nyitvák a sorompók, s most ki s be szabadon...!</l>
					<l>Eldob tűt és guzsalyt, s ide gyűl valahány</l>
					<l>»Szellemdús hölgy« vagyon és »lelkes honleány«.</l>
				</lg>
				<lg>
					<l>Album, naptár, hír- és divatlap egyaránt</l>
					<l>Szolgálnak toborzó és táborhely gyanánt;</l>
					<l>A szerkesztő urak, e fehér négerek,</l>
					<l>Szolgálják s őrzik a páratlan sereget.</l>
				</lg>
				<lg>
					<l>Körűlte! mig el nem pusztúl egymásután</l>
					<l>A férfi-iró, ez utolsó mohikán!</l>
					<l>Semmit se tesz, hogy a kritika még huhog,</l>
					<l>Kihullt kezéből a mindenható sulyok.</l>
				</lg>
				<lg>
					<l>S ime, mint von s hódit a szellem ereje:</l>
					<l>Szobaleányom is írónővé leve...</l>
					<l>Rébuszt csinál; - a sakk-talányt megfejti mind</l>
					<l>Igy nevet s jutalmat nyer lóugrás szerint.</l>
				</lg>
				<lg>
					<l>De a verset, lyrát megtiltottam neki,</l>
					<l>Azt irok én; - őtet a próza illeti;</l>
					<l>Vidéki színügy, vagy levél s más függelék,</l>
					<l>Hasonló állású személyeknek elég.</l>
				</lg>
				<lg>
					<l>Különben, használom a szerkesztés körűl,</l>
					<l>Ha majd a »Hölgyderü« világ elé kerül;</l>
					<l>Iránylap lesz. - Hangja: mint villámcsattanás,</l>
					<l>Jelszava: jogegység, vagy végelszakadás!</l>
				</lg>
				<lg>
					<l>Itt hát mégis nyerénk, tagadni nem lehet,</l>
					<l>De ép olyan fontos kérdés a viselet;</l>
					<l>Hah! a csúf-nem ugyan ajkába harapott,</l>
					<l>Hogy elvettük végre tőle a kalapot!</l>
				</lg>
				<lg>
					<l>Közös már szür, mellény, pitykés dolmány s egyéb,</l>
					<l>Oh, az egyenlőség gyorsan előbbre lép!</l>
					<l>Ki most az utcán a másik után megyen:</l>
					<l>Fiú, vagy lány amaz? nem tudja hirtelen.</l>
				</lg>
				<lg>
					<l>Részünkre minden perc több-több előnyt csikar;</l>
					<l>A pórias csókot száműzi a szivar...</l>
					<l>Sok előitélet elmúlik és kivesz...</l>
					<l>A házas életben sincsen már annyi fesz...</l>
				</lg>
				<lg>
					<l>Mindezért küzdök én, mint egy nődalia,</l>
					<l>Mégis mint ver, sebez a rágalom nyila!</l>
					<l>De semmi nem képes megtántorítani...</l>
					<l>Vádló s vád nyomorult, kicsinyes, köznapi!</l>
				</lg>
				<lg>
					<l>Szememre hányják a közlelkek, hogy a ház</l>
					<l>Engem mint asszonyát, nem dicsér, de gyaláz;</l>
					<l>Hogy nincs itt szorgalom, rend, nincs jóllét, se csín,</l>
					<l>Egymásnak láb alatt van benne nagy s kicsiny;</l>
				</lg>
				<lg>
					<l>Hogy aprós gyermekim vásottak, szennyesek,</l>
					<l>Ahány, annyifelé hányódik, tévelyeg;</l>
					<l>Este a konyhában s a kertben alszik el,</l>
					<l>S gondot rájok csupán a jó Isten visel...</l>
				</lg>
				<lg>
					<l>De kérdem én, hogy e magas tulajdonok,</l>
					<l>E fényes égi láng, mely keblemen lobog,</l>
					<l>Azért advák-e, hogy nagycélu életem</l>
					<l>Mint dajka s kulcsárné kelljen eltöltenem!?</l>
				</lg>
				<lg>
					<l>Ah, mily nép s felfogás! de legfőbb kínom az:</l>
					<l>Hogy ez az ember is örök zsémb és panasz...</l>
					<l>Úr, gondoljon rá, ha hiány van ott, vagy itt,</l>
					<l>S ne rontsa lelkemnek szent kínu gondjait!</l>
				</lg>
				<lg>
					<l>De ő szellemszegény, nem fogja fel becsem...</l>
					<l>- Reám nem is volna méltó egy férfi sem!</l>
					<l>Heves, komor s gyakran elzárkozik magán...</l>
					<l>Gyanúm, hogy ő iszik s játékos is talán.</l>
				</lg>
				<lg>
					<l>Bár csel, bün, gúny vigyorg reám mindenfelől:</l>
					<l>Megyek az úton, mit nagy missióm jelöl;</l>
					<l>Azon más semmi, csak halálom lenne gát!</l>
					<l>Hanem már késő van... virad... jó éjszakát...!</l>
				</lg>
			</div>
		</body>
	</text>
</TEI>