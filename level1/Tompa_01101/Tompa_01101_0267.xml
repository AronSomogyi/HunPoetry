<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0267" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A »PALOTA« HELYÉN.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">575</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A »PALOTA« HELYÉN.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A »PALOTA« HELYÉN.</head>
				<lg>
					<l>Felettem százados fák lombja függ,</l>
					<l>A föld szinén zöld moh terül henyén;</l>
					<l>Hűs árny alatt, ábrándozás között</l>
					<l>Heverészek a »palota« helyén.</l>
				</lg>
				<lg>
					<l>Hol volt? hogy állt? nem mondja omladék,</l>
					<l>Nevén kivűl minden jel elveszett...</l>
					<l>Nem látni itt ember kezét, nyomát,</l>
					<l>Csak az örök s erős természetet.</l>
				</lg>
				<lg>
					<l>Kinek dörgő szavát hallá a völgy</l>
					<l>A hegytető közös vidékiről?</l>
					<l>Egykor mik estek itt...? A képzelet</l>
					<l>Mig épít és bont, rajzol és töről:</l>
				</lg>
				<lg>
					<l>... A helyre fáradt vándor érkezik,</l>
					<l>Szeme tüzes, vonási zordonak;</l>
					<l>Kardján, vértjén szól csorba s horpadás...</l>
					<l>Ravasz, délceg, - félrabló, féllovag.</l>
				</lg>
				<lg>
					<l>Kicsoda ő, kit bűn vagy üldözés</l>
					<l>Eme vadon tájékára vezete?</l>
					<l>Kiséri-é s minő emlékezés?</l>
					<l>Hol van, ha van, hazája, nemzete?</l>
				</lg>
				<lg>
					<l>Ki tudja azt! Ő a bércen marad,</l>
					<l>Italt forrás ad és vadat nyil ejt;</l>
					<l>Rövid, rövid szendergés álma; - kész</l>
					<l>Riadásra s veszélyben állni helyt.</l>
				</lg>
				<lg>
					<l>Igy él. Majd társ akad; egy, végre több,</l>
					<l>Kiket, mint ár, a vak sors összehord;</l>
					<l>S az éji tűz vérszínű udvarát</l>
					<l>Beűli vad, rongyos, kétes csoport.</l>
				</lg>
				<lg>
					<l>Hegy völgy, e farkasok tanyája lész,</l>
					<l>Kik túl-üvöltik a honos vadat;</l>
					<l>Eggyé forr végre mind: embertelen</l>
					<l>Törvényben, esküvel s Vezér alatt,</l>
				</lg>
				<lg>
					<l>Kinek hatalma mind-nagyobbra nő,</l>
					<l>S tovább nyulnak kifosztó kezei;</l>
					<l>A név elég: szemeknek álmait</l>
					<l>S szivek nyugalmát elrezzenteni...</l>
				</lg>
				<lg>
					<l>És amivel zug és barlang telik</l>
					<l>S gazdaggá lesz az átkozott tanya:</l>
					<l>A nép bora, marhája, kenyere,</l>
					<l>A kalmár selyme, gyöngye s aranya.</l>
				</lg>
				<lg>
					<l>Év évre jő; - és rejtek, szakadék</l>
					<l>Szűk már a had-, kincs-, gőgnek egyaránt;</l>
					<l>S sziklát a hajtott földnép vasa tör,</l>
					<l>Órjási csert, ledöntve, bárdja hánt;</l>
				</lg>
				<lg>
					<l>Reng, zúg hegy-völgy - meg-megroppanva száll</l>
					<l>Mélyebbre szenes hegyű karó;</l>
					<l>Száz vérző kéz követ kőhöz ragaszt,</l>
					<l>Bálvány-fákat vonszol s egymásba ró.</l>
				</lg>
				<lg>
					<l>Feláll gyorsan s mégis szilárdan az</l>
					<l>Idomtalan, felemás palota;</l>
					<l>A messze el-látszó tető, torony,</l>
					<l>Sokat riaszt el, sokat csal oda.</l>
				</lg>
				<lg>
					<l>Most a vezér nemes szüzet rabol,</l>
					<l>Őrizve azt frigyetlen hitvesül;</l>
					<l>S akkorra, hogy fehéredik haja,</l>
					<l>A vad kebel hő vágya teljesűl:</l>
				</lg>
				<lg>
					<l>Apjok nyomán, zaj és vér közt, - habár</l>
					<l>Anyátlanúl - felnőnek a fiak;</l>
					<l>És a gonosz köpű odúiból</l>
					<l>Egymás után gyorsan kirajzanak.</l>
				</lg>
				<lg>
					<l>Amennyi, mind saját utjára tér,</l>
					<l>Más más tetőre ül s kastélyt emel,</l>
					<l>(Mig célnak cél, oromnak az orom</l>
					<l>Jól érthető, gyors viszhangban felel).</l>
				</lg>
				<lg>
					<l>Felsőt nem néz, törvényre nem hajol,</l>
					<l>Mely gyenge gát s előtte átszakad;</l>
					<l>Ügyét a »kard ki kard« elé viszi:</l>
					<l>Tegyen, ki bír, magának igazat!</l>
				</lg>
				<lg>
					<l>Igy századok, s ősek költöznek el...</l>
					<l>Jőnek fiak, fiakra unokák;</l>
					<l>Az eredést hír, hagyomány, idő:</l>
					<l>Fényes, mesés pólába burkolák.</l>
				</lg>
				<lg>
					<l>S a dédősök talányos címerén</l>
					<l>Hosszan mereng a boldog ivadék;</l>
					<l>Büszkén tekint családfájára... az</l>
					<l>Fejdelmi törzs ágából hajta rég...!</l>
				</lg>
				<lg>
					<l>De béke van... a buzogány pihen...</l>
					<l>Elhagyva a rideg, magas tetőt:</l>
					<l>A völgybe száll a maradék s megül...</l>
					<l>(Fenn, egyedül bolyg a boszús előd).</l>
				</lg>
				<lg>
					<l>És úszik ott a köznap árjain,</l>
					<l>Sarkantyútlan szolgál kicsiny ügyet;</l>
					<l>Nem háborítják a mult képei,</l>
					<l>Lassan, lassan homályosúl, sülyed...</l>
				</lg>
				<lg>
					<l>Elveszti majd a meglepő vonást,</l>
					<l>Mit jellem, arc örökle ősjegyűl;</l>
					<l>Nevet cserél... más vérbe olvad át...</l>
					<l>Végre a népben végkép elvegyűl.</l>
				</lg>
				<lg>
					<l>Ősfészke is romol, pusztúl vele,</l>
					<l>Mély repedés kezdődik a falon,</l>
					<l>Szeglet válik, torony bukik le majd,</l>
					<l>És lész a vár kietlen kőhalom.</l>
				</lg>
				<lg>
					<l>Ragasztékit kelő mag és csira</l>
					<l>S vékony gyökér tágitja, mint vas-ék;</l>
					<l>Egy-két rövid századra áll a rom,</l>
					<l>Hogy szomorú végét sirassa még...</l>
				</lg>
				<lg>
					<l>Moh, televény s erdő borúl reá,</l>
					<l>A föld, ez álló örvény, elnyeli...</l>
					<l>- Im, eltüntek a fal s az alakok,</l>
					<l>Mint ábrándom gyors tüneményei...!</l>
				</lg>
				<lg>
					<l>Találgatom: hol állt a »palota«?</l>
					<l>Nevén kivül minden jel elveszett...</l>
					<l>Nem látom itt ember kezét, nyomát,</l>
					<l>Csak az örök s erős természetet!</l>
				</lg>
			</div>
		</body>
	</text>
</TEI>