<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0395" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VIRÁGOK TÜNDÉRE.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1166</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VIRÁGOK TÜNDÉRE.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A VIRÁGOK TÜNDÉRE.</head>
				<lg>
					<l>A megifjult földnek határán,</l>
					<l>A tündér, virági közt járván,</l>
					<l>Derült esthajnal halk csendében</l>
					<l>Kikérdezte őket gyengéden:</l>
					<l>Mondjátok el kedves virágok</l>
					<l>Mosolygó menny kegyelme rátok!</l>
					<l>Kinek mi fáj? szivén mi gond van?</l>
					<l>Ki mért eped csendes titokban?</l>
					<l>Panaszkodjál, kérj, gyönge népem:</l>
					<l>Öröm lesz meghallgatni nékem!</l>
				</lg>
				<lg>
					<l>Szálas vetés alján kinyulva,</l>
					<l>Alélt növény feküdt az utba;</l>
					<l>Erőt vőn rajt a fájdalom már...</l>
					<l>S imigy szólott a vadfolyondár:</l>
				</lg>
				<lg>
					<l>Oh jó tündér vedd el szivemről</l>
					<l>Vedd el gyötrő fájdalmimat!</l>
					<l>Melyek kinoznak a kegyetlen,</l>
					<l>Hütlen buzavirág miatt.</l>
				</lg>
				<lg>
					<l>Szeretjük egymást, - s ő imigy szólt:</l>
					<l>Mily szép az élet, édesem!</l>
					<l>Jer, jer, sétáljunk egyet e kéjt</l>
					<l>Mosolygó nyári reggelen!</l>
				</lg>
				<lg>
					<l>Bejártuk aztán a vidéket;</l>
					<l>Megnéztük a fénylő tavat;</l>
					<l>Közel lakó barátainknak</l>
					<l>Jó reggelt mondva az alatt.</l>
				</lg>
				<lg>
					<l>Itt, nyájasan beszédbe állt a</l>
					<l>Barátságos komló velünk;</l>
					<l>Örültünk, hogy sok jó virággal</l>
					<l>Mulathatunk, cseveghetünk.</l>
				</lg>
				<lg>
					<l>Amott, a parlagrózsa hítt be,</l>
					<l>Hogy lássuk szive örömét:</l>
					<l>Kinek az éjjel egy mosolygó</l>
					<l>Piros kis lánya születék.</l>
				</lg>
				<lg>
					<l>És hazatérve monda társam:</l>
					<l>Az idő olyan kellemes,</l>
					<l>Játszunk bujósdit! hunyj te; aztán,</l>
					<l>Ha hallod, hogy szabad: keress!</l>
				</lg>
				<lg>
					<l>Én hunytam; ő bujt, én kerestem,</l>
					<l>S ő, azt a csalfa kék fejét</l>
					<l>Fel-felüté, meg visszahuzta;</l>
					<l>Csalogatván hátrább, elébb.</l>
				</lg>
				<lg>
					<l>Én kergetem lélekszakadva,</l>
					<l>S amint megfogni akarom:</l>
					<l>Helyette rút, szurós kalászfőt</l>
					<l>Szorít keblemhez két karom...</l>
				</lg>
				<lg>
					<l>Elfáradtam... nagy lőn a hőség...</l>
					<l>S elvesztve már minden nyomot:</l>
					<l>Alig hunyám könyűs szemem be,</l>
					<l>Az álom mélyen elnyomott.</l>
				</lg>
				<lg>
					<l>Kegyes tündér! most ébredek fel,</l>
					<l>Midőn a nap régen lement,</l>
					<l>Haza indulnék,... oly setét van...</l>
					<l>S hol lelem fel a hütelent!?</l>
				</lg>
				<lg>
					<l>Vigasztalódjál szép leánykám!</l>
					<l>A tündér igy nyugtatta őt;</l>
					<l>S gyöngéden két karjába tette</l>
					<l>A pajkoskodó szeretőt.</l>
				</lg>
				<lg>
					<l>Tartsd őt szorosan, tartsd ölelve,</l>
					<l>Álmadban ugy, mint éberen!</l>
					<l>Meglásd: nem hoz több bút fejedre,</l>
					<l>S hozzád sohsem lesz hűtelen!</l>
				</lg>
				<p>-</p>
				<lg>
					<l>A tündérhölgy tovább lebegvén</l>
					<l>A harmatos mezőn: felé</l>
					<l>Bus panaszát, a sárga képü</l>
					<l>Pitypang imígyen emelé:</l>
				</lg>
				<lg>
					<l>Nem itt születtem, messze földről</l>
					<l>Szakadtam, árva én, ide:</l>
					<l>Testvéreim, tul a setétlő...</l>
					<l>Bércen lakoznak, messzire!</l>
				</lg>
				<lg>
					<l>Itt is jár szellő s harmat, a menny</l>
					<l>Itt is fénnyel mosolyg reám;</l>
					<l>De én mégis csak visszavágyom,</l>
					<l>Mert mégis szebb az én hazám!</l>
				</lg>
				<lg>
					<l>Ott a kies rét a patakkal,</l>
					<l>Amely vizével itatott;</l>
					<l>Ott vannak őseim, barátim,</l>
					<l>Ott láttam én meg a napot...</l>
				</lg>
				<lg>
					<l>Kegyes tündér! honvágy öl engem,</l>
					<l>S megőszül bús fejem hamar...</l>
					<l>Bárcsak feltépne s messzedobna</l>
					<l>Egy szánakozó zivatar;</l>
				</lg>
				<lg>
					<l>De én tudom: hogy itt halok meg!</l>
					<l>Ah, bár csak édes magzatim</l>
					<l>Repűlhetnének őseikhez,</l>
					<l>A kedvező szél szárnyain!</l>
				</lg>
				<lg>
					<l>Leányom! a tündér viszonza,</l>
					<l>Miért e bánat, e panasz?</l>
					<l>E föld oly kedves lesz idővel,</l>
					<l>Amilyen kedves volt amaz.</l>
				</lg>
				<lg>
					<l>Te itt maradsz, - de magzatidban</l>
					<l>Legyen meg vágyad, örömed:</l>
					<l>Szárnyat tüzök rájok, - s honodba</l>
					<l>Őket mind visszaküldheted!</l>
				</lg>
				<lg>
					<l>Mint annyi apró lég-hajósok</l>
					<l>Az ég csendes szellőiben,</l>
					<l>Őseidhez átevezhetnek</l>
					<l>A messze kéklő bérceken.</l>
				</lg>
				<p>-</p>
				<lg>
					<l>A tündér nyugtató szaván, a</l>
					<l>Pitypang vigasztalódva van;</l>
					<l>Midőn a vadszegfű sohajt fel</l>
					<l>Az út mellől fájdalmasan:</l>
				</lg>
				<lg>
					<l>Bánatba van fejem borulva!</l>
					<l>Halld jó tündér! történetem:</l>
					<l>Te színes, illatos virágot</l>
					<l>Adál kegyelmesen nekem.</l>
				</lg>
				<lg>
					<l>Boldog valék! uj, uj kecsekkel</l>
					<l>Ruházott a jó kikelet,</l>
					<l>Gyöngéd szellő, nyájas pillangó</l>
					<l>Csókolta arcom s keblemet.</l>
				</lg>
				<lg>
					<l>Kóró vagyok most, -! szánni tud csak,</l>
					<l>Ki bús beteg képemre néz...</l>
					<l>Jó tündér, vedd el rólam a kint!</l>
					<l>Mely gyász éltemnek oly nehéz!</l>
				</lg>
				<lg>
					<l>A hangya erre járva egyszer,</l>
					<l>Kiváncsian tekintve rám,</l>
					<l>Dicsérgeté karcsú növésem,</l>
					<l>Pirosló ajkam, zöld ruhám.</l>
				</lg>
				<lg>
					<l>Én csak hallgattam és nevettem</l>
					<l>Ezt a bohó kis állatot:</l>
					<l>Ki engem ilyetén beszéddel</l>
					<l>Mindennap meglátogatott.</l>
				</lg>
				<lg>
					<l>De jötte sűrübb és beszéde</l>
					<l>Merészebb lett szemlátomást;</l>
					<l>Mig hévvel tartott lábaimnál</l>
					<l>Hosszú szerelmi vallomást.</l>
				</lg>
				<lg>
					<l>Oh szép virág! hajolj le hozzám,</l>
					<l>Engedd csókolni kebledet!</l>
					<l>Szeress...! légy boldog is, ha szép vagy...</l>
					<l>Boldogtalan, ki nem szeret!</l>
				</lg>
				<lg>
					<l>Fenyegetőzni kezde aztán,</l>
					<l>- Folytatta a hervadt virág, -</l>
					<l>Hogy megrohan, ha eltaszítom,</l>
					<l>S gyökerestűl kidönt; kirág.</l>
				</lg>
				<lg>
					<l>És végre mit mivel! Dühében</l>
					<l>Felfut karcsú derekamon...</l>
					<l>Ah, ki tudná hiven leirni</l>
					<l>Félelmem és irtózatom...!?</l>
				</lg>
				<lg>
					<l>Éles körmét keblembe vágta</l>
					<l>S csókjával, tiszta ajkamat</l>
					<l>Illette búján, a kegyetlen,</l>
					<l>Gyönyörrel nézve kínomat. -</l>
				</lg>
				<lg>
					<l>Egyszer, pusztító bánatomnak</l>
					<l>Okát kérdé a hangyales;</l>
					<l>- Kicsiny állat, mely a fövenyben</l>
					<l>Lakik s élelmet ott keres. -</l>
				</lg>
				<lg>
					<l>S kihallgatván a jó bogárka</l>
					<l>Vigasztalólag így felelt:</l>
					<l>Szegény virág, csak légy nyugodtan;</l>
					<l>És bízd reám a szemtelent!</l>
				</lg>
				<lg>
					<l>Aztán az úton, merre hozzám</l>
					<l>A rút, félelmes hangya járt:</l>
					<l>Egész éjjel dolgozni hallám</l>
					<l>A jóindúlatú bogárt.</l>
				</lg>
				<lg>
					<l>Lest ásott, - mely mint a folyondár</l>
					<l>Tölcsére olyatén vala;</l>
					<l>Szabályosan szaladva össze</l>
					<l>A mély fenékig oldala.</l>
				</lg>
				<lg>
					<l>Alján elrejtezett az állat,</l>
					<l>Véknyan fedő fövény alatt, -</l>
					<l>S jövén a hangya: a veremnek</l>
					<l>Egyenesen neki szaladt.</l>
				</lg>
				<lg>
					<l>Ahol meggördülvén alatta</l>
					<l>Az ingatag homok-szemek:</l>
					<l>Ő, a veszélyt hozó mélységbe</l>
					<l>Hanyatt-homlok lehempereg.</l>
				</lg>
				<lg>
					<l>Ott, mint a tigris, rárohanván</l>
					<l>A hangyales megölte őt. -</l>
					<l>Én ujjá lettem...! dult virágom</l>
					<l>Elhullott és szebben kinőtt.</l>
				</lg>
				<lg>
					<l>Boldog valék...! elhozta ismét</l>
					<l>A pillangót uj kellemem;</l>
					<l>A gyöngéd szellő nyájasabban</l>
					<l>Ringatta karjain fejem.</l>
				</lg>
				<lg>
					<l>De ah! rövid volt boldogságom,</l>
					<l>A nyugtalanság visszatért;</l>
					<l>Mely ismét elhervasztja, látom,</l>
					<l>Megifjult éltem kellemét.</l>
				</lg>
				<lg>
					<l>Az én oltalmazó bogárkám</l>
					<l>Hirtelen megszárnyasodott</l>
					<l>És elrepült...! ah, most ki véd meg?</l>
					<l>Ha hangya jő, én meghalok!</l>
				</lg>
				<lg>
					<l>Vigasztalódjál, jó leányom!</l>
					<l>Felelt a tündérhölgy neki;</l>
					<l>A rózsának kezem tövist ád,</l>
					<l>S téged nem tudna védeni?</l>
				</lg>
				<lg>
					<l>Én illatos, piros enyűvel</l>
					<l>Kenem be termeted, nyakad;</l>
					<l>Ha ellenséged ujra jönne:</l>
					<l>E lépen ott vesz, ott ragad.</l>
				</lg>
				<p>-</p>
				<lg>
					<l>A tündértől oltalmat aztán</l>
					<l>A bércek gyöngyvirága kért:</l>
					<l>A rút ördögszekér esengett</l>
					<l>Régóta már szerelmemért.</l>
				</lg>
				<lg>
					<l>Mind hasztalan mondtam ki néki:</l>
					<l>Hogy én őt nem szerethetem;</l>
					<l>Undorító édeskedéssel</l>
					<l>Keserité meg életem!</l>
				</lg>
				<lg>
					<l>Addig boszantott, hogy miatta</l>
					<l>Elhagytam a kies mezőt,</l>
					<l>S lakást egy tószigetbe vettem,</l>
					<l>De éltem jobban ott se tölt.</l>
				</lg>
				<lg>
					<l>Mert üldözőm szünetlen ott állt,</l>
					<l>Velem szemközt a part felett;</l>
					<l>Közel már nem férhetve hozzám:</l>
					<l>Bólingatott, integetett.</l>
				</lg>
				<lg>
					<l>Ez úgy boszantott...! s nyugtalanná</l>
					<l>Tevé egyhangú napjaim!</l>
					<l>Gyakran álmodtam: hogy keresztűl</l>
					<l>Gázolt a tó hullámain.</l>
				</lg>
				<lg>
					<l>És a sziget ködös legében</l>
					<l>Halovány és beteg valék;</l>
					<l>Kétségbe kellett volna esnem:</l>
					<l>Ha még, meg nem sajnál az ég;</l>
				</lg>
				<lg>
					<l>De üldözőm sárgulni kezdett,</l>
					<l>Beteg lőn s végre meghala.</l>
					<l>S én visszatérvén a mezőre:</l>
					<l>Boldog levék mint valaha.</l>
				</lg>
				<lg>
					<l>Kiket oly rég láték, örömmel</l>
					<l>Köszöntém a virágokat...</l>
					<l>De ah! borzasztót kelle érnem:</l>
					<l>Engem kisértet látogat...</l>
				</lg>
				<lg>
					<l>A holt ördögszekér, ha szél fú,</l>
					<l>Bősz tánccal ellenem rohan;</l>
					<l>Száraz oldalbordája, csontja</l>
					<l>Csörög, csattog borzalmasan...</l>
				</lg>
				<lg>
					<l>Kegyelmes tündér! tőle ments meg!</l>
					<l>És mond a hölgy: megmentelek!</l>
					<l>Hol ékesen váltják fel egymást</l>
					<l>Az enyhe völgy, a zöld hegyek:</l>
				</lg>
				<lg>
					<l>Az erdőségben lesz lakásod,</l>
					<l>Sürű bokor tövén, ahol</l>
					<l>Zengő madárka rakja fészkét,</l>
					<l>S a kísértet nem kóborol.</l>
				</lg>
				<lg>
					<l>És a bércen, a bokrok alját</l>
					<l>Többé elhagyni nem lehet!</l>
					<l>De illatoddal messze szállhatsz</l>
					<l>Betöltve földet és leget.</l>
				</lg>
				<p>-</p>
				<lg>
					<l>Most a szelíd démutka szóla:</l>
					<l>Ah, én igen beteg vagyok!</l>
					<l>Hol találok mély bánatomra</l>
					<l>Enyhítő írt, gyógybalzsamot?</l>
				</lg>
				<lg>
					<l>Hű kedvesem sirjába szálla,</l>
					<l>S én, mint az üldözött futok;</l>
					<l>De égető gyötrelmeimtől</l>
					<l>Megmenekülni nem tudok.</l>
				</lg>
				<lg>
					<l>Gyötrelmedtől, szegény leányom!</l>
					<l>Hiába futsz, bércen, mezőn:</l>
					<l>Még jobb, ha tárgyához közel vagy...</l>
					<l>Menj -! s lakozzál a temetőn!</l>
				</lg>
				<p>-</p>
				<lg>
					<l>A tündér szóla gyöngéd ajkkal, -</l>
					<l>Azonban meghasadt a hajnal,</l>
					<l>S ő eltünék a lanyha szellőn:</l>
					<l>De minden, amint mondta, meglőn:</l>
				</lg>
				<lg>
					<l>Kedvesét a folyóka karja</l>
					<l>Reá-folyván ölelve tartja;</l>
					<l>S örömmel elmondhatja róla:</l>
					<l>Hogy hűtelen nem volt azóta.</l>
				</lg>
				<lg>
					<l>A pitypang boldog, - szállva messze</l>
					<l>Léghajózó magzatja ezre.</l>
				</lg>
				<lg>
					<l>Az enyves vadszegfűt a hangya</l>
					<l>Kerűli, nem hogy megrohanja.</l>
				</lg>
				<lg>
					<l>A bérci gyöngyvirág nem retteg</l>
					<l>Jöttén zörgő kisérteteknek.</l>
				</lg>
				<lg>
					<l>Démutka nem fut, benne mely ég:</l>
					<l>Fájdalmától hogy megmenekjék;</l>
					<l>Közel van inkább egyre hozzá:</l>
					<l>A temetőkertben lakozván.</l>
				</lg>
			</div>
		</body>
	</text>
</TEI>