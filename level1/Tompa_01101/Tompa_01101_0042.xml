<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0042" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KÜZDÉS.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">292</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KÜZDÉS.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KÜZDÉS.</head>
				<lg>
					<l>Mint a földre szállni félő parti fecske</l>
					<l>Fáradtan fészkéhez tér meg éjszakára,</l>
					<l>Fáradt lelkem csendes rejtekedbe vágyott:</l>
					<l>Völgyek, erdők zölden lombozott határa!</l>
				</lg>
				<lg>
					<l>Nem siratnék senkit én az emberek közt,</l>
					<l>Régen elfelejtve kedvesem, barátom!</l>
					<l>S köny szökik szemembe, ha a völgyi fákat,</l>
					<l>Régi ösmerősim, elszáradni látom.</l>
				</lg>
				<lg>
					<l>Szívesen vár a völgy árnyas pamlagára,</l>
					<l>A madár köszönt és a vidék patakja;</l>
					<l>- Anélkül, hogy érte hálát várna tőlem, -</l>
					<l>Enyhadó nedüjét nyilt kebellel adja.</l>
				</lg>
				<lg>
					<l>Elsimítni vágyom homlokom redőit</l>
					<l>A szelíd verőfény meleg mosolygása;</l>
					<l>S nem félek, hogy - mint a mézesmázos ember -</l>
					<l>Boldogságom sirját mosoly közt megássa.</l>
				</lg>
				<lg>
					<l>Ah, az élet engem szörnyen elvadított!</l>
					<l>A magányban is foly keblem háborúja;</l>
					<l>Hadd folyjon, legalább átkos mesterségét</l>
					<l>Itt a gúnyolódás rajtam nem tanúlja.</l>
				</lg>
				<lg>
					<l>Zsibbasztó nyugalom, harc, csend, vad kirontás...</l>
					<l>Ez az én világom, az én szív-világom!</l>
					<l>Gyönge istápom hit, ezt is néha csaknem</l>
					<l>A kétségbesésnek martalékul hányom!</l>
				</lg>
				<lg>
					<l>S van egy kínos kéje e vad küzdelemnek:</l>
					<l>- A kínedzett ember egyetlen sajátja -</l>
					<l>Ő kevély, hogy szenved, s daccal tárja keblét,</l>
					<l>S a jobblét reményét, szinte fél, ha látja.</l>
				</lg>
				<lg>
					<l>Láttam én a kérészt rövid életében,</l>
					<l>- Enpályámat véve mélyen gondolóra -</l>
					<l>Életet nyert, szállott, párosúla, megholt,</l>
					<l>S elég volt mind erre egy rövidke óra!</l>
				</lg>
				<lg>
					<l>Szívesen cserélnék pályát e bogárral!</l>
					<l>Hisz rendeltetése célját ő elérte,</l>
					<l>Mondhatom-e én ezt földi életemről,</l>
					<l>Melynek útát a sors oly hosszúra mérte?</l>
				</lg>
				<lg>
					<l>És ha majd lefekszem síri nyoszolyámba:</l>
					<l>Nem kisérnek-é le földi szenvedésim?</l>
					<l>Csukva lesz örökre két szemem? vagy egykor</l>
					<l>Felnyitom? s ha úgy van: mily világ vidékin?</l>
				</lg>
				<lg>
					<l>Lelkem a kétség, e mély örvény felett, - mely</l>
					<l>Megnyíl, barna keblét hirtelen bezárván -</l>
					<l>Röpked nyugtalan; de megpihenni nem tud,</l>
					<l>Mint vándor-madár a tenger sík határán.</l>
				</lg>
				<lg>
					<l>Oh fák, szóljatok! ti vén apostolok, ki-</l>
					<l>Terjesztett karokkal barna-zöld palástban!</l>
					<l>Mondjátok: igaz-e, amit e sziv érez,</l>
					<l>Óhajtozva érez, jobb pillantatában?...</l>
				</lg>
			</div>
		</body>
	</text>
</TEI>