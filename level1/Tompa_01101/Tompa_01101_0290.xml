<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0290" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">UTOLSÓ VERSEIM.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">576</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>UTOLSÓ VERSEIM.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>UTOLSÓ VERSEIM.</head>
				<p>Kedves nőmnek.</p>
				<p>I.</p>
				<lg>
					<l>Szerettelek... most is hiven fogadlak,</l>
					<l>Halvány képeddel, csendes, tiszta ősz!</l>
					<l>Bús kéje van érzésnek, gondolatnak,</l>
					<l>Amely szivemben kisér s megelőz.</l>
					<l>Ez érzés tán még bölcsőmben fakadt:</l>
					<l>»Ősszel születtem, hervadt lomb alatt!«</l>
				</lg>
				<lg>
					<l>Alig volt még az ég ködös, borongós,</l>
					<l>Még sok virág fény- s harmatért epedt:</l>
					<l>Már, mint a titkos ihletet kapott jós,</l>
					<l>Ugy érezém szorongni keblemet;</l>
					<l>Csudás vegyűlet: bánat és öröm</l>
					<l>Fogott el mindig, oh ősz, jöttödön!</l>
				</lg>
				<lg>
					<l>S mint látja a beteg képén a hű szem</l>
					<l>A lassan terjedő halványodást:</l>
					<l>Felösmerém mezőn s lombfedte bércen</l>
					<l>A még alig tetsző baljós vonást,</l>
					<l>Mely a dal-, fény-, s mosolygó képletekből</l>
					<l>Csendet, homályt s bús hervadást jövendöl.</l>
				</lg>
				<lg>
					<l>Aztán, hogy már hullt a fa lombja sárgán,</l>
					<l>A himzet, - mit tündérek keze szőtt, -</l>
					<l>Színvesztve állt; s a nap, nyájas sugárán,</l>
					<l>Még búsabbnak tárt fel völgyet, mezőt,</l>
					<l>Midőn nem hallám a madár dalát</l>
					<l>S minden álomba tért, halálra vált;</l>
				</lg>
				<lg>
					<l>Völgyben, halmon, midőn mélán bolyongék</l>
					<l>S leültem a lombejtő fák alá,</l>
					<l>- A holtaknál csak a patakcsa folyt még,</l>
					<l>A sirató tisztét elvállalá -</l>
					<l>Abból, mit a tavasz, nyár szül s felápol,</l>
					<l>Romnál egyéb nem volt közel, se távol.</l>
				</lg>
				<lg>
					<l>Énekkel ajkamon, lanttal kezemben</l>
					<l>Virasztám a haló természetet;</l>
					<l>Kedvesimnek a virágtól üzentem,</l>
					<l>Mely a kimúlás keblén reszketett, -</l>
					<l>Mosolygva sírtam, - kéj s bú meghatott -</l>
					<l>»Életre kél egykor, ki most halott!«</l>
				</lg>
				<lg>
					<l>A szellőben, mely a bús tájon fújt át</l>
					<l>- Sok hervadt lomb- és szirmot tova vitt -</l>
					<l>Tolmácsolám az elválók bucsúját,</l>
					<l>Közöltem a haldoklók csókjait.</l>
					<l>Ősz! most végűl is rólad szólva még:</l>
					<l>Én hű lovagod, dalnokod valék!</l>
				</lg>
				<lg>
					<l>Légy hát te is jó, légy hálás irántam,</l>
					<l>Ki már vagyok hervadt, hulló haraszt;</l>
					<l>Jöttödre tán nem is hiába vártam,</l>
					<l>Mely életem fájáról leszakaszt.</l>
					<l>Az én időm is talán letelik,</l>
					<l>Hisz haldoklásom tartott évekig!</l>
				</lg>
				<lg>
					<l>Égő szemem behúnyom mindörökre,</l>
					<l>És elenyészik érzés, gondolat,</l>
					<l>Midőn a sír nyugalmas, néma gödre</l>
					<l>Feledésre s álomra béfogad.</l>
					<l>Oh ősz, én oly keményen hányatom!...</l>
					<l>Elaltatsz-é kész, puha ágyadon?!</l>
				</lg>
				<lg>
					<l>Itt hagyni bírom a roppant világot,</l>
					<l>Természetet s csudái halmazát,</l>
					<l>- Lelkem nehány barátja légyen áldott! -</l>
					<l>S mindazt, miért imám az égbe szállt;</l>
					<l>Csak egy, mit bús lelkem kínnal visel:</l>
					<l>Elhagyni Őt is, ah még Őt is el!!</l>
				</lg>
				<p>II.</p>
				<lg>
					<l>Ablakomban a borostyán</l>
					<l>A meleg s az élet fogytán</l>
					<l>Búsan hervad, csüggedez;</l>
					<l>Szegény, sárga-zöld levélke,</l>
					<l>Félig halva, félig élve</l>
					<l>Hajol bús testvérihez.</l>
				</lg>
				<lg>
					<l>A nagy éj jön nem sokára...</l>
					<l>Téli napszállat sugára</l>
					<l>Ömlik át az üvegen:</l>
					<l>S reszket fényesen, vidámon</l>
					<l>A virágtalan virágon,</l>
					<l>Mely lenn fonnyad, s üde fenn.</l>
				</lg>
				<lg>
					<l>Léteért küzd a folyondár...</l>
					<l>Hol tavasszal fúvalom jár,</l>
					<l>S a derült menny tündököl:</l>
					<l>Folyásával arra fordúl,</l>
					<l>Vágyván a szűk hézagon túl</l>
					<l>A magasba jutni föl.</l>
				</lg>
				<lg>
					<l>Esti súgár, szép, enyelgő...</l>
					<l>- Éled szegény csalódott tő,</l>
					<l>Hogy csókjával illeti -</l>
					<l>Izzó szikrát ontva néha,</l>
					<l>Majd elsápad és helyét a</l>
					<l>Gyors homálynak engedi.</l>
				</lg>
				<lg>
					<l>Kórágyamban fekve némán</l>
					<l>Merengek az est játékán,</l>
					<l>Mely lefoly repkényemen;</l>
					<l>S magamat úgy nézve, mint ezt,</l>
					<l>Bús a kép, mit rám is illeszt</l>
					<l>A borongó képzelem.</l>
				</lg>
				<lg>
					<l>Pályánk nem tart már sokáig,</l>
					<l>A nap gyorsan éjre válik,</l>
					<l>A nyár téllé zordonúlt...</l>
					<l>Mig futottunk s fennre törtünk,</l>
					<l>Minmagunknak nem növeltünk,</l>
					<l>Csak halotti koszorút!</l>
				</lg>
				<lg>
					<l>Haraszt, kóró ki nem zöldűl...</l>
					<l>Szomju föld a tört cserépbűl</l>
					<l>Új erőt nem önt belé...</l>
					<l>Mit keresnél... mért mulatnál</l>
					<l>Oh én-lelkem e romoknál?</l>
					<l>- Fölfelé... csak fölfelé!!</l>
				</lg>
				<p>III.</p>
				<lg>
					<l>Gyakran sirod hantját, virágit</l>
					<l>Öntözve, kedves kis fiam!</l>
					<l>Vagy ülve bús szivvel fölötte,</l>
					<l>Az est késő óráiban:</l>
				</lg>
				<lg>
					<l>Elgondolám, mint játszadoztál</l>
					<l>Egykor zajongva térdemen,</l>
					<l>Elgondolám: mily rosz magadnak</l>
					<l>A bús üregben odalenn.</l>
				</lg>
				<lg>
					<l>Várj!... nem soká ketten leszünk ott,</l>
					<l>Sirod választom nyughelyűl;</l>
					<l>De ah, akkor szegény anyácskád</l>
					<l>Hogy marad itt fenn egyedűl?!</l>
				</lg>
			</div>
		</body>
	</text>
</TEI>