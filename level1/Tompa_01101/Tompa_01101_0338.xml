<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0338" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VÁMOSUJFALUSI JEGYZŐ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1820</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VÁMOSUJFALUSI JEGYZŐ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A VÁMOSUJFALUSI JEGYZŐ.</head>
				<lg>
					<l>Hegyalja! megáldott az Isten jó borral,</l>
					<l>Amely vért és lelket pezsgő kedvre forral;</l>
					<l>Sáros utaidnak sincs a földön párja,</l>
					<l>Tengeren és itt az utast egy sors várja.</l>
				</lg>
				<lg>
					<l>Érzi e két áldást, bő részt vett belőle</l>
					<l>Vámosujfalvának érdemes jegyzője;</l>
					<l>Ki nyakig sárosan s rózsás jó kedvében,</l>
					<l>Tokajból az őszi vásárról jön épen.</l>
				</lg>
				<lg>
					<l>Előtte szomszédja, Kelemen tologat</l>
					<l>Két rosz sarlóhátu, meg nem verdett lovat;</l>
					<l>Fakó szekerében hogy nem nyí a kerék:</l>
					<l>Annak oka csak a hangfogó habarék.</l>
				</lg>
				<lg>
					<l>A jegyző szívesen nézett Kelemenre,</l>
					<l>Várván: csak felveszi tán a szekerre.</l>
					<l>Szomszédjára szinte nézett a vén fukar,</l>
					<l>Gondolván: kéredzzék, ha felűlni akar.</l>
				</lg>
				<lg>
					<l>S egyik sem szólván, a jegyző gyalog maradt;</l>
					<l>Rájok esteledett az idő az alatt,</l>
					<l>S keservesen érvén nagy későn Liszkára:</l>
					<l>Együvé kerűlt a két szomszéd hálásra.</l>
				</lg>
				<lg>
					<l>De sok szót egymással itt sem váltogattak,</l>
					<l>Hja! mert egyik szegény, a másik meg gazdag!</l>
					<l>S a jegyzőt nem soká a száraz zsup-ágyon:</l>
					<l>Bortól, fáradságtól elnyomta az álom.</l>
				</lg>
				<lg>
					<l>A fukar nem aludt pénzének miatta,</l>
					<l>Zsebében reszketve fogta, szorongatta.</l>
					<l>A jegyző álmában egyszer csak megszólal...</l>
					<l>S titkos nagy dolgokat beszél ki fen-szóval:</l>
				</lg>
				<lg>
					<l>- Felséges asszonyom...! itt a bánya...! jáspis</l>
					<l>Istenem! bizony még ráakadhat más is!</l>
					<l>Tolcsva...! csak én tudom! ne Péter, száz arany...!</l>
					<l>Megjött már a levél, - beh nagy pecsétje van!</l>
				</lg>
				<lg>
					<l>A fukar fejébe szeget ütött a szó:</l>
					<l>Tudta a jegyzőről, hogy nagy érckutató!</l>
					<l>Hátha bányát talált...!? s hogy felviradának:</l>
					<l>Hosszu nagy jó reggelt kivánt szomszédjának.</l>
				</lg>
				<lg>
					<l>Csupa szivesség lőn, csupa jó akarat,</l>
					<l>Uti társa elé ételt, italt rakat,</l>
					<l>A kinálgatással majdhogy meg nem öli,</l>
					<l>S a hazavitelt is felajánlja neki. -</l>
				</lg>
				<lg>
					<l>Nagyon csudálkozott a jegyző mindezen,</l>
					<l>Hogy lehet most ilyen a fukar Kelemen!</l>
					<l>Otthon meg igazán elállt szeme-szája,</l>
					<l>Amikor meghítta egy kis vacsorára.</l>
				</lg>
				<lg>
					<l>Jó vacsora mellett a szegény és gazdag</l>
					<l>Közel tíz óráig vigan poharaztak;</l>
					<l>A Kelemen bora vénebb volt, mint maga,</l>
					<l>S drága jó ízén tul se színe, se szaga,</l>
				</lg>
				<lg>
					<l>Az érdemes jegyző boldog életet él!</l>
					<l>Mindennapos vendég a vén Kelemennél;</l>
					<l>Sőt nem vendég többé, hanem házi barát,</l>
					<l>Iván mindennap a barátság poharát.</l>
				</lg>
				<lg>
					<l>Ad a kedves szomszéd, ha megfogy buzája,</l>
					<l>Sőt kölcsön-pénzzel is még maga kinálja;</l>
					<l>Mindenre azt mondja: szivesen, szivesen!</l>
					<l>Ez aztán jó szomszéd, áldja meg az Isten!</l>
				</lg>
				<lg>
					<l>S a jámbor jegyző már mindezt rendén látja</l>
					<l>De nem így van vele Péter, unokája;</l>
					<l>Ki sokat tünődik, de fejébe nem fér:</l>
					<l>Mit süt-főz nagyapja a vén Kelemennél?</l>
				</lg>
				<lg>
					<l>Kapja magát, egyszer reájok les szépen</l>
					<l>Látja, hogy nagyapja van nagy jó kedvében;</l>
					<l>S a jóféle máslás felvágván a nyelvét:</l>
					<l>Össze-vissza beszél fehéret, feketét.</l>
				</lg>
				<lg>
					<l>‘Szomszéd uram! bárcsak már megköszönhetném</l>
					<l>Nagy sok jó’karatját!’ - »Ejh! mondja a fösvény,</l>
					<l>Csekélység, csekélység, édes jó szomszédom!«</l>
					<l>‘Node ne féljen, mert lesz nekem is módom...!’</l>
				</lg>
				<lg>
					<l>»Lesz ám! - fogá fel a fukar a beszédet,</l>
					<l>Mert hisz a jáspis, meg a bánya mit vétett?«</l>
					<l>S e szóra megaludt a jó jegyző vére,</l>
					<l>Megmeredt, mint akit a szél fején ére.</l>
				</lg>
				<lg>
					<l>»No, ne is tagadja, hiszen mindent tudok!</l>
					<l>Hanem hisz énnálam sírban van a titok.«</l>
					<l>De a szegény jegyző nem ejt szót, csak bámul,</l>
					<l>S borsónyi veríték szakad homlokárul.</l>
				</lg>
				<lg>
					<l>Sok simogatásra, sok mézes beszédre,</l>
					<l>Nagyokat sohajtva magához tért végre,</l>
					<l>‘Ejnye, ejnye! - monda fejét megcsóválva: -</l>
					<l>De ugyan hogy jutott a titok nyomára?’</l>
				</lg>
				<lg>
					<l>Künn a pajkos Péter, belűl Kelemen volt:</l>
					<l>Ki szájából leste a jegyzőnek a szót;</l>
					<l>S ez, jó bor és cselnek csakugyan engedett,</l>
					<l>Imígy beszélvén el a titkos esetet.</l>
				</lg>
				<lg>
					<l>‘Tolcsván, - de szomszéd, az Isten szent nevére,</l>
					<l>Még egy teremtésnek se szóljon felőle!’</l>
					<l>»A légynek se szólok, haljak meg, ha mondom!«</l>
					<l>S a kincssovár fukar itt a rég várt ponton...</l>
				</lg>
				<lg>
					<l>‘Tolcsván, a Gyapáros szőlőhegy keblében</l>
					<l>Hogy valami rejlik, gyanítottam régen;</l>
					<l>Harminc esztendeje, hogy lesem, kutatom,</l>
					<l>Most megadta Isten! örömmel mondhatom.</l>
				</lg>
				<lg>
					<l>Szomszéd uram! az a Gyapáros kebele</l>
					<l>Drága jáspis-kővel van telisded tele;</l>
					<l>Bányát fedeztem fel! - s belőle legottan</l>
					<l>Három szép darabot mutatóul hoztam!’</l>
				</lg>
				<lg>
					<l>»Hadd lássam! nála van? mutassa csak kérem!«</l>
					<l>‘Édes szomszéd uram! Bécsben van már régen,</l>
					<l>Elküldtem, - levelet is írtam melléje,</l>
					<l>Felséges asszonyunk hogy maga szemlélje!</l>
				</lg>
				<lg>
					<l>Felséges királyné! - írtam a levélben, -</l>
					<l>Köszörűltesse ki ezt a jáspist szépen,</l>
					<l>Illeni fog gombnak s jó lesz bizonyára</l>
					<l>A királyurfiak magyar dolmányára.</l>
				</lg>
				<lg>
					<l>S hogy az apróbbakból készíteni lehet</l>
					<l>Sok szép furcsaságot, szelencét s egyebet;</l>
					<l>De még szobáit is kipallóztathatja,</l>
					<l>Igen alkalmas lesz e végre a nagyja.</l>
				</lg>
				<lg>
					<l>Kértem, hogy rendeljen ide bányászokat,</l>
					<l>De hogy itt legyenek kevés idő alatt;</l>
					<l>Mert öreg vagyok, - s ha meg találok halni:</l>
					<l>Nem tudja a helyet senki megmutatni.</l>
				</lg>
				<lg>
					<l>A jutalom mellett azt is kikértem még,</l>
					<l>Templomot épitnünk hogy megengedtessék;</l>
					<l>Szomszéd! lesz elég pénz! de Bandi is legyek,</l>
					<l>Hogyha meg nem veszem a tokaji hegyet.</l>
				</lg>
				<lg>
					<l>Azt is odatettem: hogy két, avvagy három</l>
					<l>Hét alatt kegyelmes válaszát elvárom.</l>
					<l>Azóta Mária Terézia látja:</l>
					<l>Ferenczy János a jegyző, hű jobbágya.[32]</l>
				</lg>
				<lg>
					<l>A fukar minden szót elnyelt - s mond ravaszan:</l>
					<l>»Bizony nagy szerencse, kedves szomszéd uram!</l>
					<l>Hanem én aggódom mégis kegyelmeden,</l>
					<l>Isten látja lelkem, mert igen szeretem!</l>
				</lg>
				<lg>
					<l>Rosz világban élünk...! kincsel bírni nem jó,</l>
					<l>Most is itt jár Balta, az a hires rabló;</l>
					<l>Látja! háza hitvány, kutyája sincs, pedig</l>
					<l>Biz Isten pénzeért még meg is ölhetik!</l>
				</lg>
				<lg>
					<l>Egyet mondanék én, kedves szomszéd uram!</l>
					<l>Én, mint egy királyt, ugy eltartom holtiglan,</l>
					<l>Tenyeremen hordom, házam legyen háza, -</l>
					<l>Ha... várandóságát reám átruházza!«</l>
				</lg>
				<lg>
					<l>És itt elhallgatott, - azt jól is tette, mert</l>
					<l>Az elaludt jegyző egy kukkot sem felelt;</l>
					<l>S mert ha nagyapját még tovább is faggatja:</l>
					<l>Péter is reá ront, nagy lévén haragja.</l>
				</lg>
				<lg>
					<l>»Semmi! gondolá, hisz máskor célom érem!«</l>
					<l>Míg Péter imígyen dult-fult nagy mérgében:</l>
					<l>Csak Balta volnék most! de hiszen így is jó...</l>
					<l>Majd rád-riasztok én, megverdett vén kopó!</l>
				</lg>
				<lg>
					<l>Akkor járt pedig a hires rabló Balta,</l>
					<l>Aki csak a gazdag embert fosztogatta;</l>
					<l>Sőt sokan azt mondták, hogy azt sem ő teszi. -</l>
					<l>Ember vérét keze soh’sem ontotta ki.</l>
				</lg>
				<lg>
					<l>Hír volt: hogy nejétől fogták katonának,</l>
					<l>Mikor együtt még csak két hétig valának;</l>
					<l>Azután elszökött s rabló lett; - kik látták,</l>
					<l>Igen szomorúnak mondák az orcáját.</l>
				</lg>
				<lg>
					<l>Baltán forgott most a Péter gondolatja:</l>
					<l>Hogy képében a vén fukart megriasztja;</l>
					<l>Ugy is lett, - egy este neki öltözködék,</l>
					<l>S belép Kelemenhez, ki fenn gunnyaszta még.</l>
				</lg>
				<lg>
					<l>Jó estét, vén nadály! dörgött rá keményen,</l>
					<l>Én Balta vagyok...! de most egy szó se légyen!</l>
					<l>Máskép a tarkódon huzom ki nyelvedet...</l>
					<l>- A megréműlt fukart leírni nem lehet.</l>
				</lg>
				<lg>
					<l>S míg a vént a fiú kedvére kinozta:</l>
					<l>Nagyapját a manó az ablakra hozta,</l>
					<l>Hogy egy jó éjszakát mondjon szomszédjának...</l>
					<l>Benéz: s hajszálai mind az égnek állnak.</l>
				</lg>
				<lg>
					<l>De el nem fut, hanem az ajtóra megyen,</l>
					<l>S a zárt ráfordítja kétszer nagy hirtelen;</l>
					<l>Lármát üt - kiáltoz: gyilkos, rabló, tűz van!</l>
					<l>S mindenki talpra áll Vámosujfaluban.</l>
				</lg>
				<lg>
					<l>Péter szabadulna, de nem lehet, - s látja:</l>
					<l>Hogy még veszedelmet hozhat rá tréfája;</l>
					<l>Zaj van, a harangot kivűl félre-ütik...</l>
					<l>Most az ablakon egy ugrással kiszökik.</l>
				</lg>
				<lg>
					<l>Utána, utána! kiáltoznak százan,</l>
					<l>De közel senki sem mer menni nyomában;</l>
					<l>No már benne vagyok! mond Péter, s nekivág</l>
					<l>És keresztűlussza a Bodrog folyamát.</l>
				</lg>
				<lg>
					<l>A pandurok is ott-termettek azalatt,</l>
					<l>Biztatva vezetve a vasvillás hadat;</l>
					<l>Olaszi és Zsadány, Kispatak és Sára</l>
					<l>Kirohan a Balta megszorítására.</l>
				</lg>
				<lg>
					<l>Jó idő telt bele, míglen a Bodrogon</l>
					<l>Átszállott a népség csónakon, hidason;</l>
					<l>Péter pedig futott a pataki rétnek,</l>
					<l>Félt, de örűlt is a lármás eseménynek.</l>
				</lg>
				<lg>
					<l>Elmondom a tréfát, ha kézbe-akadok!</l>
					<l>Ösmernek, tudják, hogy haramja nem vagyok...</l>
					<l>De mégis, házára törtem, - és Kelemen...</l>
					<l>Ejh! derék kifogni ennyi sok emberen!</l>
				</lg>
				<lg>
					<l>Bottal üthetitek már mostan a nyomam!</l>
					<l>Szólt a lápos réten, s a nádasba suhan;</l>
					<l>Jó Péter! ép nyomod leve az áruló,</l>
					<l>Hiven megmutatván a csak imént hullt hó.</l>
				</lg>
				<lg>
					<l>S zajjal körülveszi a helyet a sereg,</l>
					<l>De nincs bátorsága bemenni senkinek;</l>
					<l>- Gyujtsuk rá a nádast, no csak rajta, rajta!</l>
					<l>Vagy kezünkbe kerűl, vagy ott ég meg Balta!</l>
				</lg>
				<lg>
					<l>És rögtön lángot vet a nádas tíz helyen,</l>
					<l>A jó Péternek ez nem volt eszébe sem:</l>
					<l>Megborzadt, - de mindjárt szólott határozottan:</l>
					<l>Már most, ha itt veszek, sem fogtok ki rajtam!</l>
				</lg>
				<lg>
					<l>Mint megannyi fényes lándsáju hadsereg,</l>
					<l>A külön gyujtott tűz egymáshoz közeleg,</l>
					<l>És amidőn körül ropogva öszveér:</l>
					<l>Nappal lesz, és az ég piroslik, mint a vér.</l>
				</lg>
				<lg>
					<l>A kollokán száraz rózsája fellobban,</l>
					<l>Jeges kacsa kereng fenn nagy csapatokban;</l>
					<l>A róka hátára eleven pernye hull,</l>
					<l>S csattogó fogával vagdal hátra vadul.</l>
				</lg>
				<lg>
					<l>A kifoszlott buzgány föstölgve leesik,</l>
					<l>Égő nádbokréta száll fel a fellegig;</l>
					<l>Szikrázva, feketén hull ismét a hóra,</l>
					<l>Mintha csillagmorzsa s borulatrongy volna.[33]</l>
				</lg>
				<lg>
					<l>Péter menhely után tekint jó idején,</l>
					<l>Magát egy lápkutban nyakig elsülyesztvén;</l>
					<l>Le-lebukik gyakran, a tűz nem árt neki,</l>
					<l>Csak az átkozott füst szemét ne egye ki.</l>
				</lg>
				<lg>
					<l>Emészt a tűz, emészt, a nádas összehúll,</l>
					<l>Kigyók pezsdűlnek ki meleg zsombékibúl,</l>
					<l>S kunkorogva sülnek meg a zsarátnakban...</l>
					<l>- Körűl, a tűz rózsaszin délibábja van.</l>
				</lg>
				<lg>
					<l>Várta ki, s hasztalan várta a nép Baltát,</l>
					<l>Leégett a nádas, de egy lelket sem lát;</l>
					<l>Beszél, okoskodik a nagyszámu sereg,</l>
					<l>De lápra menni nincs kedve senkinek.</l>
				</lg>
				<lg>
					<l>Annyi már bizonyos, - szóltak - hogy elveszett,</l>
					<l>A lápkutba bukott, vagy a tűz ölte meg.</l>
					<l>S haza-takarodván, jó Péter is kilép,</l>
					<l>Elhagyva cirmosan hideg kútbörtönét.</l>
				</lg>
				<lg>
					<l>Hideg is, meleg is meglátszott szegényen;</l>
					<l>Hazaverekedett mégis szerencsésen;</l>
					<l>Másnap reggel a nép a kutat meglelte,</l>
					<l>Megégett szűrt, baltát s kalapot mellette.</l>
				</lg>
				<lg>
					<l>Most már bizonyos volt, hogy Balta ott veszett;</l>
					<l>S a hír elterjesztvén ezt a történetet:</l>
					<l>Egy hétre, fél falu állitá ugysé-vel</l>
					<l>Hogy a holttestet is elérte kezével.</l>
				</lg>
				<lg>
					<l>Megszünt a nyomozás, megnyugodt a vidék,</l>
					<l>A kiragasztott lap mindenütt letépeték,</l>
					<l>Mely Baltát leírta s fejére díjt szabott; -</l>
					<l>- S csudálatos! megszűnt a rablás is legott.</l>
				</lg>
				<lg>
					<l>Az egész esetet Péter csak kacagja,</l>
					<l>De a rablót egyre látja még nagyapja;</l>
					<l>És most a kötéstől többé nem idegen,</l>
					<l>Máskép sohsem ér célt a fukar Kelemen.</l>
				</lg>
				<lg>
					<l>Megvan az egyesség. Ferenczy Jánosnak</l>
					<l>Estéi, napjai igen vígan folynak;</l>
					<l>De bezzeg eladott jószágot és kincset...</l>
					<l>Péter máson akart, de magán is csinyt tett.</l>
				</lg>
				<lg>
					<l>Azonban egyszer csak itt a parancsolat,</l>
					<l>Mely Ujhelybe híjja fel jegyző uramat!</l>
					<l>Hogy hallja meg ott a magas feleletet!</l>
					<l>Mely levelére a megyéhez érkezett.</l>
				</lg>
				<lg>
					<l>Bezzeg most sohajtott, most bánta a dolgot,</l>
					<l>Vele nagy bújában még a föld is forgott.</l>
					<l>S szedi-veszi magát a fukar Kelemen:</l>
					<l>A jegyző képében Ujhelybe felmegyen.</l>
				</lg>
				<lg>
					<l>S midőn kérdik: ha a jegyző ő lenne-e?</l>
					<l>»Nem én vagyok... vagy én, - habozva felele;</l>
					<l>Hanem amit tart a kegyelmes felelet:</l>
					<l>Az utolsó pontig enyém, engem illet!«</l>
				</lg>
				<lg>
					<l>»Mind, de mind nekem szól...!« No jól van, hát hallja:</l>
					<l>Oktalan tettét a felsőség roszalja,</l>
					<l>S ím megdorgáltatik érte nyilvánosan,</l>
					<l>Jelentse a megyén, ha ilyes dolga van!</l>
				</lg>
				<lg>
					<l>De hitvány kaviccsal a királyi felség</l>
					<l>Szine előtt többé ne ügyetlenkedjék!</l>
					<l>Ezuttal a levél is mondott eleget...</l>
					<l>S most Isten hirével innét haza mehet!</l>
				</lg>
				<lg>
					<l>A vén fukar csakhogy sóbálvánnyá nem lett,</l>
					<l>Félig eszméletlen hagyá el a termet;</l>
					<l>Aztán megátkozta magát, születését,</l>
					<l>S Vámosujfalunak vén bolond jegyzőjét.</l>
				</lg>
				<lg>
					<l>Hát otthon? ott volt még a furcsa jelenet,</l>
					<l>A jó szomszédok közt levél és kincs felett!</l>
					<l>Nyögött, fútt a fukar féltébolyodottan:</l>
					<l>»Jaj, jaj...! mennyi drága jó bort megitattam!«</l>
				</lg>
				<lg>
					<l>‘Éhnye! éhnye! s fejét csóválta a jegyző,</l>
					<l>Pedig milyen szép volt a három darab kő!</l>
					<l>Már hiába! mert a Gyapáros kebele</l>
					<l>Drága jáspis-kővel van telisded tele.</l>
				</lg>
				<lg>
					<l>Egyszer Debrecenben, vásár alkalmával,</l>
					<l>Borozgatott Péter néhányad magával;</l>
					<l>S elbeszélte, mint jár a Balta képében...</l>
					<l>- Egy idegen ember űlt az asztalvégen.</l>
				</lg>
				<lg>
					<l>Később haza-érvén: imé az udvaron,</l>
					<l>Egy szekér kunsági tisztabúza vagyon;</l>
					<l>Aki hozta, Péter kezét jól megrázva</l>
					<l>Eltűnt - és a dolgot meg sem magyarázta.</l>
				</lg>
			</div>
		</body>
	</text>
</TEI>