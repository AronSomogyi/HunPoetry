<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0332" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ÖRDÖGSZEKÉRRŐL.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1056</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ÖRDÖGSZEKÉRRŐL.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ÖRDÖGSZEKÉRRŐL.</head>
				<lg>
					<l>Hol vásznat fehérit a játszi délibáb</l>
					<l>Szilaj csikó iram s fehér gulya legel;</l>
					<l>Ahol szemes túzok sétálgat a mezőn,</l>
					<l>Amely nyulárnyékot s ördögbordát nevel:</l>
				</lg>
				<lg>
					<l>Alföldi rónaság termő határiban,</l>
					<l>Derék tavat talál gém s vadruca, ha jő;</l>
					<l>A rence zöldelőn borítja bé vizét,</l>
					<l>Zsombékos partjain a harmatkása nő.</l>
				</lg>
				<lg>
					<l>Fél-lábon állva, itt busúl az eszterág,</l>
					<l>A viz szinére nőtt széles lapun pedig</l>
					<l>Űl tollászkodva a bukó szárcsák hada,</l>
					<l>A bíbic fenn kering, vagy lenn begyeskedik.</l>
				</lg>
				<lg>
					<l>A sürű nádasban zúgás-búgás közűl</l>
					<l>A hápogó gácsér nyers lármája kiszól;</l>
					<l>Mig a tojásivó körmös sas elveri</l>
					<l>Az ülős madarat meleg tojásiról.</l>
				</lg>
				<lg>
					<l>Vándor lápokra, a nemes kócsag meg-ül,</l>
					<l>Majd mint fehér fátyol gyorsan messze lebben,</l>
					<l>Helyére azután fekete gólya száll,</l>
					<l>Gyöngyvér s karakatna jön, megy nagy seregben.</l>
				</lg>
				<lg>
					<l>Itt nő a kardos sás, a barma buzogány,</l>
					<l>Indája itt köt az ötszarvu sulyomnak:</l>
					<l>Iromba jércéit a vízi tyuk viszi</l>
					<l>Sürű torsa közt a zúgó nádasoknak.</l>
				</lg>
				<lg>
					<l>A gazban rosz ladik, melynek gazdája nincs,</l>
					<l>Zöld vizzel félig áll s fodorsás verte fel;</l>
					<l>A pázsitfolt kihajt, kizöldül oldalán,</l>
					<l>Orrában összedűlt, korhadt csík-kas hever.</l>
				</lg>
				<lg>
					<l>Vakvarjuk ülnek a parti égerfákra, -</l>
					<l>A nádas rókája vonít esthajnalon;</l>
					<l>Jár a tündelevény, a tó zsibongva zúg...</l>
					<l>Zúgása messzeszól a csendes tájakon.</l>
				</lg>
				<p>------</p>
				<lg>
					<l>A tó helyén vár álla hajdan,</l>
					<l>S körülte erdő és berek;</l>
					<l>Mikép lőn gyászos pusztulása?</l>
					<l>- Hogy a szem még romját se lássa, -</l>
					<l>Igy emlitik az öregek:</l>
				</lg>
				<lg>
					<l>Régenten egy rosz ember éle,</l>
					<l>Elévült nő lakozva véle;</l>
					<l>- Gyermek-korából régi dajka, -</l>
					<l>Ki csak gonoszt gondolt szivében,</l>
					<l>A jó nagy szálka volt szemében,</l>
					<l>S nem nyilt igaz beszédre ajka.</l>
				</lg>
				<lg>
					<l>Mint harmat a szomjú határra,</l>
					<l>Áldás száll égből a munkára;</l>
					<l>De kinek nem kell a dolog:</l>
					<l>Szükséget lát és nyomorog.</l>
					<l>Igy Zombor és vénült dajkája,</l>
					<l>- Mint más szegény, - nem izzadott;</l>
					<l>Fecsérelvén kincskutatással</l>
					<l>Az éjt s a drága szép napot.</l>
					<l>Az Isten ellen zúgolódva</l>
					<l>A dúsra mérgesen tekintett;</l>
					<l>Lelkét od’adná a gonosznak,</l>
					<l>Csak adjon az cserébe kincset</l>
					<l>Ugy is lett. Szent György éjszakáján</l>
					<l>A két istentelen végtére</l>
					<l>- Hét csepp vérével balkezének, -</l>
					<l>Az ördöggel lép frigykötésre. -</l>
					<l>Nyervén attól kincset s hatalmat</l>
					<l>Az óhajtás szerint; de még</l>
					<l>Ezekhez, a szűz ártatlanság</l>
					<l>Megejthetése téteték.</l>
				</lg>
				<lg>
					<l>Kacagva most, a két istentelen</l>
					<l>Erős várat rakott nagy hirtelen;</l>
					<l>De rosz hirű, és rettegett falát</l>
					<l>A vándor messze elkerűlte;</l>
					<l>Inkább az éj csipős szelét, havát</l>
					<l>Az ég alatt fázlódva tűrte;</l>
					<l>Mert benne csendes nyúgovást</l>
					<l>A jámbor lélek nem talált</l>
					<l>Hol a vén nő s a vár ura</l>
					<l>Gonosz lélekkel cimborált.</l>
					<l>Hová nagy éjfelen,</l>
					<l>Fejetlen méneken,</l>
					<l>- A várt hétszer kerűlve meg -</l>
					<l>Betértek a rút szellemek;</l>
					<l>Tüzes seprővel megsöpörvén</l>
					<l>Az útat nékik jókor a vén.</l>
				</lg>
				<lg>
					<l>És a vidékkel bősz hatalmát</l>
					<l>Érezteté a két gonosz;</l>
					<l>Nem nézvén sem Istent, sem embert:</l>
					<l>Rőt Zombor szűzleányt oroz;</l>
					<l>S vén dajka által a szegény nép</l>
					<l>Fejős jószága vért adott;</l>
					<l>Megígézett verő szemével</l>
					<l>Sok kedves gyönge magzatot.</l>
				</lg>
				<p>------</p>
				<lg>
					<l>A félelmetes várhoz közel</l>
					<l>Volt egy magános kis pásztorlak;</l>
					<l>Reá árnyékkal, jószagú</l>
					<l>Ákácfiatalok hajoltak.</l>
				</lg>
				<lg>
					<l>A kis ház fedelét</l>
					<l>Kövi rózsa és béke lakta;</l>
					<l>S Piroska képiben</l>
					<l>Ékes virágszál nyílt alatta.</l>
					<l>Ő a jámbor pásztornak volt</l>
					<l>Édes leánya,</l>
					<l>Szelíd s vidám, minő a rét</l>
					<l>Ifjú báránya.</l>
				</lg>
				<p>------</p>
				<lg>
					<l>A jó pásztornő nagy beteg lőn;</l>
					<l>Fájdalma ágyba fekteté;</l>
					<l>Bágyadt szemét édes leányán</l>
					<l>Aggályosan pihenteté.</l>
					<l>Virasztó hűség s gondos bú állt</l>
					<l>Leánya képében felette,</l>
					<l>Ki önmagát, beteg szülője</l>
					<l>Ápolgatásában, feledte.</l>
				</lg>
				<lg>
					<l>Egykor, hogy a szegény betegre</l>
					<l>A hajnal lágy álmat hozott:</l>
					<l>Zaj nélkül és titkon hagyá el</l>
					<l>Piroska a csendes lakot;</l>
					<l>A harmatos rétek felé</l>
					<l>Gyors léptekkel suhan,</l>
					<l>Ezerjófűvel a gyopár</l>
					<l>Ahol nő bokrosan.</l>
				</lg>
				<lg>
					<l>S midőn kigyúlt a nap</l>
					<l>Legelső súgara:</l>
					<l>Kicsiny köténye már</l>
					<l>Tele rakva vala,</l>
					<l>Gyógyfűvek illatos nemével;</l>
					<l>Virág-rakott rétoldalon</l>
					<l>Szedvén meg enyhe harmaton</l>
					<l>A jó leányka kis kezével.</l>
				</lg>
				<lg>
					<l>Midőn sietve visszatérne,</l>
					<l>‘Mi dolog ez én Istenem?!</l>
					<l>- Nem messze Zombor erdejéhez,</l>
					<l>Előtte anyja megjelen.</l>
					<l>Nevén szólítja nyájasan,</l>
					<l>És int, de nem várván be őt:</l>
					<l>Mint az árnyék, tovább, tovább</l>
					<l>Megy a felé futó előtt...</l>
					<l>‘Édes szülém megállj, megállj!</l>
					<l>Várd meg leányodat...!</l>
					<l>»Utánam édes gyermekem!</l>
					<l>Megállnom nem szabad...!«</l>
					<l>Maradj, könnyen hivő leány!</l>
					<l>Ne fuss a csába kép után!</l>
					<l>Ez nem szüléd, ez tőrbe von,</l>
					<l>- Ő szivszakadva vár szegény</l>
					<l>Ez a vén dajka, aki csal,</l>
					<l>Anyád képmását fölvevén!</l>
					<l>Imígyen suttogott fülébe</l>
					<l>Lágy szellő a futó leánynak,</l>
					<l>És benne, aggó édes anyja</l>
					<l>Kínos sejtelmi suttogának.</l>
					<l>De ő elszórva gyógynövényeit,</l>
					<l>Futott a rengeteg felé...</l>
					<l>- S most felsikolta... mert magát</l>
					<l>Sötét falak között lelé;</l>
					<l>Előtte meggörbedt alakban,</l>
					<l>Kacagva állt a vén boszorkány,</l>
					<l>Míg gerjedelmében az ösztön</l>
					<l>Zombor szemén vad szikrákat hány.</l>
				</lg>
				<p>------</p>
				<lg>
					<l>A nap leáldozott a halmon,</l>
					<l>Piros világgal jött az alkony;</l>
					<l>És a pokolnak tornácában,</l>
					<l>Vad szenvedély rontó karjában,</l>
					<l>A lányka szűzi fátyola</l>
					<l>Még eltépetlenül vala.</l>
				</lg>
				<lg>
					<l>»Zombor, Zombor! ha a virág</l>
					<l>Éjfélre el nem hervad:</l>
					<l>Fejünkre szörnyü jajt hozand</l>
					<l>A pokoltól szedett had!«</l>
					<l>És Zombor őrjöng, küzködik...</l>
					<l>Éjfélre jár az óra;</l>
					<l>Reszketve hallgat a gonosz</l>
					<l>Az első kakas-szóra.</l>
				</lg>
				<lg>
					<l>És ujra küzd,... de a leány fölött</l>
					<l>Varázs erő hatalma őrködött</l>
					<l>Mert amidőn gyógyfűveket</l>
					<l>Szedett a harmatos mezőn,</l>
					<l>Közűlök, egypár jószagú</l>
					<l>Virágocskát keblébe tőn,</l>
					<l>És ez varázsvirág vala!</l>
					<l>- Amely virúl száz év alatt, -</l>
					<l>S száráról a csudás növény</l>
					<l>Csak szeplőtlen kéznek szakad.</l>
					<l>Eltávolítá a gonoszt</l>
					<l>Ez a lánytól hatalmasan:</l>
					<l>És a nagy éjben hangzik a</l>
					<l>Másod-kakasszó hangosan...</l>
					<l>»Zombor, Zombor! ha a virág</l>
					<l>Éjfélre meg nem hervad:</l>
					<l>Fejünkre szörnyű jajt hozand</l>
					<l>Az ördöngös veszett had!«</l>
					<l>Hah! Zombor őrjöng, küzködik...</l>
					<l>Éjfélre jár az óra;</l>
					<l>Reszketve hallgat a gonosz</l>
					<l>A másod-kakasszóra;</l>
					<l>S vad káromlásra nyilva ajka:</l>
					<l>Őrjöng véle az álnok dajka.</l>
				</lg>
				<lg>
					<l>Tizenkettőt ütött azonnal...</l>
					<l>S árnyán a titkos éjnek:</l>
					<l>Forgószelek szárnyán, az éjfél</l>
					<l>Vendégi megjövének;</l>
					<l>Kék láng borúlt a vártetőre,</l>
					<l>Mint lengő nád ingván fala;</l>
					<l>S ki benn ordíta vad kinok közt:</l>
					<l>A két istentelen vala.</l>
				</lg>
				<lg>
					<l>Gonosz Zombort s az álnok dajkát</l>
					<l>Az ördögök sikoltaták</l>
					<l>S elsűlyedett az összedőlt vár,</l>
					<l>Helyén mély tó maradt;</l>
					<l>Nádassá vált a rengeteg</l>
					<l>Egy pillantás alatt.</l>
					<l>Zombor pedig, s gonosz dajkája,</l>
					<l>- Akik miatt a szűz futott, -</l>
					<l>Bünhödvén céltalan futással,</l>
					<l>Ördögszekérré változott.</l>
				</lg>
				<p>------</p>
				<lg>
					<l>Derűlt reggel váltá a kínos éjet,</l>
					<l>Nyilt tópart volt, hol a leány felébredt;</l>
					<l>Párnája jószagú virág vala,</l>
					<l>Felébresztője fülmilék dala.</l>
					<l>Ugy tetszett, hogy csak álmodott;</l>
					<l>S midőn jó anyjához megtére,</l>
					<l>Elmondva mindent, a szüle</l>
					<l>Így szólt lányának a beszédre:</l>
					<l>- A szűz erénynek védbástyáin</l>
					<l>A gonoszok által nem hágnak:</l>
					<l>Őrizd kebled, hogy tiszta légyen,</l>
					<l>Mint kelyhe a nyiló virágnak! -</l>
				</lg>
				<p>------</p>
				<lg>
					<l>Tágas alföld sík határán,</l>
					<l>Ha kitördelék:</l>
					<l>Vén ördögszekér iramlik;</l>
					<l>Mint a gyors kerék;</l>
					<l>Cél s nyom nélkül a világon,</l>
					<l>Nyargal, vándorol;</l>
					<l>Megpihenni, megnyugodni;</l>
					<l>Nem lehet sohol.</l>
					<l>Meg-megáll, de ostorával</l>
					<l>A szél rajta üt,</l>
					<l>És a messze pusztaságon</l>
					<l>Utban álló tüskén s árkon,</l>
					<l>Űzi mindenütt.</l>
				</lg>
			</div>
		</body>
	</text>
</TEI>