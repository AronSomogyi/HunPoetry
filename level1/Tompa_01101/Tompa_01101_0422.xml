<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0422" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A BOJTÁR.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">400</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A BOJTÁR.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A BOJTÁR.</head>
				<lg>
					<l>Itt van a viradat, már a nap is támad,</l>
					<l>Hetyke juhász-bojtár tereli a nyájat;</l>
					<l>Legelőre hajtja: sih te, bordás, kajla!</l>
				</lg>
				<lg>
					<l>A vén számadó meg széjjelnéz az égen,</l>
					<l>És beszél valamit, de a beszédében</l>
					<l>Csak ennyit hallani: lesz még ma valami!</l>
				</lg>
				<lg>
					<l>Ugyan már mi lenne? a kend esze hol jár?</l>
					<l>Förmed az öregre hetyke juhász-bojtár;</l>
					<l>Vagy azt se látja még: olyan tiszta az ég?</l>
				</lg>
				<lg>
					<l>Látom fiú, látom! még többet is látok...</l>
					<l>Nincs még a szememen hál’ Istennek hályog;</l>
					<l>De -! csak ne hajts messze, mert igy jösz meg este.</l>
				</lg>
				<lg>
					<l>S mikor azt mondta: igy, az ujját mutatta;</l>
					<l>De szűrit a bojtár vállán összekapta,</l>
					<l>És ment nagy durcásan, a nyájnak nyomában.</l>
				</lg>
				<lg>
					<l>Lassan felszáll a köd, a szellő is hallgat,</l>
					<l>A tavaszi pázsit gyenge, mint a harmat;</l>
					<l>Legelészik a nyáj; - a bojtár furulyál.</l>
				</lg>
				<lg>
					<l>Lehever a gyepre, aztán azt gondolja:</l>
					<l>Ejh, beh arany idő! s lám a vén bolondja</l>
					<l>Azt birta mondani: lesz még ma valami!</l>
				</lg>
				<lg>
					<l>Elmegyen a jószág, ha van ki eressze;</l>
					<l>Fogadj szót, ne bocsásd azt a nyájat messze!</l>
					<l>Távol a karámod, hátha majd megbánod...</l>
				</lg>
				<lg>
					<l>De hisz jó idő van! csak aztán ne volna</l>
					<l>Tavaszi időnek jó kedve csalóka!</l>
					<l>De ha reggel fénylik: zimankó lesz délig.</l>
				</lg>
				<lg>
					<l>Most is elérkezett, délután jóllehet;</l>
					<l>Nagy fekete felhők fogják el az eget,</l>
					<l>S jön nagy sebességgel, havas eső széllel.</l>
				</lg>
				<lg>
					<l>Földre sütött fővel a nyáj összefordul;</l>
					<l>Csak néha ugrik ki egy-egy a csoportbul,</l>
					<l>S futtában eltévedt fia után béget.</l>
				</lg>
				<lg>
					<l>A bojtár felhuzza fejére a szűrit,</l>
					<l>És leguggol mig a pogány idő szűnik;</l>
					<l>Be szörnyü fergeteg...! hátha ott kin reked!?</l>
				</lg>
				<lg>
					<l>S ugy lett. A fergeteg elébb meg nem állott,</l>
					<l>Mig el nem gyalázta végkép a jószágot;</l>
					<l>És akkor kifárad... Bojtár! hol a nyájad?</l>
				</lg>
				<lg>
					<l>Körülnéz a fiu: mind ott áll a lábán,</l>
					<l>De nincs benne élő, csak egy szopos bárány;</l>
					<l>Mind az egész falka, megdögölve, fagyva!</l>
				</lg>
				<lg>
					<l>Felkapja a bojtár a bárányt: a hideg</l>
					<l>Ha már megvette, ez az egy is minek?</l>
					<l>És két izmos karján magasan feltartván,</l>
				</lg>
				<lg>
					<l>Kiálta, mig merőn az ég felé nézett:</l>
					<l>Isten! ha elvetted immár az ebédet,</l>
					<l>Ez is itt van! nohát, vedd el a vacsorát!</l>
				</lg>
				<lg>
					<l>Több szó, se jó se rosz, nem hallatszott tőle,</l>
					<l>És a bárányt többé nem tette a földre,</l>
					<l>Mivel mind a kettő lett bálvány, hideg kő.</l>
				</lg>
				<lg>
					<l>Jövén a számadó esti szürkületben:</l>
					<l>Azt hitte a jámbor, élnek mind a ketten, -</l>
					<l>Tarthatd azt a bárányt... kin állsz véle boszút...?</l>
					<l>Jobb lesz, ha haza jösz! - de az meg se mozdúlt.</l>
				</lg>
			</div>
		</body>
	</text>
</TEI>