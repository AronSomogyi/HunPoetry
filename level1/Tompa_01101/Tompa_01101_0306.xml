<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0306" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HALÁSZ ÉS ARANYHAL.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1033</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HALÁSZ ÉS ARANYHAL.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HALÁSZ ÉS ARANYHAL.</head>
				<lg>
					<l>A Tisza partján nyári éj vagyon,</l>
					<l>A rekkenő hőség enyhült nagyon;</l>
					<l>Zug a nádas, a viznek erdeje,</l>
					<l>S habokra hajlong bokrétás feje.</l>
				</lg>
				<lg>
					<l>Körűl a táj az éjben elmerült;</l>
					<l>Csak a kuvik szól, más madár elült,</l>
					<l>Dalolt, kicsínyeit megápolá,</l>
					<l>S fejét meleg szárnya alá dugá.</l>
				</lg>
				<lg>
					<l>A nádas-lakók legfurcsábbika</l>
					<l>Ámitva bömböl, a bölömbika;</l>
					<l>S a suta fűrjnek pitypalattyinál,</l>
					<l>Féléjszakán a szája be nem áll.</l>
				</lg>
				<lg>
					<l>A nyáj kolompja, mint egy éjharang,</l>
					<l>- Elhallik messze harmaton a hang -</l>
					<l>Mélán beszél át a nagy éjszakán,</l>
					<l>Az éjmagány még csendesebb szaván;</l>
				</lg>
				<lg>
					<l>S mintha dobnál a vizbe nagy követ,</l>
					<l>Egy loccsanást benn uj meg uj követ;</l>
					<l>Vadréce-pár csap a habokra ott,</l>
					<l>Vagy egy-két torkos harcsa felbukott.</l>
				</lg>
				<lg>
					<l>S mig a tulpartról, az ég enyhiben,</l>
					<l>A csárda szürkül át nagy kétesen:</l>
					<l>Imitt a kecsegés halásztanyán,</l>
					<l>A megrakott tűz víg szikrákat hány;</l>
				</lg>
				<lg>
					<l>A kört, kisebb, nagyobb cselédivel,</l>
					<l>Karád a vén halász foglalja el;</l>
					<l>Regényes a kép és vonzó nagyon...</l>
					<l>A Tisza partján nyári éj vagyon.</l>
				</lg>
				<p>-------------</p>
				<lg>
					<l>Szeretnétek, fiúk, ha</l>
					<l>Beszélnék egy regét,</l>
					<l>Minőt a hét apátok</l>
					<l>Lelke sem halla még?’</l>
					<l>Igy törte szós Karád meg</l>
					<l>Az álmos hallgatást,</l>
					<l>Vetvén a fűzfagalyból</l>
					<l>A tűzre jó rakást.</l>
					<l>‘Jó, hát mondok; hanem még</l>
					<l>Más a dolog sora:</l>
					<l>Torkom kiszáradott, mint</l>
					<l>Az országút pora;</l>
					<l>Mert hasztalan! biz én már</l>
					<l>Öreg legény vagyok!</l>
					<l>Bor nélkül, vizlucsokban</l>
					<l>Nyáron is megfagyok.</l>
					<l>Kenyerem víz, de inni</l>
					<l>Nem kell nekem szegény...!</l>
					<l>Ha megáhítom a bort,</l>
					<l>Csak bort iszom biz én!</l>
				</lg>
				<lg>
					<l>Azért szolgám, ugorj át!</l>
					<l>Zörgesd fel Dávidot;</l>
					<l>Mondd: a vén halkapó, tul</l>
					<l>Szörnyen megszomjazott;</l>
					<l>S nem a világ - tudod már! -</l>
					<l>Egy-két sovány keszeg;</l>
					<l>De kitépem szakálát,</l>
					<l>Csak jól ne mérje meg!’</l>
					<l>S mig meghasad köd és hab</l>
					<l>A gyors ladik nyomán,</l>
					<l>Karád nagyot kiált még</l>
					<l>A távozó után:</l>
					<l>‘Ne késs’ sokáig, áldom</l>
					<l>Fiú az Istened...!</l>
					<l>- S felbillentvén kalapját,</l>
					<l>Megnézte az eget; -</l>
					<l>,Úgysem lesz még időn túl</l>
					<l>Egy kis borozgatás,</l>
					<l>Hiszen kenyérebéden</l>
					<l>Alig van a kaszás!’</l>
				</lg>
				<p>-------------</p>
				<lg>
					<l>Volt egyszer egy király; - már</l>
					<l>Nem tudom a nevét,</l>
					<l>Mert még gyermekkoromban</l>
					<l>Hallottam e regét; -</l>
					<l>Budán lakott, elég az</l>
					<l>Hozzá, s magyar vala;</l>
					<l>Kenyere háború volt,</l>
					<l>Melyben meg is hala.</l>
					<l>A tengerről, hol egyszer</l>
					<l>Igy háborúskodott:</l>
					<l>Magával egy igen szép</l>
					<l>Aranyhalat hozott.</l>
					<l>És a királykisasszony</l>
					<l>Nagyon örült neki;</l>
					<l>Hol asztalára tette,</l>
					<l>Hol ablakára ki...</l>
				</lg>
				<lg>
					<l>Azonban a halacska</l>
					<l>Nőtt, nőtt, nevelkedett,</l>
					<l>Hogy már a szűk üvegben</l>
					<l>Alighogy férhetett;</l>
					<l>S gyakran mosolygva nézvén</l>
					<l>A jószivű király,</l>
					<l>Hogy édes lánya benne</l>
					<l>Minő kedvet talál:</l>
					<l>A szép Margit-szigetben - -</l>
					<l>- Szolgám! te vagy az ott...? -</l>
					<l>... Egy rendes kis halastót</l>
					<l>Gonddal csináltatott,</l>
					<l>Mely takaros, de mégis</l>
					<l>Elég tágas vala,</l>
					<l>Pedig kristály-üvegből</l>
					<l>Feneke, oldala.</l>
				</lg>
				<lg>
					<l>S minden istenadott nap</l>
					<l>A szép királyleány</l>
					<l>Ott termett a szigetben,</l>
					<l>Keresztül a Dunán:</l>
					<l>Elnézte órahosszat</l>
					<l>A fürge szép halat,</l>
					<l>S megázott nem csak egyszer</l>
					<l>A drága patyolat</l>
					<l>A gyönyörű teremtés</l>
					<l>Kezén, - hogy szaporán,</l>
					<l>Örömlihegve kapott</l>
					<l>A halkirály után;</l>
					<l>Mely gondos ápolóját</l>
					<l>Már szintugy ösmeré,</l>
					<l>S morzsolgató kezéből</l>
					<l>Az étket elvevé.</l>
					<l>Tubácska, gerle, mókus,</l>
					<l>Minden feledve lett;</l>
					<l>Halát szerette a lány</l>
					<l>A többiek felett.</l>
				</lg>
				<lg>
					<l>De hirtelen megárad</l>
					<l>Egy éjjel a folyam;</l>
					<l>Sziget s tavacska a víz</l>
					<l>Alá temetve van.</l>
					<l>És reggel, a világ hogy</l>
					<l>A két partra siet:</l>
					<l>Csupán a fák mutatták,</l>
					<l>Mely tájon a sziget!</l>
					<l>Az áradás, ahogy jött,</l>
					<l>Hamar el is szaladt,</l>
					<l>De a tóban a halnak</l>
					<l>Csak hült helye maradt:</l>
					<l>Szilaj habok lopák el,</l>
					<l>Ragadva azt tova,</l>
					<l>S hét országnak halásza</l>
					<l>Sem mondja meg: hova?</l>
				</lg>
				<lg>
					<l>Rimánykodott atyjának</l>
					<l>A lányka, hogy neki</l>
					<l>Az elszökött halacskát</l>
					<l>Ismét kerítse ki;</l>
					<l>- Azt gondolta a lelkem,</l>
					<l>Hogy ez csak úgy lehet! -</l>
					<l>Király szive megesik</l>
					<l>Lányán, akit szeret;</l>
					<l>És országszerte hangzott</l>
					<l>Kevés idő alatt,</l>
					<l>Hogy aki kézre tudja</l>
					<l>Kerítni a halat,</l>
					<l>És azzal, nagy sietve</l>
					<l>Budavárába fut:</l>
					<l>Becsűleten felül még</l>
					<l>Kap egy egész falut.</l>
					<l>Még a pap is halász lett,</l>
					<l>S félország szaporán;</l>
					<l>Vége! elmenni halnak</l>
					<l>Nem lehet a nyomán!</l>
				</lg>
				<lg>
					<l>Akkor a Tisza partján</l>
					<l>Egy kis házacska állt,</l>
					<l>Melyben legényfiával</l>
					<l>Öreg halász lakált;</l>
					<l>A ház e tájon állott</l>
					<l>Nem messze, ugy lehet:</l>
					<l>Szegény apám, - nyugodjék! -</l>
					<l>Még tudta a helyet.</l>
					<l>S hogy híre-hamva sincs már,</l>
					<l>Nem kell csudálni, mert</l>
					<l>Hejh a Tiszán azóta</l>
					<l>Igen sok víz lement!</l>
				</lg>
				<lg>
					<l>Mig a legény a vízen,</l>
					<l>Gyalmot szedett, vetett:</l>
					<l>Vén apja már csak a jó</l>
					<l>Tanyán tüzelgetett;</l>
					<l>Sokat tudott beszélni</l>
					<l>A régiek felől,</l>
					<l>S hogy háborúban is volt,</l>
					<l>Látszott beszédiből,</l>
					<l>S nem hiábanvalóság</l>
					<l>Volt szájában, ha szólt;</l>
					<l>Mint a fehér galamb, ősz,</l>
					<l>De jó erőbe’ volt.</l>
				</lg>
				<lg>
					<l>S egyszer, tudná az Isten,</l>
					<l>Mi lelte a legényt?</l>
					<l>De tenger-éjszakán át</l>
					<l>Nem hunyta be szemét;</l>
					<l>Sápadt volt, és sohajtott...</l>
					<l>Nem mondta, mije fáj,</l>
					<l>Bánat csüggött a szívén,</l>
					<l>Mint valami nadály.</l>
					<l>Csolnakján, nem csak egyszer,</l>
					<l>Vízmentiben lement,</l>
					<l>Mert andalgási közben,</l>
					<l>Lapátja csak pihent:</l>
					<l>S hálóját a fenékre</l>
					<l>Ferdén buktatva el:</l>
					<l>A gyors habokra bámult,</l>
					<l>S fél nap se huzta fel,</l>
				</lg>
				<lg>
					<l>Megmondom én, mi volt a</l>
					<l>Szegény fiú baja:</l>
					<l>Szivében szerelemnek</l>
					<l>Zugott hamis zaja;</l>
					<l>De gazdag úri lány volt</l>
					<l>A fiu kedvese,</l>
					<l>S szép, hogy mellette Tündér</l>
					<l>Ilona semmi se!</l>
					<l>S ráfogni is ki merné...?</l>
					<l>A gazdag úri lány,</l>
					<l>Szintúgy epekedett a</l>
					<l>Halászlegény után.</l>
				</lg>
				<lg>
					<l>Egyszer, hogy a legény a</l>
					<l>Vizparton álldogált,</l>
					<l>Hogy már megszégyenítse</l>
					<l>Dologtalan fiát:</l>
					<l>A vén halász, kezébe</l>
					<l>Nehéz hálót fogott,</l>
					<l>S a sarkantyú vizéhez</l>
					<l>Azzal eltapodott;</l>
					<l>Lenyomta a fenékre...</l>
					<l>- Fiához mit se szólt, -</l>
					<l>S midőn felhúzta: benn az</l>
					<l>Aranyhalacska volt.</l>
				</lg>
				<p>-------------</p>
				<lg>
					<l>Megadta, amit ígért,</l>
					<l>A bőkezű király;</l>
					<l>- Nem játszik az szavával,</l>
					<l>Királyi szó megáll! -</l>
					<l>S a vén halász fiával</l>
					<l>Budára ballaga,</l>
					<l>Hogy az aranyhalacskát</l>
					<l>Ő adja át maga;</l>
					<l>S hogy amit rég ohajtott,</l>
					<l>Meglássa, a - Dunát,</l>
					<l>Meg a királyt, s lakását,</l>
					<l>A hirneves Budát.</l>
				</lg>
				<p>-------------</p>
				<lg>
					<l>S hogy megjövének onnan,</l>
					<l>Örülve, gazdagon,</l>
					<l>Mely mondva volt a hosszú</l>
					<l>Pecsétes iraton:</l>
					<l>Elfoglalják az árnyas</l>
					<l>Szigetben a falut,</l>
					<l>- Hol vígan a nagy és kis</l>
					<l>Tiszának árja fut, -</l>
					<l>S ez a nemeslevélben</l>
					<l>Halász nevet nyere,</l>
					<l>Amelynek két aranyhal</l>
					<l>Volt ékes címere.</l>
				</lg>
				<p>-------------</p>
				<lg>
					<l>Szép kedvesét az ifju</l>
					<l>Elnyerte csakhamar,</l>
					<l>És boldog volt az uj pár,</l>
					<l>Mint a vizben a hal;</l>
					<l>S a vén halász közöttök</l>
					<l>Élt nagy nyugalmasan;</l>
					<l>Bor közt, hires Budáról</l>
					<l>Beszélve untalan.</l>
					<l>Elmondta: a király mily</l>
					<l>Édesdeden beszélt,</l>
					<l>Mi több: vállára tette</l>
					<l>Háromszor is kezét!</l>
					<l>És büszke volt ezekre,</l>
					<l>S szivének jól esett,</l>
					<l>Hogy nemzetes nagy uram</l>
					<l>Névvel neveztetett.</l>
					<l>Amelyet a királytól</l>
					<l>Kapott a vén halász,</l>
					<l>Füzes Tisza-szigetben</l>
					<l>Maig megvan Halász.</l>
				</lg>
				<p>-------------</p>
				<lg>
					<l>Elmondván szós Karád a</l>
					<l>Hires halász-regét,</l>
					<l>Álom fogá be aztán</l>
					<l>A hallgatók szemé;</l>
					<l>S az iskolás fiú a</l>
					<l>Mesével álmodott:</l>
					<l>Horgával a Tiszából</l>
					<l>Aranyhalat fogott.</l>
				</lg>
			</div>
		</body>
	</text>
</TEI>