<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0149" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BOLDOGSÁG.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">258</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BOLDOGSÁG.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BOLDOGSÁG.</head>
				<lg>
					<l>Hol vagy, hol vagy életünknek</l>
					<l>Szép tündére, boldogság?!</l>
					<l>Karjaidban kik pihennek?</l>
					<l>Ajkaid kik csókdossák?</l>
					<l>Fényes orcád néha-néha</l>
					<l>Szemünk előtt megjelen;</l>
					<l>Vagy csak a sziv álma képzel</l>
					<l>Kétes ködben, fellegen?</l>
				</lg>
				<lg>
					<l>Széles ország-út az élet,</l>
					<l>És mi rajta vándorok;</l>
					<l>Elfáradunk, elepedünk,</l>
					<l>Vérző lábunk tántorog;</l>
					<l>S boldogságért esdekelvén,</l>
					<l>Mi előre jár szemünk:</l>
					<l>Csendes kunyhó, vagy keresztfa</l>
					<l>Közelébe érkezünk.</l>
				</lg>
				<lg>
					<l>De a vándor a kis kunyhót</l>
					<l>Elmellőzi botorúl;</l>
					<l>Öntagadás-, türelemnek</l>
					<l>Keresztjéhez sem borúl;</l>
					<l>A csalképet űzve, annyi</l>
					<l>Fáradalmat elvisel;</l>
					<l>S meglepvén az éj sietve:</l>
					<l>Az útfélen alszik el.</l>
				</lg>
				<lg>
					<l>Voltam, ábránd! völgyeidben,</l>
					<l>Hol szellő s lomb enyeleg;</l>
					<l>Jártam, oh vágy! szirttetődön,</l>
					<l>Mely szédítő s meredek.</l>
					<l>Hű csók mézét szítta ajkam,</l>
					<l>Koszorús volt homlokom...</l>
					<l>S ha valék-e boldog akkor?</l>
					<l>Ne kérdjétek, nem tudom!</l>
				</lg>
				<lg>
					<l>Szív, oh szív! ha boldog vagy már,</l>
					<l>Ha több kéj nem fér beléd:</l>
					<l>Mi remegtet, mi nyom mint a</l>
					<l>Fa harmatos levelét?</l>
					<l>Ah, mért kell a boldogságban</l>
					<l>Öntudatlan érzeni:</l>
					<l>Hogy azt egy szempillantásban</l>
					<l>El is lehet veszteni?</l>
				</lg>
				<lg>
					<l>Mért van, hogy ha szived álma</l>
					<l>Megvalósul s a tied:</l>
					<l>A szép bálványt összetörni</l>
					<l>Maga a szív úgy siet!?</l>
					<l>Csábit, vonz a fátyolos kép,</l>
					<l>Mely távolról int felénk,</l>
					<l>Hogy megrontsa a kicsinylés,</l>
					<l>Amit küzdve megnyerénk.</l>
				</lg>
				<lg>
					<l>Zaklat a vágy, s űzve szívünk</l>
					<l>Ösmeretlen tájakig:</l>
					<l>Nem boldog, ha kéjt nem izlel,</l>
					<l>Nem, ha azzal jól-lakik.</l>
					<l>A bánatban örömet kér,</l>
					<l>Az örömben bánatot;</l>
					<l>Csendességből zajba vágyik,</l>
					<l>S csendbe hogyha zaklatott.</l>
				</lg>
				<lg>
					<l>S míg az élet, mint az égbolt,</l>
					<l>Hol borongós, hol derült,</l>
					<l>És megkóstol a halandó</l>
					<l>Édeset és keserűt:</l>
					<l>A végóra elközelget,</l>
					<l>És szemét hogy béfogják,</l>
					<l>Életén átnézve kérdi:</l>
					<l>Mi volt hát a boldogság!?</l>
				</lg>
			</div>
		</body>
	</text>
</TEI>