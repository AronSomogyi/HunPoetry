<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0366" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">CSERVENA HORA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">907</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>CSERVENA HORA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>CSERVENA HORA.</head>
				<lg>
					<l>Sötét kietlen éj, az ég csillagtalan,</l>
					<l>A holt világ felett vad vész üvölt, rohan;</l>
					<l>Mint egy őrült szellem, mely felriad s kinek</l>
					<l>Nincs teste, mégis oly borzalmas, oly hideg.</l>
				</lg>
				<lg>
					<l>A falvak házai megannyi sírhalom,</l>
					<l>Mely hóval fedve van s nincs a szomszédba nyom;</l>
					<l>Itt-ott fa áll, mint egy virasztó remete,</l>
					<l>Kinek az ég felé nyulik száraz keze.</l>
				</lg>
				<lg>
					<l>Üvölt, üvölt a vész a szörnyü éjjelen,</l>
					<l>Pusztít, ijeszt, ahol dühével elmegyen;</l>
					<l>A veres erdőnek tájéki rengenek,</l>
					<l>Mint egy elkárhozott, nyög, zug a rengeteg.</l>
				</lg>
				<lg>
					<l>Körűl a láthatár sötét, mint a korom;</l>
					<l>Fagy s álom vész erőt a fáradt vándoron,</l>
					<l>Kit a vihar s az éj utjában meglepett,</l>
					<l>Csupán a hit tart még szivénél meleget.</l>
				</lg>
				<lg>
					<l>A veres erdőben két szomszéd sziklaszál,</l>
					<l>S egyiknek tetején magas feszűlet áll.</l>
					<l>E két orom felett találkozik vala</l>
					<l>A gonosz lélekkel az Urnak angyala.</l>
				</lg>
				<lg>
					<l>Egyik szelíd alak s mint a galamb fehér,</l>
					<l>Másik vad és sötét, minő a denevér;</l>
					<l>A jó angyal megállt az egyik tető felett,</l>
					<l>A rosz lélek szinte mellé ereszkedett.</l>
				</lg>
				<lg>
					<l>De mint az orvmadár, ha rejtett tőrbe csap,</l>
					<l>Vijjogva felriad egy percnél hamarabb;</l>
					<l>Kinek a szent kereszt nagy borzalmára van:</l>
					<l>A szomszéd kőszálon űl meg magánosan.</l>
				</lg>
				<lg>
					<l>‘S e szörnyű éjszakán nem nyugszik a pokol?</l>
					<l>Gonosz lélek, most is jársz és ólálkodol?</l>
					<l>S nem félsz megállani előttem vakmerőn...?’</l>
					<l>- Az angyal így beszélt egyik halomtetőn.</l>
				</lg>
				<lg>
					<l>»A jámbor angyal is miért hogy nem pihen</l>
					<l>E szörnyű éjszakán s vészek küzdelmiben?</l>
					<l>Gyöngéded alkatát átfújták a szelek...!«</l>
					<l>Volt a másik tetőn a gúnyos felelet.</l>
				</lg>
				<lg>
					<l>‘Az emberek között, - az angyal mond neki, -</l>
					<l>Én Isten országát járok terjeszteni:</l>
					<l>Hogy a jótett s erény ösvényén járjanak:</l>
					<l>Segélem, biztatom, ki rajta ingatag.’</l>
				</lg>
				<lg>
					<l>»S addig közöttök én a bűn magvát vetem,</l>
					<l>Az ember nagy ritkán kerüli el cselem;</l>
					<l>Kiben gyengűl a hit: virágos útakon</l>
					<l>A vétek és kárhozat örvényéhez csalom!</l>
				</lg>
				<lg>
					<l>Hah! mily áldott idő: mi nyájas éjjel ez...!</l>
					<l>Az ember megszorúl, küzd, csügged, sűlyedez...</l>
					<l>S midőn megtörni kezd lelkén hit és remény:</l>
					<l>Ott termek hirtelen... és ő enyém... enyém!«</l>
				</lg>
				<lg>
					<l>‘Átok szálljon reád s munkádra, oh gonosz!</l>
					<l>De bár mondd meg, hogy az minő gyönyört okoz,</l>
					<l>Ha egy erőtelen halandó elesett?</l>
					<l>Gyilkos kárörömnél érzesz-e egyebet?</l>
				</lg>
				<lg>
					<l>Mint a kézív, amely ölő nyilat vete:</l>
					<l>Saját idegje is hosszan zug, reng bele,</l>
					<l>A megbántott keblét s azét is aki bánt,</l>
					<l>Marcongló fájdalom szorítja egyaránt.</l>
				</lg>
				<lg>
					<l>Boldogtalan lélek! ki még nem kóstolád,</l>
					<l>A jótettből eredt örömnek poharát!</l>
					<l>Jótettnek általa a föld mennyel rokon,</l>
					<l>S Istennek képe van a romlandó poron.</l>
				</lg>
				<lg>
					<l>Tégy jól! s megérezed: mi jó, mi isteni,</l>
					<l>A megsebhedt szivek baját enyhíteni!</l>
					<l>Ha részvevőleg jársz nyomor s inség körül:</l>
					<l>A másnak szánt öröm saját kebledbe gyűl!</l>
				</lg>
				<lg>
					<l>Míg mást gyötörsz, te is szenvedsz gyötrelmeket,</l>
					<l>Mert aki boldogít, boldog csak az lehet!</l>
					<l>Ha éltető vizet az ég a tónak ád:</l>
					<l>Mosolygó tükriben úgy látja meg magát!</l>
				</lg>
				<lg>
					<l>Halld meg sátán! a jó, melyet kezed mivel,</l>
					<l>Kebled meg nem haló férgét veszíti el!</l>
					<l>S a sírók eltörölt könyhullatásai</l>
					<l>A pokolnak tüzét birják eloltani!’</l>
				</lg>
				<lg>
					<l>Igy hangzott e tetőn az angyalnak szava,</l>
					<l>Mit a gonosz szellem mogorván hallgata;</l>
					<l>Mint akinek szivét találták a szavak...</l>
					<l>A jó angyal pedig folytatta ujolag:</l>
				</lg>
				<lg>
					<l>‘Fel, fel gonosz lélek! ha tán egy gondolat</l>
					<l>A jóra ösztönöz: sietve megfogadd!</l>
					<l>Mely bűnöd éjjelin lobbanva támadott:</l>
					<l>Kövesd e menny felé vezérlő csillagot!’</l>
				</lg>
				<lg>
					<l>Az ördög nem felelt, de kancsalul vetett</l>
					<l>Amarra egy sötét, álnok tekintetet;</l>
					<l>Aztán szólt ravaszan: »Beszéded meghatott,</l>
					<l>Mutass utat: imé jóltenni kész vagyok!«</l>
				</lg>
				<lg>
					<l>Az angyal ellenét sokáig kémlelé...</l>
					<l>Kinyujtá a kezét, s mutatva dél felé,</l>
					<l>Kiálta: ‘Nézz oda! amott a rengeteg</l>
					<l>Mélyén két utazó lézeng, mint a beteg!</l>
				</lg>
				<lg>
					<l>Egyik küzd éhhalál lassú gyötrelmivel,</l>
					<l>A másikat pedig hideg, fagy ejti el;</l>
					<l>Gyorsan tehát! e két veszendő életet</l>
					<l>Siess megmenteni, ha még megmentheted!’</l>
				</lg>
				<lg>
					<l>»Tudod, hogy útamon utól vész sem ér;</l>
					<l>De az éhelhaló számára nincs kenyér!</l>
					<l>S az elfázott testét, lelkét megégeti</l>
					<l>Azon tüznél, melyet én adhatok neki!«</l>
				</lg>
				<lg>
					<l>‘Imhol van, ami kell! jőj, nyujtsd ki jobbodat</l>
					<l>Ez a kenyér, nesze, itt a tüzed fogadd...’</l>
					<l>- Mert betakarva volt mindkettő gondosan; -</l>
					<l>Az utazók után az ördög elrohan.</l>
				</lg>
				<lg>
					<l>Elérte azt, kinek bágyadt pilláinál</l>
					<l>Álomnak képében repkedett a halál,</l>
					<l>S a vér fagyott erén kékűlve megrekedt:</l>
					<l>És lábához dobá gyorsan a - kenyeret!</l>
				</lg>
				<lg>
					<l>Aztán tovább rohant: a tűz még nála volt,</l>
					<l>És megkerűlve a sápadt éhen-halót,</l>
					<l>Kezébe nyomta azt harsány kacaj között...</l>
					<l>S gyorsan az elhagyott sziklára visszajött.</l>
				</lg>
				<lg>
					<l>Hah! mint rászedtelek! gondolta titkosan,</l>
					<l>S arcán a káröröm pokol-derűje van;</l>
					<l>Hah! ez mestermű volt! reá az alvilág</l>
					<l>Mindannyi ördöge ujjongva felkiált.</l>
				</lg>
				<lg>
					<l>‘Korán örűlsz! mondá az Urnak angyala</l>
					<l>- Ki mind e gondolat titkába lát vala, -</l>
					<l>Korán örűlsz, gonosz, mert átkozott kezed,</l>
					<l>Ha bár akartalan, de jót cselekedett!</l>
				</lg>
				<lg>
					<l>Tüzet mondtam, midőn kenyeret adtam át,</l>
					<l>És kenyérnek hivéd a tűz zsarátnakát!</l>
					<l>Nézd, nézd! amott a láng az éjben fellobog...</l>
					<l>Élnek, nem vesztek el szegény jó vándorok!’«</l>
				</lg>
				<lg>
					<l>Az ördög felsikolt, - szeméből láng lövel,</l>
					<l>S az angyalnak rohan rémületes dühvel,</l>
					<l>Viaskodnak...! de ím az ördög győzve van,</l>
					<l>S a szikláról alá hanyatthomlok zuhan.</l>
				</lg>
				<lg>
					<l>Az angyal egy galyat gyorsan letör, s keze,</l>
					<l>Amint egyet suhint a levegőn vele:</l>
					<l>Sötéten villogó pallossá válik át...</l>
					<l>S üzőbe veszi most az alvilág fiát.</l>
				</lg>
				<lg>
					<l>Előtte a gonosz, miképen a fenevad,</l>
					<l>Nagy ordítás között réműlve fut, szalad;</l>
					<l>Csapkodja mindenütt az Urnak angyala,</l>
					<l>Hogy festve hó és föld vérének általa.</l>
				</lg>
				<lg>
					<l>A föld maig veres a régi vér nyomán,</l>
					<l>És amikép beszél a kegyes hagyomány:</l>
					<l>A setétség fia nem volt azóta ott,</l>
					<l>S addig nem is megyen, mig látni vérnyomot.</l>
				</lg>
				<lg>
					<l>De a szelíd angyal gyakorta megjelen,</l>
					<l>S hű gonddal őrködik a gyenge emberen,</l>
					<l>Kinek mindennapon fohásza légyen így:</l>
					<l>Uram, bennünket a kisértetbe ne vígy!</l>
				</lg>
			</div>
		</body>
	</text>
</TEI>