<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0376" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BOROVA HORA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">661</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BOROVA HORA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BOROVA HORA.</head>
				<lg>
					<l>‘Elő! férfiak, ásót és kapát!</l>
					<l>A hegynek gyomra kinccsel rakva van;</l>
					<l>A kincs az emberé, őt illeti,</l>
					<l>És a sötét föld rejti fukaran!</l>
				</lg>
				<lg>
					<l>Törjük keresztűl a bérc oldalát...</l>
					<l>Fel-fel! forgassa a csákányt karunk,</l>
					<l>Míg a kincsbánya gazdag rejtekén:</l>
					<l>Gyémánt- s arannyal megrakodhatunk!’</l>
				</lg>
				<lg>
					<l>Imígy zugott, rivalt ezer torok,</l>
					<l>S kétannyi kar zuzá a bércfalat;</l>
					<l>Rengett, omlott a hegy; s a nép után</l>
					<l>Hosszú, homályos sikátor lyukadt.</l>
				</lg>
				<lg>
					<l>De visszahökkent a lázas tömeg,</l>
					<l>A földre hullott ásó és kapa,</l>
					<l>Mert zúgás támadt s mint egy lángszobor,</l>
					<l>Előttök rémes zöld fény támada.</l>
				</lg>
				<lg>
					<l>»Hah! vissza ember! - mennydörgött a hang, -</l>
					<l>Ki megrabolni jöttél birtokom;</l>
					<l>Reá, ki még egy vágást tenni mer,</l>
					<l>A hegy száz mázsás szikláit dobom!«</l>
				</lg>
				<lg>
					<l>S fenyegetve kinyujtá karjait,</l>
					<l>Hanem a kincssovár ember csak állt...</l>
					<l>Néhol már fénylett egy-egy vékony ér, -</l>
					<l>És a kincsszellem folytatá szavát:</l>
				</lg>
				<lg>
					<l>»Ember, az arany mit használ neked?</l>
					<l>Hogy birtokáért ugy töröd magad!</l>
					<l>Hiú fényt s külső szerencsét talán,</l>
					<l>De boldogságot, nyúgalmat nem ad!</l>
				</lg>
				<lg>
					<l>Te, a bércek dohos aknáiban</l>
					<l>A hőn imádott bálványt keresed,</l>
					<l>Nem látva, hogy vágy, kétség s munka közt</l>
					<l>Mint a ruhát elnyűtted életed!</l>
				</lg>
				<lg>
					<l>S míg a sziklák acél izmaiból</l>
					<l>A szűk eret kínnal kivájhatod:</l>
					<l>Tudod, boldogtalan, mivé leszesz?</l>
					<l>Velőtlen váz s halvány élő halott!</l>
				</lg>
				<lg>
					<l>S a föld szinére jutva, gúnyosan</l>
					<l>Nevetnek rád a kincsnek halmai;</l>
					<l>Mert múló árny vagy s nincs erőd, időd,</l>
					<l>Többé élvezni és pazarlani!</l>
				</lg>
				<lg>
					<l>A földre fel, fel! szebb ott a világ,</l>
					<l>Süt a nap és a fáknak lombja zöld;</l>
					<l>Az ég és föld boldogságot mosolyg...</l>
					<l>Itt minden rideg, síri arcot ölt.</l>
				</lg>
				<lg>
					<l>S mégis, ha már a kincsvágy úgy epeszt</l>
					<l>Megenyhítlek, csak hagyd el e helyet!</l>
					<l>Az aranyat, melyért itt küszködöl,</l>
					<l>Ottfenn törődés nélkűl megleled.</l>
				</lg>
				<lg>
					<l>Napkeltekor fűszál, lomb és csere,</l>
					<l>Arannyal lesz bevonva gazdagon;</l>
					<l>S míg nem bolygatod a hegy titkait:</l>
					<l>Kincsbányád lesz fenn a bérc és halom!«</l>
				</lg>
				<lg>
					<l>Hallá az ember és eltávozék:</l>
					<l>Kincs, munka nélkül! ez kedvére van;</l>
					<l>A szellem pedig a hegy gátorát</l>
					<l>Berogyasztotta nagy haragosan.</l>
				</lg>
				<lg>
					<l>Aztán a bércnek kellő közepén,</l>
					<l>Hol a futó ereknek fészke volt,</l>
					<l>S rejtett a szikla gazdag érceket,</l>
					<l>Rémítő tűzzel állitott kohót;</l>
				</lg>
				<lg>
					<l>Föld, kő elégett benne, mint a rongy,</l>
					<l>Megolvadott a gránit, mint az ón;</l>
					<l>Izzadt a bérc s távol mértföldekig</l>
					<l>Bőgött a föld, mélyen, irtóztatón...</l>
				</lg>
				<lg>
					<l>S míg a kohónak tágas üstiben</l>
					<l>Pöfögve főtt a fényes olvadék:</l>
					<l>Átszűrődve a bércnek rostjain,</l>
					<l>A hő ércpára feltolakodék.</l>
				</lg>
				<lg>
					<l>S kihűlve míg a föld szinére ért,</l>
					<l>Önsúlya ismét visszahúzta ott;</l>
					<l>S mint fínom, csillogó aranylemez,</l>
					<l>Haraszton és füvön lerakodott.</l>
				</lg>
				<lg>
					<l>És nagy volt az embernek öröme!</l>
					<l>Szavát tartá a szellem csakugyan;</l>
					<l>Gazdag bányája lőn a bérc, halom;</l>
					<l>S kincs, munka nélkül: ez inyére van!</l>
				</lg>
				<lg>
					<l>De telhetetlen állat ő! kinek,</l>
					<l>A földet nyelje bár el, nem elég;</l>
					<l>Itt is többet várt, s megbáná igen,</l>
					<l>Hogy elhagyá a hegynek kebelét.</l>
				</lg>
				<lg>
					<l>‘Bolondok voltunk! boszankodva szólt,</l>
					<l>Midőn e szellemmel megalkuvánk</l>
					<l>E semmiséggel kell beérni most...</l>
					<l>S ki tudja, mennyi kincs várt ott reánk?</l>
				</lg>
				<lg>
					<l>Törpék arany-fogó növényeink,</l>
					<l>Fű és haraszt, magasra egy se nő;</l>
					<l>Jertek: ültessünk magas fenyveket!</l>
					<l>Több aranypillét fog fel a fenyő!</l>
				</lg>
				<lg>
					<l>Mi szép s jó lesz, ha a bérc homlokán,</l>
					<l>Felhőkig nyúlt fákon a levelek,</l>
					<l>A felkelő napnak sugáriban,</l>
					<l>Aranyba öltözködve fénylenek!’</l>
				</lg>
				<lg>
					<l>És tett követte a szót szaporán,</l>
					<l>Szépen nőttek a fenyőcsemeték;</l>
					<l>De pusztúlt az aranyfogó növény,</l>
					<l>S a kincs szemlátomást kevesbedék.</l>
				</lg>
				<lg>
					<l>Látván az ember ezt, haragra gyúlt,</l>
					<l>S a bércoldalnak esett újolag;</l>
					<l>Ontotta, vágta s messze behatolt:</l>
					<l>De égett érc-salakot ása csak.</l>
				</lg>
				<lg>
					<l>»Hol vagy, kincsszellem? - őrűlten rivalt,</l>
					<l>Ha megszegéd az alkut álnokúl:</l>
					<l>Nyisd fel gazdag kincstárad ajtait...!«</l>
					<l>S nagy küzdelemmel mind beljebb nyomúl.</l>
				</lg>
				<lg>
					<l>De hasztalan: káromlás, küzdelem...</l>
					<l>A munka díja füstös szén, homok;</l>
					<l>Lelankad a kar, a térd megtörik,</l>
					<l>A nép csüggedten visszaváncorog.</l>
				</lg>
				<lg>
					<l>S mi kincset még a bérctetőn talál,</l>
					<l>- Mely semmiség volt nem régen neki, -</l>
					<l>Az árnyékban tengődő fűveken</l>
					<l>Reszkető gonddal fölszedegeti.</l>
				</lg>
				<lg>
					<l>Kiveszett végre minden fű s haraszt,</l>
					<l>És az aranyszedésnek vége lőn;</l>
					<l>Az embernek, a sűrű fenyvesek</l>
					<l>Siralmas leckét zúgván a tetőn.</l>
				</lg>
				<lg>
					<l>A fenyves erdő zúgó lombja közt</l>
					<l>Ez a rege susog mind e napig;</l>
					<l>De a körében tengő fűveken,</l>
					<l>Aranyfüst többé nem találtatik.</l>
				</lg>
			</div>
		</body>
	</text>
</TEI>