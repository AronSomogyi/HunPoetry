<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0340" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">JÉZUS ÉS A NÉP.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">582</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>JÉZUS ÉS A NÉP.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>JÉZUS ÉS A NÉP.</head>
				<p>Irgalmasságot akarok és nem áldozatot. Mát. 9. 13.</p>
				<lg>
					<l>Az emberek közt széjjeljárván,</l>
					<l>A bűntől terhes föld határán:</l>
					<l>Égi atyjának egy szülötte</l>
					<l>Isten országát terjesztette,</l>
					<l>És e tőle épített, eredt</l>
					<l>Ország alapja lőn: - szeretet!</l>
					<l>S melyért az égről földre szállott:</l>
					<l>Javítá a bűnös világot;</l>
					<l>S a szó, ha szent ajaki mondák,</l>
					<l>Édes volt, mint a méz s orvosság.</l>
				</lg>
				<lg>
					<l>A mester, Jakab s több tanítvány</l>
					<l>Jeruzsálem felől jövének;</l>
					<l>Holott, idején a páskhának,</l>
					<l>Nehány napot fenn ünneplének.</l>
				</lg>
				<lg>
					<l>S hol az ut Bethfagénak fordul,</l>
					<l>Zajgás hatott feléjök jobbrul,</l>
					<l>És látának nagy sokaságot,</l>
					<l>Mely egy fánál tolongva állott.</l>
					<l>A Jézus maga felkereste;</l>
					<l>Ki bűnös volt, s nyomá kereszte;</l>
					<l>Most is igy szólt: gyengének gyámja,</l>
					<l>Vaknak legyen világossága!</l>
					<l>És járula a sokasághoz,</l>
					<l>Mely átkozódik, zúg, kiáltoz.</l>
				</lg>
				<lg>
					<l>Az ut melletti fügefának</l>
					<l>Árnyékában ülvén, valának</l>
					<l>Egy beteg férfiu s bubánat</l>
					<l>Miatt nyögő asszonyi állat.</l>
					<l>Az asszony, hitvestársa nyilván</l>
					<l>A betegnek! - szólt egy tanítvány.</l>
				</lg>
				<lg>
					<l>S a férfiú monda hálásan;</l>
					<l>Nem testvérem, sem hitvestársam!</l>
					<l>De az Úr ne távozzék tűle,</l>
					<l>Ki megszánt s rajtam könyörűle!</l>
				</lg>
				<lg>
					<l>Idegen lévén Izraelben:</l>
					<l>Beteg levék és eltévedtem;</l>
					<l>S im e fánál fáradtan, éhen</l>
					<l>Összedőlt alattam öszvérem,</l>
					<l>S én, nagy sérülésnek miatta</l>
					<l>Feküdtem félholtan alatta.</l>
				</lg>
				<lg>
					<l>Izráel népe, nagy csoportban</l>
					<l>Haladott el mellettem gyorsan;</l>
					<l>A páskha-bárány ünnepére</l>
					<l>Kiki a szent városba tére;</l>
					<l>S én kínomban kiálték, szólván:</l>
					<l>Segitsetek sorsom mivoltán,</l>
					<l>A Jehovának szent nevében...!</l>
					<l>S vigasztalást hiába kértem...</l>
					<l>Mert ők mondának: az Úr vélünk,</l>
					<l>De ápolásra rá nem érünk!</l>
				</lg>
				<lg>
					<l>És ujra számosan jövének,</l>
					<l>Nők, férfiak, ifjak és vének;</l>
					<l>S én kínaim közt fel-felsívék:</l>
					<l>Nézzétek, elborít az inség!</l>
					<l>S a csapat szólt: a szent városból</l>
					<l>Elmaradnánk az áldozatról!</l>
				</lg>
				<lg>
					<l>Elepedtem, szóm már megállott,</l>
					<l>Midőn jött ez asszonyi állat,</l>
					<l>És ő hozzám járulva menten:</l>
					<l>Nagy inségemből mentve lettem.</l>
				</lg>
				<lg>
					<l>Köntösét szó nélkül eltépte,</l>
					<l>Sebem kötözgetvén be véle;</l>
					<l>S amit az áldozatra szánva,</l>
					<l>Karján vitt elfedett kosárba’:</l>
					<l>Elővevé és gyötrő éhem</l>
					<l>Megenyhitette véle szépen;</l>
					<l>És cseppjei hüvös kutfőnek,</l>
					<l>Égő szomjam enyhére lőnek,</l>
					<l>S vigasztalási ajakának,</l>
					<l>Lelkemre nyugtatón hatának.</l>
				</lg>
				<lg>
					<l>S im most e nép és ösmerősi,</l>
					<l>- But és könyűt okozva néki, -</l>
					<l>Szemére hányják, hogy miattam</l>
					<l>Nem vett részt a nagy áldozatban...</l>
				</lg>
				<lg>
					<l>Szemére hányjuk, hogy miattad...</l>
					<l>- Zugott föl a bőszült, szilaj had, -</l>
					<l>Ki nem vagy egyhitű, se’ vére,</l>
					<l>Nem jött a husvét ünnepére!</l>
					<l>S Izráelnek szent városába’</l>
					<l>Megtisztulást se nyert a kába!</l>
					<l>Tüzénél égő áldozatnak,</l>
					<l>Hol a füst és láng mennybe hatnak;</l>
					<l>De tán kovászost is evett még!</l>
					<l>Kövezzük meg... zajongtak ekkép.</l>
				</lg>
				<lg>
					<l>S mint szikla tenger hullámábul,</l>
					<l>A nép közül bátran, szilárdul,</l>
					<l>A Megváltó emelkedett fel,</l>
					<l>S a szózat ajkirúl imigy kel:</l>
					<l>Ki az közűletek, ki által-</l>
					<l>Hat a sziklán pillantatával?</l>
					<l>Avagy a sziv mélyébe nézhet...</l>
					<l>Hogy ajkán ily kemény itélet!</l>
					<l>A törvény mond: hogyha szombatnap</l>
					<l>Barmod verembe hull, kivonjad!</l>
					<l>Kik ünnepen szegény- s betegnek</l>
					<l>Enyhűlést hoznak: jót mivelnek!</l>
					<l>S bizony, bizony mondom tinéktek,</l>
					<l>Kik az oltárnál ünneplétek,</l>
					<l>S élvén kovásztalan kenyérrel,</l>
					<l>Imádkoztatok nappal-éjjel:</l>
					<l>Bizony, bizony mondom tinéktek:</l>
					<l>Mind, annyi jót nem művelétek,</l>
					<l>- S nem vagytok kedves Jehovának, -</l>
					<l>Mint maga ez asszonyi állat!</l>
				</lg>
				<lg>
					<l>Ki vagy te, aki szólsz imígyen?</l>
					<l>- Kiálta a nép ingerűlten -</l>
					<l>Avagy tán elhisszük mi néked,</l>
					<l>Hogy a törvényt megtartni vétek?</l>
					<l>Avagy tán elhisszük: hogy annak,</l>
					<l>Ki ront, mulaszt, érdemi vannak?</l>
					<l>Talán e meddő, vagy e száraz</l>
					<l>Fügefáról gyümölcsöt rázasz?</l>
				</lg>
				<lg>
					<l>És hirtelenséggel szél támadt,</l>
					<l>Rengetvén a fügefaágat;</l>
					<l>És róla, rögtön nagy bőséggel,</l>
					<l>Megért gyümölcs hullonga széjjel.</l>
					<l>Nem szólt a nép s magát megadta</l>
					<l>Nagy álmélkodásnak miatta.</l>
				</lg>
				<lg>
					<l>És szólt a Megváltó ismétlen;</l>
					<l>Utas, kelj föl, s menj el épségben!</l>
					<l>Jó asszony, tiéidhez térj meg,</l>
					<l>Az Ur kegyelme van tevéled!</l>
					<l>Boldogok, kik e szót megtartják:</l>
					<l>Nem áldozat, de irgalmasság!</l>
				</lg>
			</div>
		</body>
	</text>
</TEI>