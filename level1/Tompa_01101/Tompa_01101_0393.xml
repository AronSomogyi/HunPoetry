<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0393" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ARANKA</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">440</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ARANKA</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ARANKA</head>
				<lg>
					<l>Lágy szellőben habzik a rét,</l>
					<l>Gyors patak fut rajta végig,</l>
					<l>Mely üdítő hüs habokkal</l>
					<l>Önti el gyakran mellékit.</l>
				</lg>
				<lg>
					<l>Nyilt virágtól, zsenge fűtől</l>
					<l>Van mosolygó ifju képe;</l>
					<l>Hangjában száz pitypalatynak</l>
					<l>Mintha szólna, mintha élne!</l>
				</lg>
				<lg>
					<l>A táj fényes pillangói</l>
					<l>Szálldogálnak, nem pihennek,</l>
					<l>Mint mosolygó édes álma</l>
					<l>Boldogságnak, szerelemnek. -</l>
				</lg>
				<lg>
					<l>Elvégzé a nap futását,</l>
					<l>Csendes alkonyszellő támad,</l>
					<l>Hosszu árnyék-óriások</l>
					<l>Futják be az esti tájat.</l>
				</lg>
				<lg>
					<l>A rét szélén vándor áll meg,</l>
					<l>Szántóföldnek ért kalásza...</l>
					<l>Olyan fáradt! messziről jön,</l>
					<l>És szállást kér éjszakára.</l>
				</lg>
				<lg>
					<l>S im a füvek összesúgnak:</l>
					<l>Csak miatta baj ne érne...!</l>
					<l>De egy kapzsi észrevevén:</l>
					<l>Összevissza gázol érte.</l>
				</lg>
				<lg>
					<l>S a kalászt elútasítják:</l>
					<l>Kérjen szállást a rokonnál</l>
					<l>Itt a szomszéd búza-földön; -</l>
					<l>- S ő szegény, a parlagon hál.</l>
				</lg>
				<lg>
					<l>Jött a rózsa másnap és mond:</l>
					<l>Ékes kert az én lakásom;</l>
					<l>Ah! de ott régóta sínlek:</l>
					<l>Itt remélem gyógyulásom!</l>
				</lg>
				<lg>
					<l>Kedves a táj, tiszta a lég,</l>
					<l>A pacsirta ajka csattog; ‘</l>
					<l>S ti rét kedves jó virági,</l>
					<l>Magatokhoz befogadtok!?</l>
				</lg>
				<lg>
					<l>S rét virági összesúgtak:</l>
					<l>Mit? e rózsa ide készül?</l>
					<l>Hogy ne lásson senki minket</l>
					<l>Szemcsábitó kellemétül?</l>
				</lg>
				<lg>
					<l>Mivé lesz a sárga pimpó?</l>
					<l>Szarkaláb és a demutka,</l>
					<l>Sárkereppel, lóherével:</l>
					<l>Mily mellőzött sorsra jutna!</l>
				</lg>
				<lg>
					<l>És be nem fogadva őtet,</l>
					<l>Visszatért a sinlő rózsa,</l>
					<l>És a szellő nemsokára</l>
					<l>Bús halálhirt hoza róla.</l>
				</lg>
				<lg>
					<l>Harmadnapra jött aranka;</l>
					<l>Nyomorultra nézni is kín!</l>
					<l>Ezer szálu vékony inda, -</l>
					<l>Tört, lombatlan és viaszszín.</l>
				</lg>
				<lg>
					<l>Igy esengett, igy panaszlott,</l>
					<l>Érve a rét hancsikához:</l>
					<l>Nincs a földön maradásom,</l>
					<l>Minden irt, bánt, üldöz, átkoz!</l>
				</lg>
				<lg>
					<l>A szőlő s a kert vidékin</l>
					<l>Meg sem engednek fakadni!</l>
					<l>Ha a szántóföldre mégyek;</l>
					<l>Tüzzel, vassal irtanak ki!</l>
				</lg>
				<lg>
					<l>Élek kinos bujdosásban...!</l>
					<l>Igy beszéle, felsohajtván:</l>
					<l>Csak szabadna meglapulnom</l>
					<l>Valahol a mesgye partján!</l>
				</lg>
				<lg>
					<l>Összesúgtak fű s virágok:</l>
					<l>No lássátok... istenadta!</l>
					<l>Mily inséggel küzd az ember</l>
					<l>Gyülölségének miatta!</l>
				</lg>
				<lg>
					<l>Ah, fogadjuk be magunkhoz...!</l>
					<l>Nem hasznos fű és nem is szép;</l>
					<l>- Megsajnáltunk jó növényke;</l>
					<l>Ne szorongj ott, jöszte errébb!</l>
				</lg>
				<lg>
					<l>Maradj köztünk lakni! Itten</l>
					<l>Ösmeretlen a csoroszlya,</l>
					<l>Üldöző kéz nincs utánad</l>
					<l>Hogy indáid tépje, fossza.</l>
				</lg>
				<lg>
					<l>Meghalunk bár, - rendre dőlünk,</l>
					<l>S zordon télnek zöldje nincsen:</l>
					<l>De az uj élet csirája</l>
					<l>Élve szunnyad gyökeinkben.</l>
				</lg>
				<lg>
					<l>És helyet fogott aranka.</l>
					<l>Oldalán a vézna szálak:</l>
					<l>Mint megannyi éhes kigyók,</l>
					<l>Szerte-kusztak, szerte-másztak.</l>
				</lg>
				<lg>
					<l>Mig a föld alatt azonkép</l>
					<l>Száz gyökérszál futva széjjel:</l>
					<l>A rétségnek más vidékin</l>
					<l>Bútt fel átkozott fejével.</l>
				</lg>
				<lg>
					<l>S bármi érje a kaszálót,</l>
					<l>Megzabáljon, vagy kiégjen:</l>
					<l>Semmitől sincs veszedelme,</l>
					<l>Semmi sem fog e növényen.</l>
				</lg>
				<lg>
					<l>Fű, virág mig hervadoznak:</l>
					<l>Ő gyarapszik, sarja búja;</l>
					<l>Ezt elnyomja a növésben,</l>
					<l>Azt helyéről is kitúrja.</l>
				</lg>
				<lg>
					<l>Szük keblű volt, nem hozott irt</l>
					<l>A valódi szenvedésre;</l>
					<l>S érdemetlennel tevén jót:</l>
					<l>Nagy a rétnek bünhödése!</l>
				</lg>
				<lg>
					<l>Mintha a tüz érte volna,</l>
					<l>Sárga folttal képe tarka;</l>
					<l>Hasznos fűveit gyököstül</l>
					<l>Irtogatja ott aranka.</l>
				</lg>
				<lg>
					<l>Sárga színével világít</l>
					<l>A siralmas pusztuláshoz...</l>
					<l>Terjed, sarjad, foglal, akit</l>
					<l>Minden irt, bánt, üldöz, átkoz.</l>
				</lg>
			</div>
		</body>
	</text>
</TEI>