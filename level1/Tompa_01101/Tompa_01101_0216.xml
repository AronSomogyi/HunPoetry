<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0216" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">FORR A VILÁG.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">285</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>FORR A VILÁG.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>FORR A VILÁG.</head>
				<lg>
					<l>Forr a világ, forr, mint a tenger,</l>
					<l>Amelyet a vész ostromol;</l>
					<l>Küzd a hajós, hogy partra kössön;</l>
					<l>S nem tudja, mint? nem tudja, hol?</l>
					<l>Im itt tátong az éhes örvény,</l>
					<l>Ott bősz habok torlása van...</l>
					<l>Forr a világ, forr, mint a tenger,</l>
					<l>Izgalmasan, borzalmasan.</l>
				</lg>
				<lg>
					<l>S mi járunk bátran, csüggedetlen</l>
					<l>Ez ingatag, vészes mezőn,</l>
					<l>Ezer szem függ a messzeségen,</l>
					<l>Ezer kéz nyom az evezőn.</l>
					<l>Hajónk nyugodtan állt sokáig,</l>
					<l>Vagy kémkedett a part körűl:</l>
					<l>A mélyre most, isten nevében!</l>
					<l>Vagy révbe jut, vagy elmerűl.</l>
				</lg>
				<lg>
					<l>Meg-megkerestük jó tanácsért</l>
					<l>A büszke észt, a tudományt;</l>
					<l>De óva-intve tett sugalma</l>
					<l>Vont jobbra, balra egyaránt.</l>
					<l>Magunk gyujtsunk-e fényt, vagy várjunk,</l>
					<l>Mig jő a lassu virradat?</l>
					<l>Kérdők nagy hírű bölcseinket;</l>
					<l>De nyelvök ínyökhez ragadt.</l>
				</lg>
				<lg>
					<l>S mig nincs határ, irány, vagy ösvény,</l>
					<l>Mit a bölcseség újja húz,</l>
					<l>Tűzoszlopként, a titkos ösztön,</l>
					<l>Az érzelem lett kalaúz,</l>
					<l>Mely nem merül mély számitásba</l>
					<l>S tán a magast nem éri fel,</l>
					<l>De annyi szívet lángra lobbant,</l>
					<l>És arra int, hogy menni kell!</l>
				</lg>
				<lg>
					<l>S megyünk, megyünk! hozzánk az élet</l>
					<l>S halál nem volt még ily közel.</l>
					<l>Tudjuk, hogy vész van a villámban,</l>
					<l>Mely útainkra fényt lövel...</l>
					<l>Szellőt, orkánt felfog vitorlánk,</l>
					<l>Arcunk fagyott, szivünk repes,</l>
					<l>E lenni vágyó s veszni kész nép</l>
					<l>Oly szép, nagy és rettenetes!</l>
				</lg>
				<lg>
					<l>S ha a viharban tépve, rontva,</l>
					<l>Elérjük majd a kikötőt.</l>
					<l>És a mienk leend örökre</l>
					<l>Az ígéret szerinti föld,</l>
					<l>S mely tétlenül szemlélte harcunk,</l>
					<l>Hévvel jön a világ felénk:</l>
					<l>Némán esünk egymás nyakába</l>
					<l>S megborzadunk, hogy mit merénk...</l>
				</lg>
				<lg>
					<l>S ha tán minden hiába lészen,</l>
					<l>A köny s a vér s az áldozat;</l>
					<l>Akkor, ha győző és legyőzött</l>
					<l>Az itéletben számot ad:</l>
					<l>Történetünk megrenditő lész,</l>
					<l>Mint a sir-írat a kövön:</l>
					<l>Ezek a sorssal birkozának,</l>
					<l>Örök dicsőség nevökön!</l>
				</lg>
			</div>
		</body>
	</text>
</TEI>