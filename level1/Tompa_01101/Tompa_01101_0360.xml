<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0360" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VISSZHANG.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">388</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VISSZHANG.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A VISSZHANG.</head>
				<lg>
					<l>A déli tengerpart fuvalmas</l>
					<l>Szelíd tájékirúl,</l>
					<l>Hol kék a menny s a föld örökké</l>
					<l>Tavasz-színben virúl:</l>
					<l>Két tündér vándorolt nyugotnak,</l>
					<l>Mind-kettő szép, deli;</l>
					<l>Örömtől zengenek nyomukban</l>
					<l>A lég ösvényei.</l>
				</lg>
				<lg>
					<l>Hang volt az egyik és utána</l>
					<l>Ki könnyen lengve szállt:</l>
					<l>Szép anyja Visszhangnak nevezte</l>
					<l>Az ifjú szép leányt.</l>
					<l>A lányka, anyja képe mása,</l>
					<l>Járása és szava,</l>
					<l>Egészen az volt, - tán ha gyengébb</l>
					<l>És halványabb vala.</l>
				</lg>
				<lg>
					<l>Utánok, hortyogó lován, a</l>
					<l>Vihar közelgetett;</l>
					<l>A mén sötét, lengő serénye</l>
					<l>Borítván a leget;</l>
					<l>Hogy a szülőtől elragadná</l>
					<l>A kedves magzatot:</l>
					<l>Földön és tengeren keresztűl</l>
					<l>Utánok vágtatott.</l>
				</lg>
				<lg>
					<l>Közel hallatszott már zugása,</l>
					<l>Bár amelyet vere,</l>
					<l>Feltűnni tisztán nem hagyá még</l>
					<l>A pornak fellege.</l>
					<l>A két vándor, hogy el ne vesszen,</l>
					<l>- A vész rohan vadúl, -</l>
					<l>Mély, bérci barlang rejtekében</l>
					<l>Hallgatva meglapúl.</l>
				</lg>
				<lg>
					<l>A vész előtör vad haraggal; -</l>
					<l>A bérci büszke cser</l>
					<l>Megroppan, - a sugár fenyőszál</l>
					<l>Szilánkokban hever.</l>
					<l>Kuszált a rét, ki van sodorva</l>
					<l>Medréből a folyam;</l>
					<l>Rom és inség marad nyomában,</l>
					<l>Amerre elrohan.</l>
				</lg>
				<lg>
					<l>S midőn jól elhaladt, csupán a vad</l>
					<l>Zugása hallaték:</l>
					<l>Kijött a hang, de gyermekét a</l>
					<l>Barlangba hagyta még.</l>
					<l>Készíte néki lágy mohágyat,</l>
					<l>És arra fekteté;</l>
					<l>Maga megnézni a dühös vészt,</l>
					<l>Elsuhant kifelé.</l>
				</lg>
				<lg>
					<l>De szólt még a barlangnyilásnál:</l>
					<l>‘Leánykám, itt maradj!</l>
					<l>Szavamra majd midőn kiáltok,</l>
					<l>Rögtön viszhangot adj;</l>
					<l>És tudd, ha nem hallasz kiáltást,</l>
					<l>Hogy veszve már anyád;</l>
					<l>És én tudom, hogy veszve vagy, ha</l>
					<l>Választ ajkad nem ád!’</l>
				</lg>
				<lg>
					<l>Elszállt a hang és öszvejárta</l>
					<l>A bércet és mezőt;</l>
					<l>S látván, hogy a vész messzeföldnek</l>
					<l>Vidékin jár, üvölt:</l>
					<l>Kiáltott - és saját szavánál</l>
					<l>Nem hallott egyebet;</l>
					<l>Ismét, meg ismét... s hangosabban,</l>
					<l>De semmi felelet...!</l>
				</lg>
				<lg>
					<l>‘Ah gyermekem, kedves leányom!</l>
					<l>Miért hallgat szavad?</l>
					<l>Meglesve a vész, rejtekedből</l>
					<l>Kicsalt és elragadt!</l>
					<l>Ah mért éljek nélküled én is...!’</l>
					<l>Ím, visszatér a vész:</l>
					<l>Szólt, s a vihar karjába futva,</l>
					<l>Zokogva elenyész.</l>
				</lg>
				<lg>
					<l>Viszhang, a barlang rejtekében</l>
					<l>Ülvén addig magán,</l>
					<l>Édesded, mély álom nyomá el</l>
					<l>A szirt mohpamlagán.</l>
					<l>De rögtön felrezzent ijedve...</l>
					<l>És hosszan hallgata,</l>
					<l>Mi volt ez? álmodott csupán? vagy</l>
					<l>Hangnak zengő szava...?</l>
				</lg>
				<lg>
					<l>De nem hallott mást a viharnál,</l>
					<l>Amint zuhogva ment;</l>
					<l>Az is lassan elhalva, - végre</l>
					<l>Lőn szerte néma csend.</l>
					<l>»Oh szólj anyám? e bús üregben</l>
					<l>Ne hagyd el gyermeked;</l>
					<l>Hagyj veszni véled a viharban...«</l>
					<l>De hang nem érkezett.</l>
				</lg>
				<lg>
					<l>S a tündérhölgy bús rejtekéből</l>
					<l>Nem mer kiszállani;</l>
					<l>Ott ül maig, - és várva anyját,</l>
					<l>Nincsenek álmai.</l>
					<l>S nehogy bus ajka válaszolni</l>
					<l>Hangnak feledjen el:</l>
					<l>Minden kiáltás szózatára</l>
					<l>Gyöngéden megfelel.</l>
				</lg>
			</div>
		</body>
	</text>
</TEI>