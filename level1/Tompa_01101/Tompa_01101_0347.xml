<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0347" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ÜRES KOPORSÓ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">880</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ÜRES KOPORSÓ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ÜRES KOPORSÓ.</head>
				<lg>
					<l>A hajdan korban élt egy fejdelem,</l>
					<l>Ki a perzsák felett uralkodott;</l>
					<l>Tanácsosi magasztalák, pedig</l>
					<l>Kegyetlen volt és felfuvalkodott.</l>
				</lg>
				<lg>
					<l>Történt egykor, hogy az őspalota</l>
					<l>Lépcsőzetén elcsúsztak lábai...</l>
					<l>Hah! felkiálta, talpra aki él,</l>
					<l>E rosz kunyhót földig kell rontani!</l>
				</lg>
				<lg>
					<l>És ugy lőn. A felkorbácsolt tömeg</l>
					<l>Leontja a palota íveit;</l>
					<l>Nagy érc-koporsó látszik azután,</l>
					<l>Mit a vasrúd a falból kifeszit.</l>
				</lg>
				<lg>
					<l>Le volt erősen zárva. A király</l>
					<l>Parancsából midőn felnyittatott,</l>
					<l>Üresen lelték... s fenekén ezen</l>
					<l>Aranybetűs rejtélyes iratot:</l>
				</lg>
				<lg>
					<l>Meggyilkoltak,</l>
					<l>Eltemettek,</l>
					<l>Meg nem holtam!</l>
					<l>Feltámadtam</l>
					<l>Nem maradtam</l>
					<l>Koporsómban;</l>
					<l>Élek, élek, élek!!!</l>
				</lg>
				<lg>
					<l>Gondolkodott egy percig a király</l>
					<l>És hívatá országa bölcseit;</l>
					<l>A vén, szakálas máguszok felé</l>
					<l>Imigy kiálta: mit jelent ez itt?</l>
				</lg>
				<lg>
					<l>Királyi székem zsámolyán ülend,</l>
					<l>Ki a rejtélyt megfejti legelébb!</l>
					<l>- De a tünődő bölcsek ajkain</l>
					<l>Mélységes hallgatásnál nincs egyéb.</l>
				</lg>
				<lg>
					<l>Napok mulnak s őszebb lesz annyi fő,</l>
					<l>De a felírás még mindig titok;</l>
					<l>Hah! zúg a bősz király, nehány betűt</l>
					<l>Megmagyarázni nem tud annyitok!?</l>
				</lg>
				<lg>
					<l>A tűz-isten fénnyel kent üstökét</l>
					<l>Ugy lássa meg holnap reggel szemem:</l>
					<l>Hogy kába főtökkel megrakva, e</l>
					<l>Koporsót a tengerbe vettetem!</l>
				</lg>
				<lg>
					<l>Midőn az ember vár, nagyot teszen,</l>
					<l>De hogyha fél, csudát akkor mivel;</l>
					<l>Hall a király, és megtelik füle</l>
					<l>A bölcsek ilyetén beszédivel:</l>
				</lg>
				<lg>
					<l>Napnak fia! megfejtve a talány!</l>
					<l>A titkos felirat téged jelent,</l>
					<l>Halhatlanná tevének istenid,</l>
					<l>S a koporsótól léssz örökre ment!</l>
				</lg>
				<lg>
					<l>Égből veték ezt a nagy istenek,</l>
					<l>S felőle ily örök végzésök áll:</l>
					<l>Hogy aki felnyitandja legelébb,</l>
					<l>Ne lásson sírt, - s az te vagy, oh király!</l>
				</lg>
				<lg>
					<l>És a király mohón nyeldesve a</l>
					<l>Hizelkedés kábító maszlagát:</l>
					<l>Isten vagyok! kiálta botorúl</l>
					<l>S lelkét vak őrjöngésnek adja át.</l>
				</lg>
				<lg>
					<l>A késő éjfél még ébren leli,</l>
					<l>Midőn az ajtón nesztelen belép</l>
					<l>Egy szálas termetű fehér alak...</l>
					<l>S megy a királyhoz bátran közelébb.</l>
				</lg>
				<lg>
					<l>Ember, ki vagy te? ‘Én szellem vagyok!’</l>
					<l>Mért nem pihensz hát sírnak szelleme?</l>
					<l>‘Pihennék, csak késő utódimért</l>
					<l>Felkelnem oly gyakran ne kellene!</l>
				</lg>
				<lg>
					<l>Ember! ki istennek tartod magad,</l>
					<l>Ősapád lelkét kell meghallanod!</l>
					<l>Jöttem, hogy a lelt koporsó felől</l>
					<l>Adjak valódi magyarázatot:</l>
				</lg>
				<lg>
					<l>Régen, régen én voltam itt király,</l>
					<l>Minő te vagy, kegyetlen és kevély;</l>
					<l>Én építém e büszke palotát,</l>
					<l>Melyet te mostan széjjelveretél!</l>
				</lg>
				<lg>
					<l>Egykor meggondolám: a föld mi jó,</l>
					<l>Keblén terem meg a kenyér s arany;</l>
					<l>Imádjuk a földet a nap helyett,</l>
					<l>Ameddig birtokom határa van!</l>
				</lg>
				<lg>
					<l>És rendelék a földnek ünnepet,</l>
					<l>Bálványokat s az áldozatra vért;</l>
					<l>Midőn egy vén magusz hivatlanul</l>
					<l>Elém kerűlt s kihallgatásra kért.</l>
				</lg>
				<lg>
					<l>»Méltatlan vagyok, hogy szakállamat</l>
					<l>Szent lábaddal oh felség, megtapodd!</l>
					<l>De, a föld a napnak szolgája csak,</l>
					<l>Imádd azért s imádtasd a napot!</l>
				</lg>
				<lg>
					<l>Ki ha mosolyog, kihajt fű, virág,</l>
					<l>És eleven lesz, ami még nem élt;</l>
					<l>Felforralja az Indus habjait,</l>
					<l>Megtüzesíti Lybia legét.</l>
				</lg>
				<lg>
					<l>Ott, honnan megvon fényt és meleget,</l>
					<l>Megszün az élet, halál áll elő;</l>
					<l>A föld a napnak szolgája csupán,</l>
					<l>A nap az isten, s tűz az őserő!«</l>
				</lg>
				<lg>
					<l>Haragra gyultam vakmerő szaván,</l>
					<l>Jól van, tehát mentsen meg istened!</l>
					<l>S akkor elásatám elevenen</l>
					<l>Nagy érckoporsóban az öreget.</l>
				</lg>
				<lg>
					<l>Ismét a földnek égett áldozat,</l>
					<l>De elém rögtön egy új mágusz állt;</l>
					<l>Imádd király s imádtasd a napot!</l>
					<l>Ekkép végezvén emez is szavát.</l>
				</lg>
				<lg>
					<l>Parancsolám, hogy társához tegyék;</l>
					<l>S a koporsóban, hogy felásatott:</l>
					<l>Az elébbinek hült helyét lelék...</l>
					<l>Sem élő nem volt benne, sem halott.</l>
				</lg>
				<lg>
					<l>Hárman jövének így egymásután,</l>
					<l>S én mind a hármat eltemettetém;</l>
					<l>De mind eltüntek... s ilyen iratot</l>
					<l>Találtak a koporsó fenekén:</l>
				</lg>
				<lg>
					<l>Meggyilkoltak,</l>
					<l>Eltemettek,</l>
					<l>Meg nem holtam!</l>
					<l>Feltámadtam</l>
					<l>Nem maradtam</l>
					<l>Koporsómban;</l>
					<l>Élek, élek, élek!!!</l>
				</lg>
				<lg>
					<l>S midőn tünődném a történteken:</l>
					<l>Imé előttem mindhárom megáll;</l>
					<l>»A nap az isten, ő az őserő!</l>
					<l>- Ki súgározzék rád is, oh király!</l>
				</lg>
				<lg>
					<l>De az égre ne vond fel íjadat,</l>
					<l>Mert isten ellen nincsen fegyvered;</l>
					<l>Az eszmét, mit az idő méhe szűl,</l>
					<l>El nem nyomhatd és meg nem ölheted!</l>
				</lg>
				<lg>
					<l>Mag az, s ha eltapodják lábaid:</l>
					<l>A földben ver százágu gyökeret;</l>
					<l>Tűz az, melyet ha hamv alá takarsz,</l>
					<l>A láng helyett nyersz eleven szenet.</l>
				</lg>
				<lg>
					<l>Nézd, a természet nem nyugszik soha.</l>
					<l>A föld terem gyümölcsöt, aranyat;</l>
					<l>A tenger zúg, az ég mosolyg, dörög...</l>
					<l>S meddő a szellem-ország volna csak?</l>
				</lg>
				<lg>
					<l>Nem! az időnek karján jőnek el</l>
					<l>Az eszmék, ez óriás gyermekek,</l>
					<l>Hogy míg nép és kor birkozik velök:</l>
					<l>Megnövelkedvén, - végre győzzenek.</l>
				</lg>
				<lg>
					<l>Hajolj meg hát ez óriás előtt,</l>
					<l>S szeresd a népet, annak fegyverét,</l>
					<l>Hatalmadon, mikép a köszörűn:</l>
					<l>Nyomás által csak élesítenéd!</l>
				</lg>
				<lg>
					<l>Ha elbotlott, nyakára ne tapodj,</l>
					<l>Inkább emeld fel azt kegyelmesen;</l>
					<l>A nagylelkűség vonz, lefegyverez,</l>
					<l>Boszúállásból köny s nyomor terem.</l>
				</lg>
				<lg>
					<l>Nézd, megharagszik néha bár az ég,</l>
					<l>S a földre égő dárdát hajigál:</l>
					<l>Szivárvány-karját nyujtja majd felé,</l>
					<l>S meleg csókot küld napsugárinál.</l>
				</lg>
				<lg>
					<l>Fényeskedjél te is, király, de nem</l>
					<l>A villám gyilkos fényességivel;</l>
					<l>Az engesztelés szivárványa légy,</l>
					<l>A jótét napja, mely alkot, növel!</l>
				</lg>
				<lg>
					<l>Szemed kiszúrd, s vágd el gyakran füled[34]</l>
					<l>És a férget, mely lábadhoz lapúl,</l>
					<l>S a népre álnokúl vádaskodik,</l>
					<l>Taposd, taposd el irgalmatlanúl...!</l>
				</lg>
				<lg>
					<l>Jó a nép, oh király, csak apja légy:</l>
					<l>Magátul édes gyermeked leend!</l>
					<l>Nagy a nép, ő az eszme fegyvere,</l>
					<l>És az eszmére kardodat ne fend!</l>
				</lg>
				<lg>
					<l>Temesd el, mint tevéd, apostolit,</l>
					<l>Mind felkél, és tíz támad egy helyett;</l>
					<l>Vedd ezt eszedbe s légy bölcs, oh király,</l>
					<l>- Az eszmét karddal meg nem ölheted!«</l>
				</lg>
				<lg>
					<l>Igy szóltak ők, - és én bölcsebb levék; -</l>
					<l>Az érckoporsót intő jel gyanánt</l>
					<l>Palotámnak falába tétetém,</l>
					<l>Ha tán a vadság és dölyf ujra bánt;</l>
				</lg>
				<lg>
					<l>De elkerűle mind halálomig; -</l>
					<l>Azóta mennyi század elfutott...!</l>
					<l>Az érckoporsót ki felbolygatád:</l>
					<l>Hogy mit jelent irása? Most tudod!</l>
				</lg>
				<lg>
					<l>Azért reszkess az istenek nevét</l>
					<l>Egy percig is kábán bitorlani, -</l>
					<l>S ne várd, hogy ujra megjelenjenek</l>
					<l>Elhunyt apáid boszús árnyai!’</l>
				</lg>
			</div>
		</body>
	</text>
</TEI>