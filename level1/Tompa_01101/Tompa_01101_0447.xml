<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0447" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A FOGOLY. [2]</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">240</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A FOGOLY. [2]</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A FOGOLY. [2]</head>
				<p>- 1702 -</p>
				<lg>
					<l>Rákóczit most viszik</l>
					<l>Át a Rábca hidján,</l>
					<l>Szerencse megcsalá,</l>
					<l>Benne igen bizván.</l>
					<l>Tele van a hídfő</l>
					<l>Bámész sokasággal:</l>
					<l>A nép, nagyok estén</l>
					<l>Bámulni nem átall.</l>
				</lg>
				<lg>
					<l>Ki volt ekkoráig?</l>
					<l>S mi történik véle?</l>
					<l>Ahány ember: a szó</l>
					<l>S jóslat annyiféle.</l>
					<l>Nem cserélne senki</l>
					<l>Most a büszke úrral;</l>
					<l>Egy meghitt pillantást</l>
					<l>Száz szem visszaútal.</l>
				</lg>
				<lg>
					<l>A bámuló nép közt</l>
					<l>Két halász is látszik,</l>
					<l>Egyik nagyon vén már,</l>
					<l>Csak gyermek a másik.</l>
					<l>Gyékény-kosarukban</l>
					<l>Csapkod már egy sígér;</l>
					<l>De érte már senki</l>
					<l>Egy batkát sem ígér.</l>
				</lg>
				<lg>
					<l>,Nagyapám! bedobom</l>
					<l>Már ezt a Rábcába!’</l>
					<l>»Csak hagyj békét, fiam,</l>
					<l>Lesz annak gazdája!</l>
					<l>Ha el nem kél addig:</l>
					<l>Add azon vitéznek,</l>
					<l>Kit fogolyképen, a</l>
					<l>Hídon átkisérnek!«</l>
				</lg>
				<lg>
					<l>Ugy-is lett. A hajdúk</l>
					<l>Szétnyomják a népet,</l>
					<l>Midőn odaér a</l>
					<l>Fegyveres kiséret;</l>
					<l>Meggátolnák benne,</l>
					<l>De fürge a gyermek:</l>
					<l>Átnyujtá a halat...</l>
					<l>- S nagyapjánál termett.</l>
				</lg>
				<lg>
					<l>Az elmerült vitéz</l>
					<l>Amint feleszméle:</l>
					<l>Nem tudta, hogy jutott</l>
					<l>A hal a kezébe?</l>
					<l>Széjjel-nézett... aztán</l>
					<l>Lángba borult arca,</l>
					<l>Valamely, lelkében</l>
					<l>Támadt gondolatra.</l>
				</lg>
				<lg>
					<l>S szólt: Fogoly vagy, jó ha</l>
					<l>Fogoly vagyok én is...</l>
					<l>Amiképen te jársz:</l>
					<l>Akkép járjak én is...!</l>
					<l>S a folyam vizébe</l>
					<l>Levetette gyorsan.</l>
					<l>Elúszott a sígér,</l>
					<l>Ki tudja már, hol van?!</l>
				</lg>
				<lg>
					<l>Kik tanúi voltak</l>
					<l>Az egész esetnek;</l>
					<l>Kiváncsian a vén</l>
					<l>Halász után esnek;</l>
					<l>Még előbb itt állott...</l>
					<l>Hová tudott lenni?</l>
					<l>Kérdezik, nyomozzák...</l>
					<l>De nem látta senki!</l>
				</lg>
				<lg>
					<l>És ugy beszélt a hir</l>
					<l>Kevés idő mulva,</l>
					<l>Hogy a fogoly vitéz</l>
					<l>Szabaddá lett ujra.</l>
					<l>Szerencséjét, sorsát</l>
					<l>Önkezében tartja, -</l>
					<l>És a csatasíkon</l>
					<l>Villog fényes kardja!</l>
				</lg>
			</div>
		</body>
	</text>
</TEI>