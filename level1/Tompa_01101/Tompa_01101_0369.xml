<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0369" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÁSVÁNY.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">528</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÁSVÁNY.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÁSVÁNY.</head>
				<lg>
					<l>Volt egy falu hajdan a Duna mentében,</l>
					<l>Ma is megvan ugyan, pedig ott, hol régen;</l>
					<l>Mégis akkor épen a folyóra dőle;</l>
					<l>Most egy órányira van a Duna tőle.</l>
				</lg>
				<lg>
					<l>Ásványnak híjják most, amint hítták hajdan,</l>
					<l>De akkor gazdag volt ezüstben, aranyban;</l>
					<l>Bár nem volt bányája, nem is szántott, vetett,</l>
					<l>Mégis a maradék örökölt eleget.</l>
				</lg>
				<lg>
					<l>Hazudok! mert mégis volt egy kincsbányája,</l>
					<l>Volt egy szántófölde, kit a szélvész szánta;</l>
					<l>Tudnillik a Duna, melynek fövenyében</l>
					<l>Találta és mosta az aranyport bőven.</l>
				</lg>
				<lg>
					<l>Innen származott a parti falu kincse,</l>
					<l>A kincsből származott gonoszsága szinte;</l>
					<l>Mert igazán mondják a példabeszédbe’:</l>
					<l>Mikép az erkölcsnek a pénz ellensége!</l>
				</lg>
				<lg>
					<l>Telhetetlenség volt, azután fösvénység,</l>
					<l>Amely megragadta a falunak népét;</l>
					<l>Végre az aranypor nem volt neki elég,</l>
					<l>A máséra tette álnokúl a kezét.</l>
				</lg>
				<lg>
					<l>Egy tág öböl volt a templom mellett épen,</l>
					<l>Biztos kikötőhely zivatarban, szélben;</l>
					<l>De szörnyü volt a sarc, mit a nép arra rótt,</l>
					<l>Ki ott hajójának kiütte a karót.</l>
				</lg>
				<lg>
					<l>És amitől ugy fél s fázik más jó lélek:</l>
					<l>Ők mindig zivatart, szeles időt kértek;</l>
					<l>S valamely hajónak ha megszorúlt népe,</l>
					<l>A fele-teherért mentek segítségre.</l>
				</lg>
				<lg>
					<l>Jó hajózók voltak, mint uszók s buvárok,</l>
					<l>De ez az ügyesség roszra szolgált nálok:</l>
					<l>Kirablák a hajót, s megfurkálván éjjel,</l>
					<l>Szegény csajkásokat benne sülyeszték el.</l>
				</lg>
				<lg>
					<l>De eljött az idő. Egyszer nagy tűz támadt,</l>
					<l>És földig emésztett minden pajtát, házat;</l>
					<l>A gonosz lakókból nem egy odaégett,</l>
					<l>Kik szereztek élve sok jajt és inséget.</l>
				</lg>
				<lg>
					<l>A szörnyü riadást a vén Duna látta;</l>
					<l>S örűlt, hogy jéggel volt borítva a háta,</l>
					<l>Hogy nem merhet vizet a rosz nép belőle,</l>
					<l>Amellyel a tűznek futását előzze.</l>
				</lg>
				<lg>
					<l>De a nép felszedve kincsét, gazdagságát,</l>
					<l>A veszedelemből hirtelen odébb állt;</l>
					<l>S egy rövid esztendő alig mulott el még,</l>
					<l>Hogy kétszerte szebben felépült a helység.</l>
				</lg>
				<lg>
					<l>A látogatásról, mely büntetett s inte,</l>
					<l>Meg is emlékezett a nép eleinte;</l>
					<l>De amint idővel a kárt kiheverte,</l>
					<l>Újolag elfajúlt s roszabb lett kétszerte.</l>
				</lg>
				<lg>
					<l>Ekkor a vén Duna, mely boszúsan nézte:</l>
					<l>Mikép merűl több-több istentelenségbe,</l>
					<l>S hogy a gazdagsággal, melyet mos vizébűl,</l>
					<l>Inkább roszba sülyed, mint a jóban épűl:</l>
				</lg>
				<lg>
					<l>Túlcsapott a parton, - fellázadt hulláma</l>
					<l>Elsöpörvén mindent, mi útjában álla:</l>
					<l>A gonosz helységben nem maradt kő kövön,</l>
					<l>Mindent elpusztítván a haragos özön.</l>
				</lg>
				<lg>
					<l>De a nép felszedvén kincsét, gazdagságát,</l>
					<l>A veszedelemtől hirtelen odébb állt.</l>
					<l>S egy rövid esztendő alig mulott el még:</l>
					<l>Háromszorta szebben felépült a helység.</l>
				</lg>
				<lg>
					<l>És ismét nem tanult, de maradt a régi,</l>
					<l>Hajdani bűneit ujakkal tetézi;</l>
					<l>Hasztalan a csapás! sebet nem ejt rajta,</l>
					<l>Hisz megmaradt a viz s neki kincset hajt a’!</l>
				</lg>
				<lg>
					<l>Dicséri a Dunát hivalkodó szóban,</l>
					<l>Kire beszédében annyi boszantó van;</l>
					<l>Megharagszik végre a vén folyam s kapja:</l>
					<l>A régi százados árkot oda hagyja.</l>
				</lg>
				<lg>
					<l>Szörnyü zuhogással rombol, tép a síkon,</l>
					<l>Hogy magának ottan más árkot hasítson:</l>
					<l>S addig fészkelődött izmos derekával,</l>
					<l>Míg kinyujtózhatott uj ágyában bátran.</l>
				</lg>
				<lg>
					<l>S házaival nem rég mely partjára dőle:</l>
					<l>Egy órányira lett a rosz helység tőle;</l>
					<l>Mocsár s ingovány leve régi árka,</l>
					<l>Hogy Ásványról senki partjára ne járna.</l>
				</lg>
				<lg>
					<l>De hogy ne is legyen, ami odacsalja:</l>
					<l>A fényes aranyport nem verte a partra,</l>
					<l>Hanem a fenekén eltemette mélyen;</l>
					<l>Azóta nem is lel senki a fövényben.</l>
				</lg>
				<lg>
					<l>Ha nem szaporítják: a vagyon megcsappan,</l>
					<l>Ásványról is a kincs fogyott lassan-lassan;</l>
					<l>De a gonoszság is kevesbedék véle,</l>
					<l>A pénz elment - és az erkölcs visszatére!</l>
				</lg>
			</div>
		</body>
	</text>
</TEI>