<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0428" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A KINCSKERESŐ.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">717</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A KINCSKERESŐ.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A KINCSKERESŐ.</head>
				<lg>
					<l>Nagy erdőség felé két vándor indúl,</l>
					<l>Ez ifju még, amaz már hetvenen túl;</l>
					<l>Mely mint bomlott ostor szakadt két ágra:</l>
					<l>Az útfőnél az agg leülve vára.</l>
				</lg>
				<lg>
					<l>És mond: ‘Fiam! jobb lesz utazni ketten,</l>
					<l>A nap leszáll, éj és vadon kietlen!</l>
					<l>Én jó uton foglak vezérni téged:</l>
					<l>És agg fejem minden bajtól te véded!’</l>
				</lg>
				<lg>
					<l>S a két utas megy a setét vadonban,</l>
					<l>Hovatovább egymáshoz fülve jobban;</l>
					<l>- Nagy ritkaság, hogy ily hiven vezessék</l>
					<l>Egymást: ifjú erő és agg eszesség!</l>
				</lg>
				<lg>
					<l>És míg az ősz multjába tér, beszélvén</l>
					<l>Jó, rosz sorsát, mely átvonúla éltén:</l>
					<l>Előre száll az ifju gondolatja...</l>
					<l>Tul a bércen szerető szív fogadja.</l>
				</lg>
				<lg>
					<l>Amint az út fogy: lelke annyit érez,</l>
					<l>Repülni vágy réglátott kedveséhez;</l>
					<l>A lány szegény, nincs drága gyöngye, kincse,</l>
					<l>Legfőbb kincsűl hogy a sziv őt tekintse!</l>
				</lg>
				<lg>
					<l>És jő az est, leszáll aztán az éjjel, -</l>
					<l>Birkoznak a kelő vihar szelével</l>
					<l>A rengeteg hatalmas águ fái; -</l>
					<l>»Vajh hol fogunk most enyhelyet találni?!«</l>
				</lg>
				<lg>
					<l>Az agg letér az útról s jól irányoz,</l>
					<l>Mert érve tág barlang sikátorához:</l>
					<l>Leszállanak sötét öblébe annak,</l>
					<l>Hol a vihar dühétől óva vannak.</l>
				</lg>
				<lg>
					<l>S mig odafenn zuhog, csattog, villámlik:</l>
					<l>Olykor hat egy múló rezgés odáig.</l>
					<l>Vagy a hangos, öblös barlangtorokban</l>
					<l>Megőrvényző szélvész zug ottan-ottan.</l>
				</lg>
				<lg>
					<l>Rejtelmivel megérkezett az éjfél, -</l>
					<l>Némán ül a fiú az agg fejénél;</l>
					<l>Majd szól halkan: »Mit látsz öreg?« - de álom</l>
					<l>Vett már erőt a fáradt úti társon.</l>
				</lg>
				<lg>
					<l>Az ifju néz... szürkűlő fény világol</l>
					<l>Előtte a barlang zugába’ távol;</l>
					<l>S amint később erőt vesz a sötéten,</l>
					<l>Lelket kap a fiú, hogy arra lépjen.</l>
				</lg>
				<lg>
					<l>Tág pinceként ki van öblözve a fal,</l>
					<l>Erős vasrács az ajtó, nagy lakattal;</l>
					<l>S belől tömérdek kincs! medence, kádak,</l>
					<l>Gyémánt- s arannyal színig töltve állnak.</l>
				</lg>
				<lg>
					<l>És megkapván a kincsnek átkos éhe:</l>
					<l>Nézett, bámult, - nem birt betelni véle!</l>
					<l>»Hah! - gondolá - mint fénylik - mint mosolyg rám!«</l>
					<l>Majd visszacsúsz, - s társát felkölti, mondván:</l>
				</lg>
				<lg>
					<l>»Vén kalaúz, ébredj már álmaidbúl!«</l>
					<l>Szél és vihar megszünt, az ég kitisztúl.«</l>
					<l>És a setét, nyirkos helyről kilépvén,</l>
					<l>Haladnak a kelő hold tiszta fényén.</l>
				</lg>
				<lg>
					<l>Az ég boltján világok milliói...</l>
					<l>S mig kezd az agg szent ihletéssel szólni,</l>
					<l>Hirdetvén a nagy természet csudáit,</l>
					<l>És lelke hisz, megnyugszik, érez, áhit:</l>
				</lg>
				<lg>
					<l>Társát dühös kincsvágy kinozza útján;</l>
					<l>Melytől végkép elszédülvén, vakulván:</l>
					<l>Keblében sok nemes virágot elnyom,</l>
					<l>- Szerelem és hüség virágit, - e gyom.</l>
				</lg>
				<lg>
					<l>»Miért adnék e kincsből az öregnek?</l>
					<l>Kit már ugy is maholnap eltemetnek!</l>
					<l>Miért lennék egy szónak rabja holtig...?«</l>
					<l>S szerelmeért szivére zúgolódik.</l>
				</lg>
				<lg>
					<l>Eléje tűn a kis lak, kertje, tája,</l>
					<l>De most azt oly szegényesnek találja;</l>
					<l>S a hű leány, kis hófehér köténnyel...</l>
					<l>De most reá gondolni szinte szégyenl.</l>
				</lg>
				<lg>
					<l>Mennek tovább; - a bölcs öreg ha mit lát:</l>
					<l>Elmélkedik, sok tárgynak érti titkát;</l>
					<l>Ismér fát és füvet, hatásra nézve, -</l>
					<l>‘Ez a vérfű, a bérc mesés növénye!’</l>
				</lg>
				<lg>
					<l>És a fiú aggálya épen az volt:</l>
					<l>Mint nyitja föl majd a nehéz vasajtót?</l>
					<l>»Hah, itt a kulcs!« s mohón utána kapván:</l>
					<l>Örvend a fü závárnyitó hatalmán.</l>
				</lg>
				<lg>
					<l>Már megviradt. Az erdőből kiérve:</l>
					<l>Az ifju szólt: »Ama kis lakba térj be!</l>
					<l>S mondd a lánynak: reám többé ne várjon!</l>
					<l>Szeressen mást, van más is a világon!«</l>
				</lg>
				<lg>
					<l>‘Rosz úton vagy fiam! szivedbe látok...</l>
					<l>Botor kincsvágy, hiú álom, nagy átok!</l>
					<l>Érzelmeit, ha hű sziv szivnek adja:</l>
					<l>Ez a kincs! és boldogság a kamatja!</l>
				</lg>
				<lg>
					<l>Ódd a szivedet, hogy esküjét ne szegje...!’</l>
					<l>De a fiú ezüst, arany betegje,</l>
					<l>Se lát, se hall, - és megfordúlva gyorsan,</l>
					<l>Eltűnik a sziklás, sürű vadonban.</l>
				</lg>
				<lg>
					<l>Napok mulnak, - s a bérci tölgyek ágán</l>
					<l>Nehány lomb csügg, az is színvesztve, sárgán;</l>
					<l>Az ifju tán a sors kegyence eddig?</l>
					<l>Sőt életén csak gúnyos átka fekszik.</l>
				</lg>
				<lg>
					<l>A mély vadont bujván, mint a vadállat,</l>
					<l>A kincses bolt nyomára nem találhat;</l>
					<l>Fenn-léte kín, - s el-elszunnyadva néha,</l>
					<l>Kinzó látvány s csalódás martaléka.</l>
				</lg>
				<lg>
					<l>Láz van lelkén, reszket szederjes ajka,</l>
					<l>Tépett, vadult, - nincs Isten képe rajta.</l>
					<l>Nem tudja: most van-e gyötrelmes álma?</l>
					<l>Vagy álom volt az, hogy kincset talála?</l>
				</lg>
				<lg>
					<l>Eszébe jut szerelme, hitszegése, -</l>
					<l>Tovább bolyong s lel újabb szenvedésre.</l>
					<l>Ki a hűség ösvényéről letévedt:</l>
					<l>Annak kinzó bolyongás lett az élet!</l>
				</lg>
				<lg>
					<l>Aztán kincset s vak szenvedélyt megátkoz,</l>
					<l>Visszavágyik az elhagyott leányhoz;</l>
					<l>Amit üzent, megborzad rá...! de hátha</l>
					<l>Mégis várná hiven a régi mátka?!</l>
				</lg>
				<lg>
					<l>És a szíve most még gyötrőbb lángra gyúlad,</l>
					<l>Mert hasztalan keres csapást vagy útat:</l>
					<l>Irányt veszít; - az erdőből, bozótbul</l>
					<l>Kijutni vágy, - de még belebbre bódul.</l>
				</lg>
				<lg>
					<l>Igy van soká. Mig egy hűs alkonyatban</l>
					<l>A kis lakhoz lyukad ki öntudatlan;</l>
					<l>Benn hangzanak a vig násznép danái:</l>
					<l>Kincset csak a hű szív utján találni!</l>
				</lg>
			</div>
		</body>
	</text>
</TEI>