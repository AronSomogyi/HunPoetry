<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0345" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZÉCSI MÁRIA.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZÉCSI MÁRIA.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZÉCSI MÁRIA.</head>
				<lg>
					<l>Rendületlen sziklán álltál, Murány vára!</l>
					<l>Mélység s magasság volt körűled a bástya;</l>
					<l>És mégis rom levél! rom, mert az átkozott</l>
					<l>Eskütörés súlya omladékká nyomott!</l>
				</lg>
				<lg>
					<l>Hát a magasságban, a tiszta légben fent,</l>
					<l>Még ott sem volt ember előtt az eskü szent?</l>
					<l>Nem! mert ki azt még a menyben is megrontja:</l>
					<l>Asszony kezében volt Murány várnak gondja.</l>
				</lg>
				<lg>
					<l>Kemény idők jártak, harcot harc követett,</l>
					<l>Melyben sok hős elhullt, sok is növekedett,</l>
					<l>Vesselényi Ferenc ezeknek sorába’</l>
					<l>A hirneves Murányt ostrommal megszállta.</l>
				</lg>
				<lg>
					<l>A vár víhatatlan kőszál tetejében,</l>
					<l>Benne elszánt had áll éjjel nappal résen</l>
					<l>Szép parancsnokának szavára figyelve, -</l>
					<l>Drága lesz, ha lesz a vivók győzedelme!</l>
				</lg>
				<lg>
					<l>Követ jő azonban, sugár deli bajnok,</l>
					<l>Ha véget vethetne jó móddal a bajnak;</l>
					<l>S imígy szól: Szép asszony! köszönt Vesselényi,</l>
					<l>Az erősség békés feladását kéri!</l>
				</lg>
				<lg>
					<l>A szó hatott-e, vagy a szép vitéz rája?</l>
					<l>De lángba borult a Mária orcája;</l>
					<l>S bár csengő hangjai most kissé remegtek,</l>
					<l>Büszke méltósággal felelt a követnek:</l>
				</lg>
				<lg>
					<l>‘Mondd meg a vezérnek, míg rommá nem válik</l>
					<l>E fal, és e sereg el nem hull egy lábig:</l>
					<l>Addig Murányvárba nem lép senki fia...</l>
					<l>- Különben, üdvözli őt Szécsi Mária!’</l>
				</lg>
				<lg>
					<l>Ekkép felelt a hölgy, és így kellett épen,</l>
					<l>Rákóczinak adott szavaihoz híven;</l>
					<l>Kinek megesküdt az Isten szent nevére,</l>
					<l>Hogy nem adja Murányt ellenség kezére.</l>
				</lg>
				<lg>
					<l>Így kellett. Szécsi György a halálos ágyon</l>
					<l>Szólott: Nyomdokomat kövesd, jó leányom!</l>
					<l>Légy az ügynek híve, s ugy áldva Istentűl...</l>
					<l>És mindezt Mária fogadta nagyszentűl.</l>
				</lg>
				<lg>
					<l>S el sem hagyta még jól a követ a várat:</l>
					<l>Levelet adának tőle Máriának;</l>
					<l>Olvassa... olvassa néma bámulattal,</l>
					<l>Piros lesz, mint a vér, fehér lesz, mint a fal.</l>
				</lg>
				<lg>
					<l>Azután legbensőbb szobájába siet,</l>
					<l>Felveszi, leteszi százszor a levelet:</l>
					<l>‘Ő volt... ő volt! e hon legszebb daliája,</l>
					<l>Szerelmemet kéri - szerelmét ajánlja...’</l>
				</lg>
				<lg>
					<l>Majd fel s alá járkál, - s dobogó szivére</l>
					<l>Szorítván két kezét, nagy volt küzködése...</l>
					<l>‘Ah esküm... szerelmem...! melyiket feledjem...?</l>
					<l>Hajh, de gyenge a nő, gyenge véghetetlen!</l>
				</lg>
				<lg>
					<l>Leül Szécsi lánya s a válasz írva van,</l>
					<l>A szerelem kábult ábrándozásiban;</l>
					<l>Asszonya előtt most a várnagy megjelen:</l>
					<l>‘Farkas! a táborba vidd magad s hirtelen.’</l>
				</lg>
				<lg>
					<l>Farkas vén ember volt, hideg durcás képpel,</l>
					<l>De vad bátorsággal, törhetlen hüséggel,</l>
					<l>Dühösségig hive a Rákóczi-pártnak,</l>
					<l>Murányban jobb keze Szécsi Máriának.</l>
				</lg>
				<lg>
					<l>S a hű vén embernek nagyon sok volt szabad;</l>
					<l>Most is a kapunak duruzsolva halad:</l>
					<l>»Asszonyunk oly furcsa! de már csak megnézem,</l>
					<l>Mi ördög van írva ezen a levélen?«</l>
				</lg>
				<lg>
					<l>S alig pillant belé, felkiált: »Gyalázat!«</l>
					<l>S tovább megy: szeretlek...! feladom a várat...</l>
					<l>Hágcsó leend észak-nyugoti ablakán,</l>
					<l>Melyen Máriádhoz futhatsz éjfél után.</l>
				</lg>
				<lg>
					<l>»Vakuljon meg, aki még egyszer elolvas,</l>
					<l>- Ordított, széttépvén a levelet Farkas -</l>
					<l>Várjatok... várjatok!« s most maga ír pár sort,</l>
					<l>S kevés idő alatt megjárja a tábort.</l>
				</lg>
				<lg>
					<l>‘Olvasta? mit izent? mit szólt Vesselényi?</l>
					<l>- Hangzottak eléje Mária kérdési, -</l>
					<l>Nemde felelni fog, jó Farkas, ugy izent...?’</l>
					<l>S rá a boszus várnagy mogorván mond igent.</l>
				</lg>
				<lg>
					<l>És néhány perc mulva ezen beszéd után</l>
					<l>Ágyuk bődülnek meg a szomszéd hegy fokán,</l>
					<l>S egykét golyó akad Murányvár falába...</l>
					<l>‘Hah, mi ez?’ Mária sápadtan kiálta.</l>
				</lg>
				<lg>
					<l>»Hogy mi ez, asszonyom? ez a várt felelet!«</l>
					<l>‘Ember, ember! hová tetted levelemet?’</l>
					<l>»Ízre-porrá téptem, - s ez ment a vezérhez:</l>
					<l>»Vedd be Murányvárat s Mária tiéd lesz!«</l>
				</lg>
				<lg>
					<l>Mint ki fáról nézi a bikaviadalt,</l>
					<l>Az őrség vad öröm zajában felrivalt;</l>
					<l>S elbámult, hogy hangzott Mária parancsa:</l>
					<l>Hamar, hamar fehér zászlót a falakra!</l>
				</lg>
				<lg>
					<l>Még vagy kétszer szólott az ágyu s néma lett,</l>
					<l>Szabadabban vévén a hölgy lélekzetet:</l>
					<l>Haraggal intette a vén Farkast elő,</l>
					<l>‘Hogy mersz avatkozni ügyembe, vakmerő!?’</l>
				</lg>
				<lg>
					<l>»Engedj meg asszonyom, nem egészen ügyed!</l>
					<l>Vagy immár feledéd Rákóczit s esküdet?</l>
					<l>S kész lennél szerelmi turbékolás alatt,</l>
					<l>Murányba lopni az ellenséges hadat?</l>
				</lg>
				<lg>
					<l>Ha Szécsi György élne...! azonban hagyjuk ezt, -</l>
					<l>Ha a bus özvegység már olyan nagyon epeszt:</l>
					<l>Eredj...! de ugy, hogy az eladott ügy átka</l>
					<l>Ne legyen menyegződ sikoltó nótája!</l>
				</lg>
				<lg>
					<l>De hiszen míg engem a jó Isten éltet.</l>
					<l>E kakuk Murányban nehezen rak fészket,</l>
					<l>Vágasd ki nyelvemet, de tudd meg, asszonyom:</l>
					<l>Ki esküjét töri, nyomorult, alacsony!«</l>
				</lg>
				<lg>
					<l>S elrohant. Bőszültség vitte az öreget,</l>
					<l>Míg a vár asszonya méregtől reszketett,</l>
					<l>S hogy találkozának egy pár óra mulva,</l>
					<l>A vén Farkas magát egy kicsit kifútta.</l>
				</lg>
				<lg>
					<l>‘Öreg ember! most a vérző bántalmakat</l>
					<l>Bűntetlen elnézem, - egy feltétel alatt:</l>
					<l>Ha Vesselényinek ez ujabb íratot</l>
					<l>Teljes épségében sietve átadod.’</l>
				</lg>
				<lg>
					<l>»Átadom asszonyom! s ezentul dolgodba</l>
					<l>Nem ártom magam...!« szólt Farkas hunyászkodva;</l>
					<l>De aki ösmerte e makacs jellemet,</l>
					<l>Tudta, hogy máskép szólt, mint ahogy érezett.</l>
				</lg>
				<lg>
					<l>Azonban az este közeledvén lassan,</l>
					<l>Mária szive vert mindig hangosabban;</l>
					<l>Szerelem és kétség valának vendégi,</l>
					<l>Az kéjt áraszt reá, ez kínosan tépi.</l>
				</lg>
				<lg>
					<l>De vajjon szeret-e? nem csal-e meg gyáván:</l>
					<l>Szívem örve alatt csak Murányra vágyván;</l>
					<l>Szerelmem előtte nem lesz-e becstelen:</l>
					<l>Hogy azt ilyen könnyen megnyerni engedem?</l>
				</lg>
				<lg>
					<l>Épen így tünődött Vesselényi lelke:</l>
					<l>Ez ármányos asszony nem kerít-e cselbe?</l>
					<l>Hátha büszkén megvet, hogy nyílt ostrom helyett,</l>
					<l>Áluton kivántam bevenni a helyet!</l>
				</lg>
				<lg>
					<l>S ereszt hosszu szálat pók gyanánt a kétség,</l>
					<l>Aztán a két szívhez kötvén a két végét,</l>
					<l>Fel s alá futkosott nagy sietve rajta,</l>
					<l>És a két szív közűl hol ezt, hol azt marta.</l>
				</lg>
				<lg>
					<l>Végre eljött az est, és az éj utána;</l>
					<l>‘Farkas! bizom benned! - szólott Szécsi lánya -</l>
					<l>Titkom ugysem tudja senki rajtad kívűl,</l>
					<l>Menj, várj a vitézre... s ha megjött: add hírűl!’</l>
				</lg>
				<lg>
					<l>Helyén állott Farkas, s kis idő vártatva,</l>
					<l>Nesz nélkül felhágott Ferenc az ablakba,</l>
					<l>Nem félt, nem volt sápadt, - csak kissé izgatott...</l>
					<l>Leszállt, amint Farkas hallgatva jelt adott.</l>
				</lg>
				<lg>
					<l>»Hol van ő...?« »Csak kövess vitéz úr szaporán...!«</l>
					<l>És általhaladva két vagy három szobán:</l>
					<l>Szűk rejtekbe lépnek, - hol veres vérpad áll -</l>
					<l>S két bakó szemében és pallosán halál!</l>
				</lg>
				<lg>
					<l>Meghökkent Vesselényi s bámúlva néze szét...</l>
					<l>»Hallottad, jó uram, azt a híres mesét,</l>
					<l>Melyet az oroszlán-barlangról beszélnek?«</l>
					<l>Monda fagyos gunnyal Farkas a vezérnek.</l>
				</lg>
				<lg>
					<l>»Hol vagyok...?« riad fel az indulatosan...</l>
					<l>»Igazi helyeden! a vérpadon, uram!</l>
					<l>Nézd: hogy mosolyog rád piros menyasszonyod,</l>
					<l>S ha a föld el nem nyel, rögtön megcsókolod!«</l>
				</lg>
				<lg>
					<l>»Gyalázatos ármány!« - »Gyalázatos magad!</l>
					<l>Nincsenek ágyuid? Nincsen erős hadad?</l>
					<l>Hogy így lyukon bujkálsz, mint az eb a dögér’...</l>
					<l>Cenk vagy, vitézlő úr! Nem Vesselényi-vér!«</l>
				</lg>
				<lg>
					<l>»Ki vagy te, nyomorult? hol a vár úrnője...?</l>
					<l>Átok rá...! de nem, nem, ez nem jöhet tőle!«</l>
					<l>»Hamar...! meg kell lenni...! el nem mégy e várbul,</l>
					<l>S tudd meg: szép Máriád kegyes parancsábul...!«</l>
				</lg>
				<lg>
					<l>‘Hazudsz vén gazember!’ - s Mária benn terem, -</l>
					<l>‘Bocsánat jó vitéz... elhagy eszméletem...’</l>
					<l>»Légy nyugodt, én hiszek neked, szép Mária...!«</l>
					<l>‘Esküszöm: nem is én! e vén haramia...’</l>
				</lg>
				<lg>
					<l>»Haramia ugy-e? mert benne gát valék,</l>
					<l>Hogy Murány romjáról a késő maradék</l>
					<l>Árulást, hitszegést olvasson... vén fejem:</l>
					<l>Mért nem őrültél meg anyámnak méhiben!</l>
				</lg>
				<lg>
					<l>Mit nyersz, jó asszonyom, az olyan vitézzel,</l>
					<l>Ki ólálkodva jár, mint a róka éjjel?</l>
					<l>Mit nyersz, vitéz uram, oly nőben, ki néked</l>
					<l>Rút hűségtörésen ajánlgat hűséget?</l>
				</lg>
				<lg>
					<l>Méltók vagytok, méltók mindketten egymásra!</l>
					<l>Egymás megvetése és utálatára...!</l>
					<l>Ne is legyen áldás, de átok rajtatok...!«</l>
					<l>A dühöngő Farkas szólván, kitántorog.</l>
				</lg>
				<lg>
					<l>És hosszu szünet lőn; kínos feszültség benn...</l>
					<l>»Édes szép Máriám!« - ‘Édes jó vitézem!’</l>
					<l>Valának az első töredezett szavak:</l>
					<l>A boszantó helyet elhagyták azalatt.</l>
				</lg>
				<lg>
					<l>És lágyan simulva egymás kebelére:</l>
					<l>Fellángolt a két szív rokonérzeménye...</l>
					<l>De a várudvaron riadt szilaj lárma:</l>
					<l>Árulás! fegyverre! kém szökött a várba...!</l>
				</lg>
				<lg>
					<l>»Holnap...« -, ‘Holnap’ súgák rögtön - s Vesselényi</l>
					<l>Még alig érkezett a hágcsóra lépni:</l>
					<l>A várnagy ronta be... s nem látva, kit keres,</l>
					<l>Felkacagva kapott villogó késihez;</l>
				</lg>
				<lg>
					<l>S mielőtt Mária eszmélne: fél szára</l>
					<l>A kötélhágcsónak ketté vala vágva...</l>
					<l>‘Hah, őrűlt...!’ s míg a kés új vágásra készűl;</l>
					<l>Megragadja a kart egész erejébűl.</l>
				</lg>
				<lg>
					<l>Most küzdelem támad, néhány őr berohan...</l>
					<l>S nem tudva, a veszély kitől jön, merre van?</l>
					<l>Mária... s egy férfi... hah! kés van kezében...!</l>
					<l>S a várnagy perc alatt összerogy vérében.</l>
				</lg>
				<lg>
					<l>‘Jaj Farkas...!’ »Asszonyom, kezed bekevered...</l>
					<l>Légy boldog...! hisz jobban alig történhetett,</l>
					<l>Szökevény s öngyilkos nem lettem. Jó nékem:</l>
					<l>Azt a gyalázatos holnapot sem érem...!«</l>
				</lg>
				<lg>
					<l>A katonák némán elvitték a holtat,</l>
					<l>Tünődve: mi volt ez? s mi történik holnap?</l>
					<l>S Szécsi Máriának hosszu lett az éjjel,</l>
					<l>Küzdve sötét gondok sötét ezredével.</l>
				</lg>
				<lg>
					<l>Csikorgó kapui hires Murányvárnak,</l>
					<l>Vesselényi előtt másnap megnyilának.</l>
					<l>Dörögtek az ágyuk, - szilaj zene hangzott,</l>
					<l>És mégsem volt látni egy örvendő arcot.</l>
				</lg>
				<lg>
					<l>Mária sápadt volt, kedvetlen, elfogult...</l>
					<l>Ferenc arca boszus szégyen miatt pirult:</l>
					<l>Felkarcolt sebhelye kékellett le róla,</l>
					<l>Mintha a csárdában verekedett volna.</l>
				</lg>
				<lg>
					<l>Ördög vigye el az ilyen győzedelmet,</l>
					<l>- Morgott hada - melyet a főkötő szerzett;</l>
					<l>És a másik szintugy: mégis csak gyalázat,</l>
					<l>Ilyen koldusmódra feladnunk a várat!</l>
				</lg>
				<lg>
					<l>S ölelték az uj párt boldogság karjai,</l>
					<l>De teljességéből hiányzott valami;</l>
					<l>Olyan volt az, mint a pohárba tett virág,</l>
					<l>Mely szép, mosolyg, de már veszíti illatát!</l>
				</lg>
				<p>-</p>
				<lg>
					<l>Alunni ment Murány Szécsi Máriája,</l>
					<l>Alunni ment régen annyi száz utána,</l>
					<l>Mind aki boldog volt, mind aki szenvedett...</l>
					<l>S omladék lőn a vár a büszke bérc felett!</l>
				</lg>
			</div>
		</body>
	</text>
</TEI>