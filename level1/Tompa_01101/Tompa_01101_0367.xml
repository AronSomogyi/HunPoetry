<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tompa_01101_0367" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A LIDÉRC.</title>
				<author>
					<persName>
						<surname>Tompa</surname>
						<forename>Mihály</forename>
					</persName>
					<date from="1817" to="1868">1817-1868</date>
					<idno type="VIAF">51728144</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1089</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A LIDÉRC.</title>
					<author>
						<persName>
							<surname>Tompa</surname>
							<forename>Mihály</forename>
						</persName>
						<idno type="VIAF">51728144</idno>
					</author>
					<relatedItem type="copyText">
						<bibl>
							<title>Tompa Mihály összes költeménye</title>
							<date when="1999-01-14"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01101"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A LIDÉRC.</head>
				<lg>
					<l>Nagy a Természet! Tartja benne</l>
					<l>Két dus világ egymást ölelve:</l>
					<l>Ez feltűnő képben, alakban:</l>
					<l>Az légszerű és láthatatlan.</l>
				</lg>
				<lg>
					<l>Hegy-völgynek, barlang- és folyamnak</l>
					<l>Saját szellemlakói vannak;</l>
					<l>A természet kültárgya, műve</l>
					<l>Lényekkel van megnépesűlve.</l>
				</lg>
				<lg>
					<l>Csengő kiáltást tész az ércbűl,</l>
					<l>Zöld lombot hajt az ágra ékűl;</l>
					<l>A kőből szikrakép kipattan,</l>
					<l>A tűzben éget, fojt a habban.</l>
				</lg>
				<lg>
					<l>A fínom, tiszta légvilágnak</l>
					<l>Tág birtokán lebegve járnak;</l>
					<l>A magas mennytől messze földig</l>
					<l>Kinyúló hézagot betöltik.</l>
				</lg>
				<lg>
					<l>Az ember nem lehet magában</l>
					<l>Mellette titkos társaság van:</l>
					<l>A szellemeknek társasága</l>
					<l>S ki jó az emberhez, ki bántja.</l>
				</lg>
				<lg>
					<l>Melléd ülnek, lépted kisérik,</l>
					<l>Látják dolgod, hallják beszédid:</l>
					<l>Még éjjel is feletted állnak,</l>
					<l>Rád hajlanak s intézik álmad.</l>
				</lg>
				<lg>
					<l>Ne kívánd, hogy bár pillanatra</l>
					<l>Légy e társaktól elhagyatva:</l>
					<l>Ki mellett ők nem állnak őrül,</l>
					<l>Elzsibbad a lelke, - és megőrjül.</l>
				</lg>
				<lg>
					<l>Nagy a természet titka... benne</l>
					<l>Két világ áll egymást ölelve:</l>
					<l>Az feltűnő képben, alakban;</l>
					<l>Ez légszerű és láthatatlan.</l>
				</lg>
				<p>-</p>
				<lg>
					<l>A gyémánttermő föld ölében</l>
					<l>Ül a kincsszellem zord-sötéten:</l>
					<l>Előtte dús kincs- és aranynak</l>
					<l>Felhalmozott rakási vannak.</l>
				</lg>
				<lg>
					<l>És mond: ‘e bús üregbe zárva</l>
					<l>Tart engemet sorsomnak átka!</l>
					<l>Álmatlanúl hogy őre légyek</l>
					<l>Fényes rög és por rejtekének.</l>
				</lg>
				<lg>
					<l>Kincsem hideg csillámit, ah mért</l>
					<l>Nem adhatom hő napsugárért!</l>
					<l>Előttem e gyémántrakásnál</l>
					<l>Kedvesebb volna egy virágszál!</l>
				</lg>
				<lg>
					<l>Az ember gazdagságra vágyik,</l>
					<l>Gyötörve gondja mind halálig;</l>
					<l>Adok... s megkérdezem: mi végett</l>
					<l>Imádja úgy e semmiséget?’</l>
				</lg>
				<lg>
					<l>S felette ím, távol morajt hall...</l>
					<l>Három kincsásó vágja bajjal,</l>
					<l>S arannyal álmodó reményben,</l>
					<l>A földet és sziklát keményen.</l>
				</lg>
				<lg>
					<l>S örűltek, a várt kincset érvén,</l>
					<l>De jobban a szellem beszédén:</l>
					<l>‘Itt van...! s ha elfogy, jertek újra,</l>
					<l>S két ennyivel bocsátlak útra!’</l>
				</lg>
				<lg>
					<l>Mohón rakodván mind a hárman,</l>
					<l>Gondolta szellem magában:</l>
					<l>Megkérdezem, ha visszatérnek,</l>
					<l>Mi hasznát vették mindez ércnek?</l>
				</lg>
				<lg>
					<l>És midőn még ingyen se várta,</l>
					<l>Megjött az első nemsokára;</l>
					<l>De dörgő szót hallott legottan:</l>
					<l>‘Mondd el, hová tevéd, amit adtam!?’</l>
				</lg>
				<lg>
					<l>»Hatalmas szellem! amit adtál,</l>
					<l>Megvan!... nehéz závár alatt áll;</l>
					<l>Ah...! ha egy kis fillért apadna,</l>
					<l>Örűltség szállna meg miatta;</l>
				</lg>
				<lg>
					<l>Testemen szétszakadt az öltöny,</l>
					<l>Éhen, szomjan s riadva töltöm</l>
					<l>A nappalt és az éjszakákat,</l>
					<l>Miként az üldözött vadállat.</l>
				</lg>
				<lg>
					<l>A nyomort szembehúnyva nézem,</l>
					<l>Előttem roskad öszve éhen</l>
					<l>A fonnyadt képü özvegy, árva...</l>
					<l>S előtte kincsem zárva... zárva...!</l>
				</lg>
				<lg>
					<l>Melyben anyámat eltemettem,</l>
					<l>Más vette a zsúpot helyettem;</l>
					<l>Fiam rabszolga tengeren túl,</l>
					<l>Hátán a hús korbács alatt húll...</l>
				</lg>
				<lg>
					<l>De nem váltom ki...! amit adtál,</l>
					<l>Megvan...! oh adj még többet annál!</l>
					<l>Hisz ép ugy el van rejtve nálam,</l>
					<l>Mint itt e hegy mély padlanában!«</l>
				</lg>
				<lg>
					<l>‘Hah! esztelen fukar! ki éhen</l>
					<l>Kopároz e bőség ölében,</l>
					<l>S panaszát vérnek és nyomornak</l>
					<l>Nem hallja; - menj! mert eltiporlak!’</l>
				</lg>
				<lg>
					<l>Szólt, s a süket barlang haragja</l>
					<l>Szavát dörögve visszaadja;</l>
					<l>S felhalmozott kincsének ormán</l>
					<l>Megül megint sötét-mogorván.</l>
				</lg>
				<lg>
					<l>És most a második belépe.</l>
					<l>S kit a kincs olthatatlan éhe</l>
					<l>A mélységes barlangba fáraszt,</l>
					<l>Imígy ad a kérdésre választ:</l>
				</lg>
				<lg>
					<l>»Hatalmas szellem! átkozottul</l>
					<l>Kifogytam dús ajándokodbul!</l>
					<l>De van láttatja, Istenemre!</l>
					<l>Minden fillér átkot teremve.</l>
				</lg>
				<lg>
					<l>A földön oly sokat mesélnek</l>
					<l>Mivoltáról a szép erénynek;</l>
					<l>Mondják: van hűség s férfi-jellem,</l>
					<l>Szilárd minden kisértetekben.</l>
				</lg>
				<lg>
					<l>S hogy mindez látszó búborék csak,</l>
					<l>- S miként a gyenge búboréknak</l>
					<l>Szines tojása szerte pattan -</l>
					<l>Én, kincseimmel megmutattam.</l>
				</lg>
				<lg>
					<l>Az emberek szemét aranyba</l>
					<l>Mártott kezekkel bétakarva:</l>
					<l>Az ártatlant gázolta lábam,</l>
					<l>Az igaz embert függni láttam.</l>
				</lg>
				<lg>
					<l>Kit a pénzvágy vásárra hajtott,</l>
					<l>Vevén az embert, mint a barmot:</l>
					<l>Önkényt arany-jármamba búván:</l>
					<l>Jártam rajtok nagy vétkek útán.</l>
				</lg>
				<lg>
					<l>Akartam, s a testvér kezére</l>
					<l>Loccsant a testvér drága vére</l>
					<l>És a fiú, hatalmas szellem!</l>
					<l>Hamis tanú lőn apja ellen.</l>
				</lg>
				<lg>
					<l>A szűz erény elé s utába,</l>
					<l>A fényes maszlagot kihányva:</l>
					<l>Elkábultan ölembe dőle...</l>
					<l>Vagy - eladta saját szülője.</l>
				</lg>
				<lg>
					<l>Ki fennhordá fejét kevélyen,</l>
					<l>A jellem büszke érzetében:</l>
					<l>Kincset s vétket köték nyakába,</l>
					<l>Hogy szemlesütve hordja lába.</l>
				</lg>
				<lg>
					<l>Volt, ki szent lázban tépte mellét,</l>
					<l>Szólván az Isten s hon szerelmét;</l>
					<l>Azután, a kincsnek miatta,</l>
					<l>Istenét és honát eladta.</l>
				</lg>
				<lg>
					<l>Tapostam a család nyugalmán;</l>
					<l>Rontásra ingerelt, ha hallám,</l>
					<l>Hogy két szivet gyémánt-kapoccsal,</l>
					<l>Hűség s barátság egybefoglal.</l>
				</lg>
				<lg>
					<l>S midőn már sok ösmert régi vétek,</l>
					<l>- Immár nyakig jóllakva vélek -</l>
					<l>Mulatságot nem szerze nálam:</l>
					<l>Új, cifra bűnöket csináltam.</l>
				</lg>
				<lg>
					<l>S e tenger vétek, bűn s galádság:</l>
					<l>Talán hogy síromat megássák?</l>
					<l>Vagy sütve homlokomra bélyeg:</l>
					<l>Hogy azt nyilván mutatni féljek...?</l>
				</lg>
				<lg>
					<l>Oh nem! de-sőt naggyá tevének</l>
					<l>Sáfári a közvéleménynek;</l>
					<l>A világ engem nagy szavakkal</l>
					<l>Tisztel, becsűl, fél és magasztal!</l>
				</lg>
				<lg>
					<l>Kincset hát, szellem! kincset nékem!</l>
					<l>Mert nem lehet már visszalépnem!</l>
					<l>Csak kincset többet! és meglátod:</l>
					<l>Mivé teszem még a világot!«</l>
				</lg>
				<lg>
					<l>‘Hah, nyomorúlt! kiált a szellem</l>
					<l>Haragjában a bús üregben:</l>
					<l>El-el! szemem többé ne lásson,</l>
					<l>Légy átkozott, mindkét világon!’</l>
				</lg>
				<lg>
					<l>Szólt, s a süket barlang haragja</l>
					<l>Szavát dörögve visszaadja;</l>
					<l>S felhalmozott kincsének ormán</l>
					<l>Megül megint sötét-mogorván.</l>
				</lg>
				<lg>
					<l>Midőn a harmadik leszálla,</l>
					<l>A szellem így rivalga rája:</l>
					<l>‘El, vissza, kába nép! sohsem nyer</l>
					<l>Kincset tőlem többé az ember!’</l>
				</lg>
				<lg>
					<l>»Nem is kell szellem! mond ez bátran,</l>
					<l>S mely súlyosan feküdt nyakában:</l>
					<l>Terhét földhöz csapá legottan, -</l>
					<l>Nem kérek én kincset, de hoztam!</l>
				</lg>
				<lg>
					<l>Ez megmaradt abból, mit adtál;</l>
					<l>- Egy fillért sem hagytam magamnál, -</l>
					<l>Vedd vissza! ah, gyötrelmim átka</l>
					<l>Ragadjon rozsdakép reája!</l>
				</lg>
				<lg>
					<l>Nyugodt, boldog valék szegényen,</l>
					<l>A kincsek közt zaklatva éltem:</l>
					<l>S kiről szivemben jó hit állott:</l>
					<l>Megútáltam embert, világot!</l>
				</lg>
				<lg>
					<l>Írtsd a gonoszt, a jót neveld, védd!</l>
					<l>Szent célon függjön szíved, elméd!</l>
					<l>Gyógyítgasd mély sebét fajodnak,</l>
					<l>Küzdj, - törj, - áldozz - s követni fognak!</l>
				</lg>
				<lg>
					<l>Így hittem én! de ah gyalázat!</l>
					<l>Az ember, mint a bősz vadállat,</l>
					<l>Még azt is összetépi, marja,</l>
					<l>Ki hőn buzog segítni rajta!</l>
				</lg>
				<lg>
					<l>Midőn egykor kiléptem innen:</l>
					<l>Dús voltam a kincs-, dús a hitben;</l>
					<l>Örűltem, elgondolva mennyi</l>
					<l>Jót fogok én ezzel mívelni!</l>
				</lg>
				<lg>
					<l>Csalatkozám! most visszatértem</l>
					<l>Megtörve és hitben szegényen;</l>
					<l>Ah, mert jótéteim nyomában</l>
					<l>Hálátlanságot járni láttam.</l>
				</lg>
				<lg>
					<l>Letörlém, amelyek folyának,</l>
					<l>Könyűit a bánat fiának;</l>
					<l>És amelyet sajtolt az inség,</l>
					<l>Nyögést, sohajt elcsendesíték.</l>
				</lg>
				<lg>
					<l>És alighogy magához tére,</l>
					<l>Az inség elcsigázott népe:</l>
					<l>Nyelvét öltötte rám, s a hála</l>
					<l>Fejében, sár- s kővel dobála.</l>
				</lg>
				<lg>
					<l>Csecsemőt találtam kitéve:</l>
					<l>Apja lettem apja helyébe;</l>
					<l>S midőn emberkort ére, fogta:</l>
					<l>Mérget kevert titkon boromba.</l>
				</lg>
				<lg>
					<l>Gazdagságom sok száza, ezre</l>
					<l>Ment közhasznú intézetekre;</l>
					<l>Felboldogítám a világot:</l>
					<l>S a világ bolondnak kiáltott.</l>
				</lg>
				<lg>
					<l>Ha kértek a közjó nevében:</l>
					<l>Ontám a pénzt, számát se néztem;</l>
					<l>S kínpadra voncoltak legottan,</l>
					<l>Hogy azt a pénzt, bárhol, de loptam.</l>
				</lg>
				<lg>
					<l>Tüzes fogókkal összetépve,</l>
					<l>Félholtan dobtak a szemétre:</l>
					<l>A kórház, melyet én emeltem,</l>
					<l>Be nem fogadta csonka testem.</l>
				</lg>
				<lg>
					<l>Végre, egy özvegyasszony által,</l>
					<l>Kit én tarték hetedmagával,</l>
					<l>Templomrablás vádjába jöttem,</l>
					<l>S kötélhalált mondtak fölöttem...«</l>
				</lg>
				<lg>
					<l>‘Elég, elég! dörögve vága</l>
					<l>Az ingerűlt szellem szavába;</l>
					<l>Az ember gaz s őrűlt; ne légyen</l>
					<l>Kincsem tűz és gyilok kezében!’</l>
				</lg>
				<lg>
					<l>Ezt mondván, a sötét üregnek</l>
					<l>Sziklái ingadozni kezdtek...</l>
					<l>És barlang, szellem, kincs, ahogy van,</l>
					<l>Lesülyedt a más pillanatban.</l>
				</lg>
				<lg>
					<l>S mélyen, mélyen a föld ölében</l>
					<l>Ül a szellem zordan, sötéten;</l>
					<l>Előtte dús kincs- és aranynak,</l>
					<l>Felhalmozott rakási vannak.</l>
				</lg>
				<lg>
					<l>S szolgái, a bolygó lidércek</l>
					<l>A föld szinére feljövének;</l>
					<l>Hogy a kincsásót, aki látja,</l>
					<l>Becsalják mélység- és mocsárba.</l>
				</lg>
			</div>
		</body>
	</text>
</TEI>