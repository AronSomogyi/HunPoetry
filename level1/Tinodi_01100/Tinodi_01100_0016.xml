<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tinodi_01100_0016" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ELSŐ KÁROL CSÁSZÁR HADA SAXÓNIÁBA, OTT KÚRFIRSTNAK MEGFOGÁSA 1546.</title>
				<author>
					<persName>
						<surname>Tinódi</surname>
						<forename>Sebestyén</forename>
					</persName>
					<date from="1505" to="1556">1505-1556</date>
					<idno type="VIAF">58043706</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2654</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ELSŐ KÁROL CSÁSZÁR HADA SAXÓNIÁBA, OTT KÚRFIRSTNAK MEGFOGÁSA 1546.</title>
					<author>
						<persName>
							<surname>Tinódi</surname>
							<forename>Sebestyén</forename>
						</persName>
						<idno type="VIAF">58043706</idno>
					</author>
					<relatedItem type="copyText">
						<bibl>
							<title>Tinódi Sebestyén összes költeménye</title>
							<date when="1998-10-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01100"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ELSŐ KÁROL CSÁSZÁR HADA SAXÓNIÁBA, OTT KÚRFIRSTNAK MEGFOGÁSA 1546.</head>
				<lg>
					<l>Saxónia vala Némötországba,</l>
					<l>Károl császár ellen feltámadásba,</l>
					<l>Meghallyátok Károlt nagy haragjába</l>
					<l>Mint fogta meg kúrfirst az viadalba.</l>
				</lg>
				<lg>
					<l>Erről írást, tudom, sokat hallhattak,</l>
					<l>Császárok, királyok mint hadakosztak</l>
					<l>Aláttok valókat sokat rontottak,</l>
					<l>Kik ő hívségökben megbontakosztak.</l>
				</lg>
				<lg>
					<l>Béírták lám eszt az evangélisták,</l>
					<l>Isten szava kemén szívű zsidóknak:</l>
					<l>Az mi az császáré, adnák császárnak,</l>
					<l>Az mi Istent illet, Istennek adnák.</l>
				</lg>
				<lg>
					<l>Az magyar nemzetöt ezért utálják,</l>
					<l>Vendégnépek éktelenöl rútolják,</l>
					<l>Az ő nagy vétköket meg nem gondolják</l>
					<l>Ő urokat kik hívön nem uralják.</l>
				</lg>
				<lg>
					<l>Sokszor történt Fölső-Némötországba</l>
					<l>Némöt urak voltak meghasonlásba,</l>
					<l>Császárjokra arcul feltámadásba,</l>
					<l>Mi miá estenek szégyönvallásba.</l>
				</lg>
				<lg>
					<l>Tuggyátok, nem régön Némötországba,</l>
					<l>Ezörötszáz írtak az negyvenhatba,</l>
					<l>Zöndülés lőn egész impériomba,</l>
					<l>Károly császár ellen feltámadásba.</l>
				</lg>
				<lg>
					<l>Idő vala akkort bolond vakságba,</l>
					<l>Nagy tévölygés vala az hit dolgába,</l>
					<l>Luter Márton hirdetni keszte vala:</l>
					<l>Az az jó hit! mind aszt kiáltja vala.</l>
				</lg>
				<lg>
					<l>Az pápa ellen kezde prédikálni,</l>
					<l>Az emberi szörzés ellen szólani,</l>
					<l>Evangéliomot kezdé hirdetni,</l>
					<l>Sokan kezdének őmellé támadni.</l>
				</lg>
				<lg>
					<l>Nagy hertelen az hit mellé állának,</l>
					<l>Hercegök, nagyurak hitöt adának,</l>
					<l>Az hit mellett mindhalálig vívnának,</l>
					<l>Károl császárnak erről hírt mondának.</l>
				</lg>
				<lg>
					<l>Vala ellene ez az jó császárnak,</l>
					<l>Gyakran izene Ő az nagyuraknak,</l>
					<l>Hogy más hitöt ők ne támasztanának,</l>
					<l>Az ki ellene lenne az pápának.</l>
				</lg>
				<lg>
					<l>Semmi félelmet ők nem mutatának,</l>
					<l>Az hit dolgába ők mind eljárának,</l>
					<l>Közzülök egy fejdelmet elfogának,</l>
					<l>Kit fogva császárnak bémutatának.</l>
				</lg>
				<lg>
					<l>Lőn ez hírön sok úrnak búsulása,</l>
					<l>Zendölének, tanácskoztanak vala,</l>
					<l>Vittembergbe Friderik János vala,</l>
					<l>Kit tisztiről kúrfirstnak hívnak vala.</l>
				</lg>
				<lg>
					<l>Jöve őmelléje egynéhán herceg,</l>
					<l>Kiket hivatott vala kúrfirst herceg,</l>
					<l>Jöve Ren nádrespán, az Falc gróf herceg,</l>
					<l>Az harmadik az wirtömbergi herceg.</l>
				</lg>
				<lg>
					<l>Támada Langróf, ki jó hadnagy vala,</l>
					<l>Ötödik kolóniai pispök vala,</l>
					<l>Ki az pápaságra igyeközik vala,</l>
					<l>Banfrani herceg, gróf Pofaig vala.</l>
				</lg>
				<lg>
					<l>Ez fejedelmek sokan győltek vala,</l>
					<l>Portugáliából segétség vala,</l>
					<l>Kúrfirst mindezökkel hamar indula,</l>
					<l>Ő tanácsok, végezésök ez vala:</l>
				</lg>
				<lg>
					<l>Rettenetös haddal Károlt megvernék,</l>
					<l>Nemzetivel tisztiből űt levetnék,</l>
					<l>Az pápa hitit űk semmié tennék,</l>
					<l>Császárt, királt, pápát mást emelnének.</l>
				</lg>
				<lg>
					<l>Az Isten sőt másképpen végeszte volt,</l>
					<l>Mert császárra még meg nem haragutt volt,</l>
					<l>Birodalmának véget sem vetött volt,</l>
					<l>Mert az Károly életiben jámbor volt.</l>
				</lg>
				<lg>
					<l>Tuttára vala Károlnak házába,</l>
					<l>Hogy kúrfirst már benn vala országába,</l>
					<l>Tartománya lőn mellé támadásba,</l>
					<l>Mikor közel Ingolstad felé juta.</l>
				</lg>
				<lg>
					<l>Vevé magát onnat Pajorországba,</l>
					<l>Minik váras felé nagy hatalmába,</l>
					<l>Egész impérium lőn holdolásba,</l>
					<l>Lőnek császár ellen feltámadásba.</l>
				</lg>
				<lg>
					<l>Sőt császár Rezembe akkoron vala,</l>
					<l>Csak kevesen ő táborába vala,</l>
					<l>Vitéz Maximilián herceg vala,</l>
					<l>Császár körül szépön forgódik vala.</l>
				</lg>
				<lg>
					<l>De lám, Károl azt mind jól érti vala,</l>
					<l>Ingolstadra kúrfirst hogy siet vala,</l>
					<l>Ki császárnak jelös várasa vala,</l>
					<l>Három zászlóalja népet választa.</l>
				</lg>
				<lg>
					<l>Ez várasban titkon őket bocsátá.</l>
					<l>Flandriába egy levelet írata,</l>
					<l>Lajos királnénak, ki húga vala,</l>
					<l>Kinek neve Mária asszon vala.</l>
				</lg>
				<lg>
					<l>Támasztaná népét nagy hamarságval</l>
					<l>Vitéz Faperönnel, főhadnagyával,</l>
					<l>Faperön sietne egy szép táborval.</l>
					<l>Más levelet Prágában gyorsaságval</l>
				</lg>
				<lg>
					<l>Íra öccsének, Ferdinánd királnak,</l>
					<l>Csehök, vitéz magyarok támadnának,</l>
					<l>Szakszóniára ők bérohannának,</l>
					<l>Mindent mívelnének, hóldoltatnának.</l>
				</lg>
				<lg>
					<l>No, már kúrfirst Ingolstad felé vala,</l>
					<l>Ki az Duna mellett szép váras vala,</l>
					<l>Várasbéliektül frigyöt kért vala,</l>
					<l>Mert az váras alatt egy nagy híd vala,</l>
				</lg>
				<lg>
					<l>Ott az hídon, hogy békével bocsátnák.</l>
					<l>Megengedék, hídon általbocsáták,</l>
					<l>Ott egy hegyön nagy szép tábort járának,</l>
					<l>Kúrfirst kéri, hogy ők meghódolnának.</l>
				</lg>
				<lg>
					<l>De az Károl erre hamar gondola,</l>
					<l>Csak tizenkétezör néppel indula,</l>
					<l>Duna mellett titkon hamar felszálla,</l>
					<l>Ingolstad várashoz táborát csatlá.</l>
				</lg>
				<lg>
					<l>Sok szép harcok akkoron ott levének,</l>
					<l>Kopják törnek, sok puskákból lövének,</l>
					<l>Kik miatt két félben sokan veszének,</l>
					<l>Károly vitézi ott embörködének.</l>
				</lg>
				<lg>
					<l>Császárnak ott mely nagy hívön szolgála,</l>
					<l>Vitéz Maximilián harcon vala,</l>
					<l>Ferdinándnak öregbik fia vala,</l>
					<l>Vitésségén harcon sok csudál vala.</l>
				</lg>
				<lg>
					<l>Rajta császár oly igen örül vala,</l>
					<l>Azon éjjel nagy szép sáncot hányata,</l>
					<l>Kúrfirst másfélszáz álgyút igazgata,</l>
					<l>Három éj-nap kit császárra szórata.</l>
				</lg>
				<lg>
					<l>Juta Flandriából nagy sietségvel</l>
					<l>Az vitéz Faperön nagy szép erővel,</l>
					<l>Egy hajnalban harminckétezör népvel</l>
					<l>Egy hegyön tábort jára bölcseségvel.</l>
				</lg>
				<lg>
					<l>Bémondák kúrfirstnak, igen csudálá,</l>
					<l>Két negyvenezörön először vala,</l>
					<l>Végre másfélszázezörön gyűlt vala,</l>
					<l>Az császártúl ő semmit nem fél vala.</l>
				</lg>
				<lg>
					<l>Jó Ferdinánd királ Prágába vala,</l>
					<l>Feleségével, gyermekivel ott vala,</l>
					<l>Ez hír hallva ő levelet írata,</l>
					<l>Gróf Miklósnak az Újbécsben iktatá.</l>
				</lg>
				<lg>
					<l>Tanácsa, főképe királnak vala,</l>
					<l>Bölcs és vitéz hadnagy, komornik vala,</l>
					<l>Hívségében király kétös sem vala,</l>
					<l>Levélben néki ezt írta vala:</l>
				</lg>
				<lg>
					<l>“Bocsáss hozzám az magyar vitézökben,</l>
					<l>Mert bátyám császár vagyon mast nagy igyben,</l>
					<l>Nyári Ferenc légyön hadnagy seregben</l>
					<l>Az többit es megjelönté levélben.</l>
				</lg>
				<lg>
					<l>El-felsiessenek nagy hamarságval,</l>
					<l>Kiért övék lészök én minden jóval.”</l>
					<l>Hallák urak, készölnek gyorsaságval,</l>
					<l>Az jó névnek örülnek buzgóságval.</l>
				</lg>
				<lg>
					<l>Lőn monstrájok csakhamar Nagyszombatnál,</l>
					<l>Az jó Nyári Ferenc csak két zászlóval,</l>
					<l>Az jó Bakit Pétör es két zászlóval,</l>
					<l>Az jó Zay Ferenc es két zászlóval.</l>
				</lg>
				<lg>
					<l>Lőn Erdődi Pétör másfélszáz lóval,</l>
					<l>Jó Horvát Bertalan százharminc lóval,</l>
					<l>Ifjú Pető János vala száz lóval,</l>
					<l>Getyei Ferenc vala ötven lóval.</l>
				</lg>
				<lg>
					<l>Az Bornemissza Seböstyén ötven lóval.</l>
					<l>Ott telének ezörkétnegyven lóval,</l>
					<l>Szent Mihál napján lőnek gazdag zsoldval,</l>
					<l>Nyári hadnagy, lőnek ilyen tanácsval.</l>
				</lg>
				<lg>
					<l>Az felségös királnak szolgálnának,</l>
					<l>Véle öszve az felségös császárnak,</l>
					<l>Igaz szeretetvel egyött járnának,</l>
					<l>Egymásmellett élnének és halnának.</l>
				</lg>
				<lg>
					<l>Csakhamar ez szép sereg elindula,</l>
					<l>Morván, Csehországon általment vala,</l>
					<l>Prágához juta. Királ azt meghallá</l>
					<l>Feleségével vígan őket ott látá.</l>
				</lg>
				<lg>
					<l>Ám bémutaták szép szerrel magokat,</l>
					<l>Meg akarák mutatni ő módgyokat,</l>
					<l>Sivalkodván futamtaták lovokat,</l>
					<l>Nagy szép szertartással jargalásokat.</l>
				</lg>
				<lg>
					<l>Ránézve az királ igen vigada,</l>
					<l>Mert ő az csehökbe nem bízik vala,</l>
					<l>Ez kevés magyarnak úgy örül vala,</l>
					<l>Mert vitésségöket jól tuggya vala.</l>
				</lg>
				<lg>
					<l>Ott az főnépeket béhirdetteté,</l>
					<l>Hívségöket tűlök jó névön vevé</l>
					<l>Minden kegyelmével magát ígyéré,</l>
					<l>És mindön igyökben mellettök lenne.</l>
				</lg>
				<lg>
					<l>Lám, szép beszéddel őket megtanítá</l>
					<l>Képebéli embört vélök bocsáta</l>
					<l>Saxónia felé őket szállítá.</l>
					<l>Az csehöket hatezörön bocsátá.</l>
				</lg>
				<lg>
					<l>Ott az magyart csehök semminek vélék,</l>
					<l>Igen fegyvertelen népnek ítélék</l>
					<l>Harminckettőt egy fegyverösént lelék,</l>
					<l>Egy sem térne magyarra, azt beszéllék.</l>
				</lg>
				<lg>
					<l>Rájok asszon, leányok néznek vala,</l>
					<l>Sokan köztök keservest sírnak vala,</l>
					<l>Okát kérdik, ők ím eszt mongyák vala:</l>
					<l>“Eszös népnek titöket hallunk vala,</l>
				</lg>
				<lg>
					<l>Oly igön csudálunk bolondságtoknak,</l>
					<l>Rontásokra mentök atyánk fiainak,</l>
					<l>De jaj, azok titöket mind levágnak,</l>
					<l>Csak jajveszík atyátok, anyátoknak.”</l>
				</lg>
				<lg>
					<l>Még Károllyal az kúrfirst harcol vala,</l>
					<l>Ez had felől semmi híre nem vala</l>
					<l>De az Saxóniába híre vala,</l>
					<l>Zendölének, hamar támattak vala.</l>
				</lg>
				<lg>
					<l>Az országból tízezör elindula,</l>
					<l>Határokat ők mind bévágták vala,</l>
					<l>Király hada Slokkaber várasnál vala,</l>
					<l>De ő maga Prágába maratt vala.</l>
				</lg>
				<lg>
					<l>Nyugovának, onnat elindulának,</l>
					<l>Az csehökkel egy táborban szállának.</l>
					<l>Hírök jöve, hogy az saxóniaiak</l>
					<l>Támattanak, utakat bévágtanak.</l>
				</lg>
				<lg>
					<l>Onnat hamar száguldót bocsátának,</l>
					<l>Az határon utakat hogy megjárnák,</l>
					<l>Magyarok előtt Bakit Pétört hagyák,</l>
					<l>Az csehök előtt Slik Albertot hagyák.</l>
				</lg>
				<lg>
					<l>Renddel az határon bérohanának</l>
					<l>Saxóniában tüzet támasztának,</l>
					<l>Egy kerítött várasra találának</l>
					<l>Elszöc váras hostágjában dúlának.</l>
				</lg>
				<lg>
					<l>Várast meghágák, kapuját bévágák,</l>
					<l>Az várasba sok némötöt vágának,</l>
					<l>Sok nyereséggel ők megrakodának,</l>
					<l>Vissza az derék táborba szállának.</l>
				</lg>
				<lg>
					<l>Meg az derék táborral indulának,</l>
					<l>Az határon némöttel szemben szállának,</l>
					<l>Mintszent napján szömben vívni akarnak.</l>
					<l>Ott az csehök kösztök meghasonlának,</l>
				</lg>
				<lg>
					<l>Csehök főhadnagyokra támadának,</l>
					<l>Az sátorba hadnagyok szaladának,</l>
					<l>Az határ kívöl nem vívnak, mondának.</l>
					<l>Hír lőn, hogy az némötök indultanak.</l>
				</lg>
				<lg>
					<l>Ez lőn nagy rémölés az magyaroknak,</l>
					<l>Hogy két ellenség közé szorultanak,</l>
					<l>Vagy az csehhel, vagy némöttel vívjanak.</l>
					<l>Az cseh hadnagy mellé hamar állának.</l>
				</lg>
				<lg>
					<l>Sőt Nyári Ferenc hamar rágondola,</l>
					<l>Tanácsul adá, cseh hadnagynak szóla,</l>
					<l>Az hitlenöket békével bocsátná,</l>
					<l>Az kik hívök, azzal hamar indulna.</l>
				</lg>
				<lg>
					<l>Az seregök szépön elindulának,</l>
					<l>Elöljárót ők hamar választának,</l>
					<l>Vitéz Horvát Bertalamot bocsáták,</l>
					<l>Utánna szép seregök indulának.</l>
				</lg>
				<lg>
					<l>Rút betegség vitéz Nyárin ott vala,</l>
					<l>Azért kösztök egy jó lovan ott vala,</l>
					<l>Élni-halni vélök ő ott kész vala,</l>
					<l>Mert királnak hívségös szolga vala.</l>
				</lg>
				<lg>
					<l>Én megmondom csehökben ki hív vala:</l>
					<l>Az főhadnagynak Baiszmul neve vala,</l>
					<l>Más főhadnagy ím az Szvitmelya vala,</l>
					<l>Cseh kancellárius Pan Szplavna vala.</l>
				</lg>
				<lg>
					<l>Egy gróf Látron jámbor híve királnak,</l>
					<l>Három seregöt rendbe állatának,</l>
					<l>Németökkel hamar szömbe állának,</l>
					<l>Az magyarok ott jargalni fogának.</l>
				</lg>
				<lg>
					<l>Tartózást ökleletben nem tartának,</l>
					<l>Maga rájok puskát, álgyút sütének,</l>
					<l>Az csehök es másfelől ütközének,</l>
					<l>Az némötök ott hullani kezdének.</l>
				</lg>
				<lg>
					<l>Rettenetösön sokat levágának,</l>
					<l>Futásokban sokat bennök fogának,</l>
					<l>Magyar és cseh nyereséggel járának,</l>
					<l>Az Istennek ők nagy hálát adának.</l>
				</lg>
				<lg>
					<l>Az királnak ajándékot szörzének,</l>
					<l>Zászlókat, fegyverösöket küldének,</l>
					<l>Az királlyal nagy sokan örülének,</l>
					<l>Az magyarok nagy szeretetben lőnek.</l>
				</lg>
				<lg>
					<l>Gyorsan Nyárira nagy nehésség szálla,</l>
					<l>Királ hagyásából haza indula,</l>
					<l>Népe előtt egy öccsét hatta vala,</l>
					<l>Az Nyári Lőrincöt, ki jól szolgála.</l>
				</lg>
				<lg>
					<l>Őfelsége azon bánkódik vala,</l>
					<l>Mert hívségében igen bízik vala,</l>
					<l>Jó Bakityot hadnagyul hatta vala,</l>
					<l>Ki dolgába ott jól forgódott vala.</l>
				</lg>
				<lg>
					<l>Csakhamar vitézök elindulának,</l>
					<l>Cvik várashoz mikoron ők jutának,</l>
					<l>Móric herceggel egyben találának,</l>
					<l>Ki jó bízott híve vala császárnak.</l>
				</lg>
				<lg>
					<l>Ott nyolcezör emböre nagy szép vala,</l>
					<l>Kétezöre lovag fegyverös vala,</l>
					<l>Egy táborba véllök szállottak vala,</l>
					<l>Saxóniában széllel járnak vala.</l>
				</lg>
				<lg>
					<l>Nagy sok kulcsos várasok hóldolának,</l>
					<l>Urak, tartományok sokak hajlának,</l>
					<l>Mihalya várasig felszáguldának,</l>
					<l>Megtérének, Vittemberghöz jutának.</l>
				</lg>
				<lg>
					<l>Tartományában ők sokat dúlának,</l>
					<l>Az várasban szép seregök valának,</l>
					<l>Kúrfürst mellé császár ellen támattak,</l>
					<l>Colna várasban ők es bészállának.</l>
				</lg>
				<lg>
					<l>Rémölének Vittembergbe kik valának,</l>
					<l>Őközöttök nagy sokszor harcolának,</l>
					<l>Károl császár, kúrfirst szömbe valának.</l>
					<l>Az kúrfirstnak il gonosz hírt mondának:</l>
				</lg>
				<lg>
					<l>Az Ferdinándus királ hogy felkészült,</l>
					<l>Magyarokkal országában béütött,</l>
					<l>Sok kulcsos várast Saxóniában megvött,</l>
					<l>Országának népében sokat megvert.</l>
				</lg>
				<lg>
					<l>Igen megrémüle az két tábortúl,</l>
					<l>Károly császártúl, magyari királytúl,</l>
					<l>Fél, hogy kiszakasztják Saxóniátúl,</l>
					<l>Elkergetik minden birodalmátúl.</l>
				</lg>
				<lg>
					<l>Nagy csendeszön táborát elindítá,</l>
					<l>Ugyan szökve ott Károltúl elfuta,</l>
					<l>Maga másfélszázezör népe vala,</l>
					<l>Az Vittemberg felé ő siet vala.</l>
				</lg>
				<lg>
					<l>Ferdinánd királ népe hogy eszt hallá,</l>
					<l>Előle távol földön el-kiszálla,</l>
					<l>Mert ez kis had ellene semmi vala,</l>
					<l>Lipszia várast kúrfürst hamar megszállá.</l>
				</lg>
				<lg>
					<l>Ím az váras herceg Móricé vala,</l>
					<l>Főlakóhelye az Móricnak vala,</l>
					<l>Tizönötödnapig vítatta vala,</l>
					<l>Azért néki semmit nem ártott vala.</l>
				</lg>
				<lg>
					<l>De az foglalt várasokat, várakat,</l>
					<l>Meg visszafoglalá tartományokat.</l>
					<l>Ferdinánd indítá ő szép táborát,</l>
					<l>Akará látni Károlt, szerelmes báttyát.</l>
				</lg>
				<lg>
					<l>El benn Károly már vala Augustában,</l>
					<l>Mindent hóldoltata birodalmában,</l>
					<l>Onnat siete Rezen várasában,</l>
					<l>Szép erővel szálla Égör várasban.</l>
				</lg>
				<lg>
					<l>Égörben királlyal szömbe levének,</l>
					<l>Fejedelmek nagy örömbe levének,</l>
					<l>Nagyhétben innepöt szépön illének,</l>
					<l>Húsvét másnapján kúrfürstra eredének.</l>
				</lg>
				<lg>
					<l>Látni kíváná császár az hadakat,</l>
					<l>Mentől feljebb az vitéz magyarokat,</l>
					<l>Mert régen hallotta vitéz voltokat,</l>
					<l>Szép seregök ott mutaták magokat.</l>
				</lg>
				<lg>
					<l>Eröl császár királyval az hadaknak,</l>
					<l>Parancsolá császár az magyaroknak,</l>
					<l>Módgyok szerént magok előmutatnák.</l>
					<l>Az vitézök szépön rendbe állának,</l>
				</lg>
				<lg>
					<l>Sivalkodván ők ott megfutamának,</l>
					<l>Jargalának, meg helyökre állának,</l>
					<l>Mindönök helyökre bétalálának,</l>
					<l>Sokféle nép kit igen csudálának.</l>
				</lg>
				<lg>
					<l>Gyorsan császár az kúrfirstra indula,</l>
					<l>Kúrfirst csak tíz mélföldön tőlök vala,</l>
					<l>Ily szép szerrel vadnak. Kúrfirst hogy hallá,</l>
					<l>Albis vizén népivel általszálla,</l>
				</lg>
				<lg>
					<l>Elégeté Misnie várasnak hídgyát,</l>
					<l>Túl másfelől indítá minden hadát,</l>
					<l>Akará kapni Vittemberg várasát.</l>
					<l>Az császár hogy érté eliramását,</l>
				</lg>
				<lg>
					<l>Rágondola, víz mellett felindula,</l>
					<l>Milberg várasánál szömbe találá,</l>
					<l>Csak az Albis vize kösztök foly vala,</l>
					<l>Kétszáz magyart onnat választott vala.</l>
				</lg>
				<lg>
					<l>Magyarok jutának Toriga alá,</l>
					<l>Nagy szép váras, kiben szép sereg vala,</l>
					<l>Négy zászlóalja nép onnat kiszálla,</l>
					<l>Megvívjanak, akaratjok az vala.</l>
				</lg>
				<lg>
					<l>Az magyarok láták, nem tartózának,</l>
					<l>Ugyan folyva rajtok kopját rontának,</l>
					<l>Az némötök hamar megfutamának,</l>
					<l>Veretének, sokan levágatának.</l>
				</lg>
				<lg>
					<l>Nám, az fejedelmek ez idő közbe</l>
					<l>Albis vizén általlövének szömbe,</l>
					<l>Ki miá veszödelöm lőn két félbe.</l>
					<l>Révöt találának Albis vizébe,</l>
				</lg>
				<lg>
					<l>Ott magyarok gázlának, úsztatának,</l>
					<l>Császár népi és kik könnyek valának,</l>
					<l>Az kúrfirstnak hamar harcnak állának,</l>
					<l>Kúrfirst népi előttök indulának.</l>
				</lg>
				<lg>
					<l>Sietséggel császár es elköltözék,</l>
					<l>Királ herceg Móriccal elköltözék.</l>
					<l>Nápoli had könnyű lovaggal érközék,</l>
					<l>Az spaniol nagy szép szerrel költözék.</l>
				</lg>
				<lg>
					<l>Gyorsak az magyarok ott ő dolgokban,</l>
					<l>Vélök az jó spaniolok az harcban,</l>
					<l>Addég tartósztaták kúrfirst az útban,</l>
					<l>Míg az császár érközék ő nyomokban.</l>
				</lg>
				<lg>
					<l>Elmenni nem lehet, kúrfirst hogy látá,</l>
					<l>Mert az fejedelmek ott vadnak, látá,</l>
					<l>Viadalhoz népit harcul állatá,</l>
					<l>Meg ne futamnának, úgy bátorítá.</l>
				</lg>
				<lg>
					<l>Sőt parancsol császár Bakit Pétörnek,</l>
					<l>Mindönök előtte ők ütköznének,</l>
					<l>Bakit engede császár intésének,</l>
					<l>Az vitézök ottan fát felvetének.</l>
				</lg>
				<lg>
					<l>Tartózást nagy lövéstől nem tevének,</l>
					<l>Az lövésre arcul űk öklelének,</l>
					<l>Császár, királ, herceg ott érközének,</l>
					<l>Másfelöl kemén ökleletöt tőnek.</l>
				</lg>
				<lg>
					<l>Az viadal kösztök ám elkezdeték,</l>
					<l>Kúrfirst népiben sok ott levágaték,</l>
					<l>Mert az első rend hamar megbontaték,</l>
					<l>Az ő sok népe hamar megfutamék.</l>
				</lg>
				<lg>
					<l>Az jó császár vala szép fegyverében</l>
					<l>Vitéz módra forgódik ő igyében,</l>
					<l>Herceg Maximilián ott az igyben</l>
					<l>Vitéz módra forgódik fegyverében.</l>
				</lg>
				<lg>
					<l>Esze kúrfirstnak eltávozott vala,</l>
					<l>Mert ő népit vágják, fogják, látja vala,</l>
					<l>Azonközbe egy magyarra talála,</l>
					<l>Kúrfirst azzal ott viadalnak álla.</l>
				</lg>
				<lg>
					<l>Termete az magyarnak kicsin vala,</l>
					<l>De kúrfirstnak oly nagynak láccik vala,</l>
					<l>Kinek neve az Luka Józsa vala,</l>
					<l>Fogllyá magát ő annak atta vala.</l>
				</lg>
				<lg>
					<l>De az spaniolok tőle elvevék,</l>
					<l>Károly császárnak azok béjelönték,</l>
					<l>Az ki fogta, császár megtudakozék,</l>
					<l>Luka Józsa megajándékosztaték.</l>
				</lg>
				<lg>
					<l>Erül császár királval, az urakkal,</l>
					<l>Mind hozzátartozó sok jámborokkal,</l>
					<l>Az magyarok vadnak nagy vigassággal,</l>
					<l>Bémutaták magok ajándékokkal.</l>
				</lg>
				<lg>
					<l>Császárnak, királnak ajándékokat,</l>
					<l>Jelös foglyokat, lovakat, morhákat,</l>
					<l>Zászlókat, dobos és trombitásokat,</l>
					<l>Véle öszve ű hív szolgálatjokat.</l>
				</lg>
				<lg>
					<l>Az császár kedvelé ajándékokat,</l>
					<l>De feljebben ő hív szolgálatjokat</l>
					<l>Megköszöné nékik, szóla szép szókat,</l>
					<l>Az Istennek tőn hálaadásokat.</l>
				</lg>
				<lg>
					<l>Parancsolá komorniknak szép szóval,</l>
					<l>Hozna ajándékot nagy hamarságval,</l>
					<l>Az főnépet tisztölé ott il jóval:</l>
					<l>Vitézzé szentöléssel, aranyláncokval.</l>
				</lg>
				<lg>
					<l>Tisztölé az seregöt ott il jóval:</l>
					<l>Csak ötezör nagy szép aranyforintval,</l>
					<l>És ő magát öccsével, Ferdinándval,</l>
					<l>Holtig való mindenben ajánlásval.</l>
				</lg>
				<lg>
					<l>Jámbor vitézök láták, megköszönék,</l>
					<l>Az császárnak ily könyörgést tevének:</l>
					<l>“Egész Magyarország tefelségödnek,</l>
					<l>Nagy ínségből szegínyök könyörgenek.</l>
				</lg>
				<lg>
					<l>Jól érti felségöd nagy ínségönket,</l>
					<l>Terek miá mi nagy veszödelmünket,</l>
					<l>Az Istenért kérjök tefelségödet,</l>
					<l>Már segél meg minket, te szegínyidet.</l>
				</lg>
				<lg>
					<l>Ím mi felségödért az mi hazánkat</l>
					<l>Elhattuk fiunkat, házastársunkat,</l>
					<l>Nem nésztük ily messze fáratságunkat,</l>
					<l>Felségödért nem szántuk halálunkat.</l>
				</lg>
				<lg>
					<l>Jöjj el azért erőddel országunkba,</l>
					<l>Fejönként lészönk véled ott az hadba,</l>
					<l>Isten vélönk lészön az viadalba,</l>
					<l>Az pogánok lésznek ott megromlásba.”</l>
				</lg>
				<lg>
					<l>Jól hallgatja császár, szépön felele,</l>
					<l>Egy magyar úr tolmácsa őmellette</l>
					<l>Oláh Miklós kancellárius neve</l>
					<l>Ki magyarnak királ után segéde.</l>
				</lg>
				<lg>
					<l>“Jó vitézök, értöm nagy ínségtöket,</l>
					<l>Pogán miatt nagy veszödelmetöket,</l>
					<l>Sokszor akartam segélleni titöket,</l>
					<l>Elindulnom támasztottam erőmet.</l>
				</lg>
				<lg>
					<l>Itt azomba ellenöm támattanak,</l>
					<l>Ez árulók országomra indultak</l>
					<l>Odamentöm vélem ők elhagyatták,</l>
					<l>Nagy gyakorta énvélem tusakottak.</l>
				</lg>
				<lg>
					<l>Isten őket bünteté és megrontá</l>
					<l>Véletök egyembe kezembe adá,</l>
					<l>Vitézök, ha élhetök ez világba,</l>
					<l>Megsegéllek titöket országtokba.</l>
				</lg>
				<lg>
					<l>Jó készölettel megyök tihozzátok,</l>
					<l>Élni, halni köztetök én akarok,</l>
					<l>Régön hallottam, jó vitézök vattok,</l>
					<l>Ez igyemben kit szömömvel jól látok.</l>
				</lg>
				<lg>
					<l>Immár magamban aszt én elvégesztem,</l>
					<l>Valamikor lészön én ellenségöm,</l>
					<l>Magyar nélkül nem lészön ütközésöm,</l>
					<l>Mert akkor tudom, lesz néköm nyerésöm.”</l>
				</lg>
				<lg>
					<l>Jó vitézöket császár elbocsátá,</l>
					<l>Sokszor néki ellensége támada,</l>
					<l>Ki miá magyar mellé nem támadhata,</l>
					<l>Azon vagyon néki szomorúsága.</l>
				</lg>
				<lg>
					<l>Indula császár az Vittemberg alá,</l>
					<l>Nem sok múlván vevé birtoka alá,</l>
					<l>Onnat indula, Auspurgban felszálla,</l>
					<l>Ez szép nyereségön ott es vigada.</l>
				</lg>
				<lg>
					<l>Vígan az jó királ es elindula,</l>
					<l>Csehországban Prágában ő leszálla,</l>
					<l>De láss, ott es mely szerencse találá,</l>
					<l>Csehországot rátámadásban hallá.</l>
				</lg>
				<lg>
					<l>Immár az csehök sokan támattanak,</l>
					<l>Az szabad várasok népet attanak,</l>
					<l>Kik Prágában, kik utokba valának,</l>
					<l>Az ó váras kapuját ők bézárták.</l>
				</lg>
				<lg>
					<l>Támadásokkal semmit használának,</l>
					<l>Az jó király hagyá az magyaroknak,</l>
					<l>Viltava vizén általgázlanának,</l>
					<l>Hogy Prágában több népet ne bocsátnának.</l>
				</lg>
				<lg>
					<l>Az magyar vitézök gyorsak igyökbe,</l>
					<l>Hamar lőnek az vízön költezésbe,</l>
					<l>Sirotniczki Károllyal egyetömbe,</l>
					<l>Kiktől csehök lőnek nagy rettenésbe.</l>
				</lg>
				<lg>
					<l>Térének meg az segéllő seregök,</l>
					<l>Prágában eszt hogy megérték az csehök,</l>
					<l>Zászlókkal, szakállosokkal seregök,</l>
					<l>Király ellen arcul jönnek az csehök.</l>
				</lg>
				<lg>
					<l>Ebben hír lőn az magyar huszároknak,</l>
					<l>Ott es nagyot szolgálának királnak,</l>
					<l>Arcul az lövésre ők indulának,</l>
					<l>Bátor szível öklelének, vívának.</l>
				</lg>
				<lg>
					<l>Csehök hamar ott mind megfutamának,</l>
					<l>Sokat bennök magyarok levágának,</l>
					<l>Kiket bennök elevenön fogának,</l>
					<l>Kiket vígan királnak mutatának.</l>
				</lg>
				<lg>
					<l>Ott királnak nagyobb öröme vala,</l>
					<l>Az cseh urak meghóldoltak vala,</l>
					<l>Mint királi méltóság engette vala,</l>
					<l>Sokat bennök ő megbüntetött vala.</l>
				</lg>
				<lg>
					<l>Rágondolván, vitézöket szóllítá,</l>
					<l>Országában ő házokhoz bocsátá,</l>
					<l>Minden kegyelmével magát ajánlá,</l>
					<l>Nagy hívségöket megköszönte vala.</l>
				</lg>
				<lg>
					<l>Példa lehet ez az több magyaroknak,</l>
					<l>Ez kevés nép mel hívön szolgálának,</l>
					<l>Nagy sok országban ők jó hírt hagyának.</l>
					<l>Magyaroknak hírt, nevet jót hozának.</l>
				</lg>
				<lg>
					<l>Hírök sok országban nékik oly vala,</l>
					<l>Gyorsaságról töröknek mongyák vala,</l>
					<l>Sok országok tőlök rettentek vala,</l>
					<l>Mint egy mendörgőtől ők félnek vala.</l>
				</lg>
				<lg>
					<l>Írtak sokat az magyar krónikába,</l>
					<l>Az magyarok Némöt-, Olaszországba</l>
					<l>Hadakosztak, voltak diadalmakba,</l>
					<l>De il keves nép nem volt il dolgokba.</l>
				</lg>
				<lg>
					<l>Jobb vitéz magyarnál bizony nem volna,</l>
					<l>Sem török, némöt, olasz jobb nem volna,</l>
					<l>Csak az igaz szeretet köztök volna,</l>
					<l>És jó vitéz vezér előttök volna.</l>
				</lg>
				<lg>
					<l>Sőt szüntelen könyörgjünk Istennek,</l>
					<l>Ez fejedelmek soká élhessenek,</l>
					<l>Keresztyénnek rontói ne légyenek,</l>
					<l>Csak pogánnal gyakran igyeközzenek.</l>
				</lg>
				<lg>
					<l>Ezörhatodfélszáz jó esztendőben,</l>
					<l>Az ki szörzé megtalálják versfőben,</l>
					<l>Magyarok vitésségén örültében,</l>
					<l>Kincsös Kassában bőjtnek nagyhetében.</l>
				</lg>
				<p>FINIS</p>
			</div>
		</body>
	</text>
</TEI>