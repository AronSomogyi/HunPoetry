<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Tinodi_01100_0007" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ VÉG TEMESVÁRBAN LOSONCZI ISTVÁNNAK HALÁLÁRÓL</title>
				<author>
					<persName>
						<surname>Tinódi</surname>
						<forename>Sebestyén</forename>
					</persName>
					<date from="1505" to="1556">1505-1556</date>
					<idno type="VIAF">58043706</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2947</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ VÉG TEMESVÁRBAN LOSONCZI ISTVÁNNAK HALÁLÁRÓL</title>
					<author>
						<persName>
							<surname>Tinódi</surname>
							<forename>Sebestyén</forename>
						</persName>
						<idno type="VIAF">58043706</idno>
					</author>
					<relatedItem type="copyText">
						<bibl>
							<title>Tinódi Sebestyén összes költeménye</title>
							<date when="1998-10-07"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01100/01100"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ VÉG TEMESVÁRBAN LOSONCZI ISTVÁNNAK HALÁLÁRÓL</head>
				<lg>
					<l>Sok csudák közzül hallyatok egy csudát,</l>
					<l>Mint elvesztétök az vég Temesvárat,</l>
					<l>Benne vesztétök jó Losonczi Istvánt</l>
					<l>Sok jó vitézzel. Szánnyátok halálát.</l>
				</lg>
				<lg>
					<l>5 Temesvár vala egy jeles kaputok,</l>
					<l>Terekek ellen nagy bizodalmatok,</l>
					<l>Jelesben Tiszántúl az kik lakosztok,</l>
					<l>Ő elveszésén ti már sokan sírtok.</l>
				</lg>
				<lg>
					<l>Én nagy szép renddel erről emléközöm,</l>
					<l>Vég Temesvárnak veszését beszéllöm,</l>
					<l>Jó Losonczinak vitésségét jelentöm,</l>
					<l>Kinek halatát szívemben kesergöm.</l>
				</lg>
				<lg>
					<l>Parancsolattya felséges királnak,</l>
					<l>Az ő képének, János Baptistának,</l>
					<l>Ha lesz kilépte János király fiának,</l>
					<l>Az végházakat foglalná magának.</l>
				</lg>
				<lg>
					<l>Hamar foglalá Erdélt, végházakat,</l>
					<l>Kikben ő hagya jelös tiszttartókat,</l>
					<l>Jó Losonczinak érté vitéz voltát,</l>
					<l>Kezében bízá az vég Temesvárat.</l>
				</lg>
				<lg>
					<l>Az két Kampót is mellette bocsátá,</l>
					<l>Az nemes vitézt szép szóval unszonlá,</l>
					<l>Míg őfelsége ispánt választana,</l>
					<l>Ő Temösvárra hívséggel gondolna.</l>
				</lg>
				<lg>
					<l>Nagy engödelmes lőn parancsolatnak,</l>
					<l>Mert híven akar szolgálni királnak,</l>
					<l>Szép hazájának, ez szegén országnak,</l>
					<l>Csak ez lőn oka szörnyű halálának.</l>
				</lg>
				<lg>
					<l>Vígan bészálla az vég Temesvárba,</l>
					<l>Látá az várat szertelen voltába,</l>
					<l>Ő rágondola szorgalmatosságba,</l>
					<l>Minden szükségét bétakarításba.</l>
				</lg>
				<lg>
					<l>Sőt ott mellette két úrfiú vala,</l>
					<l>Príni Gábriel nemes úrfi vala,</l>
					<l>Bátori Miklós másik úrfi vala,</l>
					<l>Mintegy attyoknak ők szolgálnak vala.</l>
				</lg>
				<lg>
					<l>De lám, Losonczi magában gondolá,</l>
					<l>Ő vitézivel csatára indulna,</l>
					<l>Megjelentené magát, hogy ki volna,</l>
					<l>Isten akará, szerencsét talála.</l>
				</lg>
				<lg>
					<l>Egynéhán naszágy Tiszán feljött vala,</l>
					<l>Vízről Becsénél kiszállottak vala,</l>
					<l>Az naszágyokba népet hattak vala,</l>
					<l>Becse hóstágját ők égetik vala.</l>
				</lg>
				<lg>
					<l>Losonczi István ott rájok talála,</l>
					<l>Az terekekvel viadalnak álla,</l>
					<l>Kopják romlának, ő igen vagdala,</l>
					<l>Sok fogoly esék, sok terek fő hulla.</l>
				</lg>
				<lg>
					<l>Ott Sövénházi Ferencnek inassát</l>
					<l>Egy terek viszi fogva, mint ő rabját,</l>
					<l>Vitéz Losonczi látá, üté lovát,</l>
					<l>Ott az tereknek elvágá ő nyakát.</l>
				</lg>
				<lg>
					<l>Sokan naszágyra ám ott öklelének,</l>
					<l>De az terekek vízen elmenének,</l>
					<l>Szép nyereséget vitézek nyerének,</l>
					<l>Csak egy főlegént közülök vesztének.</l>
				</lg>
				<lg>
					<l>Ott vesze vitéz Bogacsevit Stepán.</l>
					<l>Nagy vígan vala jó Losonczi István,</l>
					<l>Vég Temesvárba sok fejeket hozván,</l>
					<l>Jelös foglyokat ő előtte hajtván.</l>
				</lg>
				<lg>
					<l>Nagy vígan láttya köznép az várasban</l>
					<l>Vannak Istennek nagy hálaadásban,</l>
					<l>Vitéz éltéjért nagy imádkozásban,</l>
					<l>Éltesse, tarcsa soká ez világban.</l>
				</lg>
				<lg>
					<l>Császár Szulimán hallá országában,</l>
					<l>Hogy János királ fia búdosóban,</l>
					<l>Ő végházai némöt hatalmába,</l>
					<l>Ő birtoka mind volna foglalásba.</l>
				</lg>
				<lg>
					<l>Szulimán azon igen megbúsula,</l>
					<l>Az beglerbéköt hamar elbocsátá,</l>
					<l>Rajta lött bosszút hogy megtorlanája,</l>
					<l>Hatvanezeren beglerbék indula.</l>
				</lg>
				<lg>
					<l>Csakhamar nagy szép házakat ő megvőn,</l>
					<l>Becse, Becskereke ő kezében lőn,</l>
					<l>Sok apró várral Csanád kezében lőn,</l>
					<l>Lippában szálla, ott nagy öröme lőn.</l>
				</lg>
				<lg>
					<l>Onnat siete vég Temesvár alá,</l>
					<l>Vitéz Losonczi vígan várja vala,</l>
					<l>Már arról néki fogadása vala,</l>
					<l>Hogy Temesvárba nagy híven szolgálna.</l>
				</lg>
				<lg>
					<l>Megszállá, tizenkét napig vítatá,</l>
					<l>Beglerbék akkor semmit nem kaphata,</l>
					<l>Mert jó Losonczi vitézkedik vala,</l>
					<l>Minden nap harcon ő kopját tör vala.</l>
				</lg>
				<lg>
					<l>Erről bővebben krónikámban írtam,</l>
					<l>Vitésségéről többet beléraktam,</l>
					<l>De hogy halálát néki megírhassam,</l>
					<l>Summa szerént csak ezeket mast írtam.</l>
				</lg>
				<lg>
					<l>Siet beglerbék, onnat el-kiszálla,</l>
					<l>Losonczi miatt mert nagy szégyent valla,</l>
					<l>Sok fővitéze néki ott elhulla.</l>
					<l>Vitéz Losonczi utánna indula.</l>
				</lg>
				<lg>
					<l>Tőn sok harcolást az begler népével,</l>
					<l>Mind harmadnapig ő jó vitézivel,</l>
					<l>De nem járhata ott sok nyereségvel,</l>
					<l>Onnat eltére Fellakra népével.</l>
				</lg>
				<lg>
					<l>Elöljáróban száguldót bocsáta,</l>
					<l>Az derék sereg utánna indula,</l>
					<l>Fellakot akkor Kaidáz aga bírja,</l>
					<l>Aga megérté, lovára fordula.</l>
				</lg>
				<lg>
					<l>Még az derekát ő nem láttya vala,</l>
					<l>Az száguldóra öklelni akara,</l>
					<l>Derék sereget mihelen meglátá,</l>
					<l>Ott hátat ada, vár felé fut vala.</l>
				</lg>
				<lg>
					<l>Eszt jó Losonczi látá, nem múlata,</l>
					<l>Ugyan inokban emölcsőre juta,</l>
					<l>Viadalt kezde, sokat elhullata,</l>
					<l>Lakot megvevé, foglyokat fogata.</l>
				</lg>
				<lg>
					<l>Sok gazdagsággal Kaidáz aga vala,</l>
					<l>Ki Losonczinak fogllyá esött vala,</l>
					<l>Kit Temesvárba soká tartott vala,</l>
					<l>Jó hírt, jó nevet akkor es nyert vala.</l>
				</lg>
				<lg>
					<l>Idő elmúlván egy gyűlést tétete</l>
					<l>Ferdinánd királ, Pozsomba hirdete,</l>
					<l>Az magyar urak minden hogy ott lenne,</l>
					<l>Ország javáról mindent jót végezne.</l>
				</lg>
				<lg>
					<l>El-felgyőlének az Szent Mátyás napra,</l>
					<l>Ők ott választák ország oltalmára</l>
					<l>Bátori Andrást erdéli vajdaságra,</l>
					<l>Losonczi Istvánt temesi ispánságra.</l>
				</lg>
				<lg>
					<l>Nagy fogadások lőnek tiköztetök</l>
					<l>Urak, hogy egymást ti megsegéllitök,</l>
					<l>Hogyha ellenség jönne keröletök,</l>
					<l>Halálig egyött halnátok, élnétök.</l>
				</lg>
				<lg>
					<l>Sőt az királ is szép szót mondott vala,</l>
					<l>Hogy igyetökben mellétök állana</l>
					<l>Személye szerént, vagy fia támadna,</l>
					<l>Egyött véletök élni, halni akarna.</l>
				</lg>
				<lg>
					<l>Igen nagy gondba jó Losonczi esék,</l>
					<l>Kétségös vala, hogy megsegéllenék,</l>
					<l>De az királtúl igen megfélemlék,</l>
					<l>Tisztöt felvenni ő készerítteték.</l>
				</lg>
				<lg>
					<l>Jó hit alatt ott királnak fogadá,</l>
					<l>Őfelségének hogy híven szolgálna,</l>
					<l>De családinak lenne ő tútora,</l>
					<l>Királ ő magát mindenbe ajánlá.</l>
				</lg>
				<lg>
					<l>Siet készülni az vég Temesvárba,</l>
					<l>Asszon társátúl az Csejte várába</l>
					<l>Szép gyermekitől búcsúzik búába</l>
					<l>Többé nem láttya, gondolja magába.</l>
				</lg>
				<lg>
					<l>Sok ohítások lőnek barátitúl,</l>
					<l>Török Ferenctől, jó tiszttartóitúl,</l>
					<l>Az jó Prínitől és Ország Kristóftúl,</l>
					<l>Végbúcsút vészön, mint jó fiaitúl.</l>
				</lg>
				<lg>
					<l>Készületivel méne ispánságba,</l>
					<l>Temesváriak várják vigasságba,</l>
					<l>Miként attyokat nagy hálaadásba,</l>
					<l>Őtet üdvezlik sok jó szerencsába.</l>
				</lg>
				<lg>
					<l>Vala beglerbék császár haragjába,</l>
					<l>Hogy Temesvárat elhatta utában,</l>
					<l>Uluma béköt veszni jó Lippába,</l>
					<l>Semmié tevé ő tiszttartásába.</l>
				</lg>
				<lg>
					<l>Ottan szólítá császár főtanácsát,</l>
					<l>Császári képét, az nagy Amhát basát,</l>
					<l>Megfenyegeté haraggal az basát,</l>
					<l>Némöt királyon megállya bosszúját.</l>
				</lg>
				<lg>
					<l>“Magyarországra siess nagy hadamval,</l>
					<l>Vég Temesvárat szállyad hatalmamval,</l>
					<l>Nékem megvegyed sok szép álgyúimval,</l>
					<l>Semmit ne gondolj népembéli kárval.</l>
				</lg>
				<lg>
					<l>Onnat másfelől Havaselbe, Moldvába,</l>
					<l>Készön légyenek vitézim dolgokba,</l>
					<l>Az királ hada az Erdélyországba,</l>
					<l>Hogyha lennének reád indulatba,</l>
				</lg>
				<lg>
					<l>Derék táborral össenek Erdélbe,</l>
					<l>Semmi félelmed nem lészen igyedbe.</l>
					<l>Kéncses Budáról harmad készületbe,</l>
					<l>Várakat szeggyen Ali basa Felföldbe.</l>
				</lg>
				<lg>
					<l>Onnat sem lészen félelmed igyedbe,</l>
					<l>Losonczi fejét vagy magát előmbe</l>
					<l>Néköm iktassad, lássam örömembe,</l>
					<l>Jó Magyarország légyen mind kezembe.”</l>
				</lg>
				<lg>
					<l>Eszt hallván basa, főhajtván kiméne,</l>
					<l>Az főbasákkal mind egybe beszéle,</l>
					<l>Vélök egyembe meg császárhoz méne,</l>
					<l>Az beglerbéknek ő kegyelmet nyere.</l>
				</lg>
				<lg>
					<l>véle egyembe Amhát felkészüle,</l>
					<l>Szancsák és vajda sok vala ővéle,</l>
					<l>Százhatvanezeren basa elerede,</l>
					<l>Száz taraszk, tizenhat faltörő véle.</l>
				</lg>
				<lg>
					<l>Juta, az puszta Somlyónál megszálla,</l>
					<l>Onnat száguldót vég Temesvár alá</l>
					<l>Szent Iván napján pénteken bocsáta,</l>
					<l>Vitéz Losonczi akkort hon nem vala.</l>
				</lg>
				<lg>
					<l>Temesvár dolgát kívöl futja vala,</l>
					<l>Ő jószágából mindent takar vala,</l>
					<l>Basa ott voltát immár tudgya vala,</l>
					<l>Ő éltét soká nem remélli vala.</l>
				</lg>
				<lg>
					<l>Azon pénteken csak negyedmagával</l>
					<l>Ő bészalada nagy szerencsájával,</l>
					<l>Az hősek lőnek oly nagy vigaságval,</l>
					<l>Losonczi bisztat mindent bátorságval.</l>
				</lg>
				<lg>
					<l>Jó vitézeket mind egybe hívatá,</l>
					<l>Minden nemzetöt ő előszóllítá,</l>
					<l>Az váras népét es előszóllítá,</l>
					<l>Nagy erős hittel nékik aszt fogadá:</l>
				</lg>
				<lg>
					<l>Nem szánja vélök az önnün halálát,</l>
					<l>Minden kéncsének nékik kiosztását,</l>
					<l>Holtig szolgálja az ő szép hazáját,</l>
					<l>Jó szolgáinak ígéri jószágát.</l>
				</lg>
				<lg>
					<l>Ott az vitézök nagy örömbe lőnek,</l>
					<l>És nagy jó kedvvel ők es esküének,</l>
					<l>Tisztösségökre ott veszni mernének,</l>
					<l>Keresztyénségért halált szenvednének.</l>
				</lg>
				<lg>
					<l>Polgárok es mind megesküttek vala.</l>
					<l>Losonczi István ötszáz lóval vala,</l>
					<l>Vitéz Kis Kampó kétszáz lóval vala,</l>
					<l>Serédi Györgynek száz lovagja vala,</l>
				</lg>
				<lg>
					<l>Príni Gábrielé száz lovag vala,</l>
					<l>Az Forgács Simon hatvan lóval vala,</l>
					<l>Dom Gáspár háromszáz spanyollal vala,</l>
					<l>Háromszáz cse drabant, némöt csak száz vala.</l>
				</lg>
				<lg>
					<l>Vélök háromszáz magyar drabant vala,</l>
					<l>Ott az várasból harmadfélszáz vala,</l>
					<l>Mind az kösséggel harmadfélezör vala,</l>
					<l>Vitéz Losonczi bisztatásba vala.</l>
				</lg>
				<lg>
					<l>Gyorsan másodnap harcolók jövének,</l>
					<l>Temesvár alatt jargalni kezdének,</l>
					<l>Vitézök sokan fő lóra ülének,</l>
					<l>Jó Losonczival gyorsan kiütének.</l>
				</lg>
				<lg>
					<l>Nám, ez úrfiú bátor vitéz vala,</l>
					<l>Mindenütt elöl ő kopját tör vala,</l>
					<l>Vitéz Kis Kampó es ott véle vala,</l>
					<l>Az úrfi mellett ő kopját tör vala.</l>
				</lg>
				<lg>
					<l>Akkor az harcon sok főterek vesze,</l>
					<l>Sok szegén legén vitésségét jelönté,</l>
					<l>Ifjú Sulyok István közülök ott vesze,</l>
					<l>Vitéz Losonczi vígan meg bétére.</l>
				</lg>
				<lg>
					<l>Csakhamar juta negyednap az basa</l>
					<l>Temesvár alá, az császárnak hada</l>
					<l>Ulicia mezőn táborát járatá,</l>
					<l>Sáncokat hánya, álgyút igazgata.</l>
				</lg>
				<lg>
					<l>Ím az Temesvár Temes vízben vagyon,</l>
					<l>Az víz körüle nagy folyásba vagyon,</l>
					<l>Napkelet felől Sziget váras vagyon,</l>
					<l>Az felszél felől derék várad vagyon.</l>
				</lg>
				<lg>
					<l>Oly szép árokkal kerítése vagyon,</l>
					<l>Három kapuja az várasnak vagyon,</l>
					<l>És két bástyája földből rakott vagyon,</l>
					<l>Vár, váras között egy szép vízvár vagyon.</l>
				</lg>
				<lg>
					<l>No, ott dél felől Ulicia mezeje,</l>
					<l>Hogy kin megszállott az császár ereje,</l>
					<l>Rettenetesen onnat kezdék lőnie,</l>
					<l>Temesvár falát igen töretnie.</l>
				</lg>
				<lg>
					<l>Eltörék onnat mind az főházakat,</l>
					<l>Földenig ronták az nagy kőfalokat</l>
					<l>Várból felgyújták Szigetben házakat,</l>
					<l>Abban es vínek terekek álgyúkat.</l>
				</lg>
				<lg>
					<l>Töretni kezdék onnat is az várat,</l>
					<l>Véle egyetembe földből rakott bástyát</l>
					<l>Abban őrizni hatták jó Don Gáspárt,</l>
					<l>Erősen ronták várat és az bástyát.</l>
				</lg>
				<lg>
					<l>Eszt az terekek ostromlani kezdék,</l>
					<l>Vitéz Don Gáspár igen emberködék,</l>
					<l>Jó spaniolok mind vitézködének,</l>
					<l>Ott lőn elveszte nikápoli béknek.</l>
				</lg>
				<lg>
					<l>Móggya Don Gáspár szernyű halálának:</l>
					<l>Mikor terekek onnat tágulának,</l>
					<l>Méne törésére fel az bástyának,</l>
					<l>Derekát általlövék Don Gáspárnak.</l>
				</lg>
				<lg>
					<l>Ezen vitézök sokan bánkódának.</l>
					<l>Halála ott lőn oly nagy sok pogánnak,</l>
					<l>Kin az terekek igen ohajtának.</l>
					<l>Pora elfogya az Amhát basának.</l>
				</lg>
				<lg>
					<l>Sok porral juta natúljai basa,</l>
					<l>Nagy sok éléssel, csak ezör lovagja.</l>
					<l>Sebesi hősek kimentek csatára,</l>
					<l>Egy falka tereket hányának szablyára.</l>
				</lg>
				<lg>
					<l>Vitéz Losonczi mikor aszt megérté,</l>
					<l>Hogy segítsége sohonnat nem lenne,</l>
					<l>Porral, éléssel ő nem sokat érne,</l>
					<l>Hópénszt az népnek nem tud honnat venne,</l>
				</lg>
				<lg>
					<l>Az ő kölcsége már elfogyott vala,</l>
					<l>Az egész hadnak kiosztotta vala.</l>
					<l>Titkos deákját szóllította vala,</l>
					<l>Il tanúságot néki adott vala:</l>
				</lg>
				<lg>
					<l>“Reá úgy gondolj fiam István deák,</l>
					<l>Ez Temesvárból ím én kibocsátlak,</l>
					<l>Én parancsolok minden tiszttartómnak,</l>
					<l>Kéncsöm, jószágom zálagban hánnyanak.</l>
				</lg>
				<lg>
					<l>Engem kölcségvel, néppel értessetök,</l>
					<l>Mert Isten után bízom csak bennetök,</l>
					<l>Testamentomom, ím, adom tinéktök,</l>
					<l>Benne megvagyon, mint cseleködgyetök.”</l>
				</lg>
				<lg>
					<l>Csuda szerencsén István el-kijöve,</l>
					<l>Az tiszttartókkal kölcségöt béküldé,</l>
					<l>Zsoldot hirdetvén, szép falka nép gyűle.</l>
					<l>Varkucs Tamás es szép népet ereszte,</l>
				</lg>
				<lg>
					<l>Sőt az szegedi Tót Mihál felgyűlt volt,</l>
					<l>Négy vagy ötszázan Temesvár felé ment volt,</l>
					<l>Terekek miatt népét vesztötte volt,</l>
					<l>Sebben kevesen onnat szaladott volt.</l>
				</lg>
				<lg>
					<l>Csalatságát megérték Tót Mihálnak,</l>
					<l>Az segéllő nép ott meghasonlának,</l>
					<l>Maros révétől mind hátraoszlának,</l>
					<l>Jó Losonczinak azzal bút adának.</l>
				</lg>
				<lg>
					<l>Ez idő közbe naponként vítatá</l>
					<l>Temesvár falát basa, úgy rontatá,</l>
					<l>Három oldala mind földenig romla,</l>
					<l>Csak nagy kapuban Losonczi marada.</l>
				</lg>
				<lg>
					<l>Sok ezör terekök ostromokon vesze,</l>
					<l>Az vitézekkel úrfi megepede,</l>
					<l>Élés béven nincs, vannak nagy éhségbe,</l>
					<l>Nincs reménségök sohonnét igyökbe.</l>
				</lg>
				<lg>
					<l>Sőt az Istennek lelkét ajánlotta,</l>
					<l>Irgalmasságát csak őnéki várta,</l>
					<l>Az vitézeket ily szókkal bisztatta:</l>
					<l>Jutalma annak lészön mennyországba.</l>
				</lg>
				<lg>
					<l>Immár Szent Jakab napjára jutának,</l>
					<l>Harminckettőd nap vala várvívásnak,</l>
					<l>Basa készíté népit végostromnak,</l>
					<l>Avagy megveszik, vagy mind ott elhullnak.</l>
				</lg>
				<lg>
					<l>Tőnek nagy zengést, megsivalkodának,</l>
					<l>Rettenetesen menének vízvárnak,</l>
					<l>Ott es terekek sokan elhullának,</l>
					<l>Nagy viadalval vízvárba szállának.</l>
				</lg>
				<lg>
					<l>Sívás, nagy rívás vala az várasba,</l>
					<l>Vitézök vannak várba ohításba,</l>
					<l>Senki nem mehet várból az várasba,</l>
					<l>Mindkét fél vagyon csak terek markába.</l>
				</lg>
				<lg>
					<l>Ezen Losonczi meg sem rettent vala,</l>
					<l>Egynéhány ezör terekben elhulla.</l>
					<l>Az Amhát basa szót béadott vala</l>
					<l>Az császár hitit úrfinak ajánlá.</l>
				</lg>
				<lg>
					<l>Basák, szancsákok hitöket ajánlá,</l>
					<l>Csak Temesvárat császárnak megadná,</l>
					<l>Az vitézekkel ott ő meg nem halna,</l>
					<l>Minden sereggel békével bocsátná.</l>
				</lg>
				<lg>
					<l>Az jó Losonczi arra mégsem hajla,</l>
					<l>Spaniol, némöt, magyar néki szóla,</l>
					<l>Az várasból es béizentek vala,</l>
					<l>Nagy szép szavokkal azon kérik vala:</l>
				</lg>
				<lg>
					<l>“Siess megadni ez megromlott várat,</l>
					<l>Ne veszess itt el sok nyomorultakat,</l>
					<l>Vélönk egyembe vitézi magadat,</l>
					<l>Elég tisztösségben látod halatunkat.”</l>
				</lg>
				<lg>
					<l>Tőn nagy ohítást úrfi, gondban esék,</l>
					<l>Mint az kösségnek régön megeskövék,</l>
					<l>Hogy híven együtt halnának, élnének,</l>
					<l>Közakarattal várat megígérék.</l>
				</lg>
				<lg>
					<l>Immár Losonczi a vég Temesvárba</l>
					<l>Hétezer golyóbist rakott rakásba,</l>
					<l>Kit az terekek lőttek bé az várba,</l>
					<l>Népével szorult csak az nagy kapuba.</l>
				</lg>
				<lg>
					<l>Az várasiak vannak könyörgésbe,</l>
					<l>Úrfi ne légyen aznap kimenésbe,</l>
					<l>Mert ők nem készök rakodva szekérbe,</l>
					<l>Ők készök lésznek reggel elmenésbe.</l>
				</lg>
				<lg>
					<l>Nám, az vitézök úgy szorgalmasztattyák</l>
					<l>Aznap mentöket hogy el ne halaszják,</l>
					<l>Ha elhalasztják, bizon azt megbánnyák,</l>
					<l>Az terek dolgát mert sokan jól tudják.</l>
				</lg>
				<lg>
					<l>Vitéz Losonczi az kösségöt száná,</l>
					<l>Nékik megeskött, vélök élne, halna,</l>
					<l>Reggerre hagyá, hogy vélök indulna,</l>
					<l>Éjjel készölne, minden készen várna.</l>
				</lg>
				<lg>
					<l>Sőt az kimenést így rendölé, hagyá,</l>
					<l>Az váras népét előtte bocsátná,</l>
					<l>Ő szekereit két renddel bocsátná,</l>
					<l>Az szekerek köszt népével indulna.</l>
				</lg>
				<lg>
					<l>Derék gyalogok mind utól menének,</l>
					<l>Reggel fő lóra vitézök ülének,</l>
					<l>Az úr iffjai felöltösztetének,</l>
					<l>Várból várasba úgy szépen menének.</l>
				</lg>
				<lg>
					<l>Ötvenezere az császár hadának,</l>
					<l>Kívöl lovon ül Prajko kapujának,</l>
					<l>Egy szekérutat hattak Losonczinak,</l>
					<l>Szájok tátva áll, mint éh farkasoknak.</l>
				</lg>
				<lg>
					<l>Tőn indulatot kapun várasi nép,</l>
					<l>Azt ott bal kézre állatá terek nép,</l>
					<l>Szekereket bocsátá az lovag nép,</l>
					<l>Azt jobb kézre állatá az pogán nép.</l>
				</lg>
				<lg>
					<l>Jó Losonczi az kapun hogy kijuta,</l>
					<l>Beglerbék Kászonval ottan közből fogá,</l>
					<l>Mint két kőfal között vélök indula.</l>
					<l>Az ő gyalogja kapun hogy kijuta,</l>
				</lg>
				<lg>
					<l>No, az terekek szorítani kezdék,</l>
					<l>Iffját népének ragadozni kezdék:</l>
					<l>Jó Losonczinak hamar megjelenték,</l>
					<l>Önnön apródgyát, Tomorit elnyerék.</l>
				</lg>
				<lg>
					<l>Ottan az úrfi veszedelmét érté,</l>
					<l>Ő vitézinek felszóval üvölté:</l>
					<l>“Az terek hiti láttyuk itt elveszte,</l>
					<l>De vitéz módra légyen fejünk veszte!”</l>
				</lg>
				<lg>
					<l>Dob és trombiták zengeni kezdének,</l>
					<l>Magyar vitézök mind fegyvert vevének,</l>
					<l>Az terekekvel viadalt kezdének,</l>
					<l>Sűrű terek köszt hamar elveszének.</l>
				</lg>
				<lg>
					<l>Csuda vakmerő jó Losonczi vala,</l>
					<l>Mindenekelőtt hegyes tört ragada,</l>
					<l>Ő egy szancsákot ott általnyársola,</l>
					<l>Hamar két sebben ő fogllyá akada.</l>
				</lg>
				<lg>
					<l>Ám egy szancsáknak fogságában esék,</l>
					<l>Annak sátorában mikor viteték,</l>
					<l>Amhát basának tuttára adaték,</l>
					<l>Az sebös vitéz eleibe viteték.</l>
				</lg>
				<lg>
					<l>Nagy haragjában kezdé feddenie:</l>
					<l>Mire császárnak nem akart engednie?</l>
					<l>Erejét vélte semminek lennie.</l>
					<l>“Sok vitézét, eb, erüléd vesznie!”</l>
				</lg>
				<lg>
					<l>Eszt mongya úrfi: “Eb az ti hitetök,</l>
					<l>Császárral, basák, békök hitetlenök,</l>
					<l>Ha tuttam volna, oly ebek legyetök,</l>
					<l>Sokkal több lött volna itt elvesztetök.”</l>
				</lg>
				<lg>
					<l>No, basa szóla: “Hitetlenök ti vattok,</l>
					<l>Uluma béknek mind hitöt attatok,</l>
					<l>Másfelől utába rátámattatok,</l>
					<l>Itt azért ebek, kelle maradnotok.”</l>
				</lg>
				<lg>
					<l>De lám, az basa inte, félön vivék,</l>
					<l>Nemes vitéznek ottan fejét vevék,</l>
					<l>Fejét megnyúzák, szalmával megtölték,</l>
					<l>Egy ház oromra az csontját feltevék.</l>
				</lg>
				<lg>
					<l>Úrfiú testét basa temetteté,</l>
					<l>Nagy kéncsnél feljebb báná és könyvezé,</l>
					<l>Hogy elevent császárnak nem küldheté,</l>
					<l>Mert két seb miatt nem élne, megérté.</l>
				</lg>
				<lg>
					<l>Vivék az bőrét hatalmas császárnak,</l>
					<l>Nagy hálát ada császár nagy Allának.</l>
					<l>Az több vitézök ott mind elhullának,</l>
					<l>Kik meghalának, kiket elfogának.</l>
				</lg>
				<lg>
					<l>Megszámlálásra hagyom Úristennek</l>
					<l>Vég Temesvárba kik ott rekkenének,</l>
					<l>De vitézökben számost megnevezek,</l>
					<l>Illik örökké, hogy dicsírtessenek.</l>
				</lg>
				<lg>
					<l>Jelös fővitéz az Kis Kampó vala,</l>
					<l>Ő keresztneve Alonso Perez vala,</l>
					<l>Saianedrai neve Pétör vala,</l>
					<l>Ő vitésségét sok csudálja vala.</l>
				</lg>
				<lg>
					<l>Nám, jó Losonczi hogy fegyvert vött vala,</l>
					<l>Vitéz Kis Kampó fegyverét ragadá,</l>
					<l>Inte Losonczi, egyet ott levága,</l>
					<l>Körösbe szökék, ott lőn ő halála.</l>
				</lg>
				<lg>
					<l>Lőn az vár előtt nagy szörnyű halála,</l>
					<l>Vitéz Battyáni Farkasnak nagy kénja,</l>
					<l>Ki Temesvárba viceispán vala,</l>
					<l>Térdben két lábát elvagdalták vala.</l>
				</lg>
				<lg>
					<l>Várasbélieknek könyörög vala,</l>
					<l>Hogy általlőjék, mert nagy kínt vall vala,</l>
					<l>Estig kínlódék, fejét vötték vala.</l>
					<l>Vitéz Don Gáspár bástyán veszött vala.</l>
				</lg>
				<lg>
					<l>Vesze porkoláb Sövénházi Ferenc,</l>
					<l>Az Csefi Ferenc és az Deli Ferenc,</l>
					<l>Jó Macsóiai Ferenc, Horvát Ferenc,</l>
					<l>Főhadnagy Milák, jó Haraszti Ferenc.</l>
				</lg>
				<lg>
					<l>Vesze jó Deli Balázs és Rácz Farkas,</l>
					<l>Az Deli Dömjén és Arpasitt Farkas,</l>
					<l>Prestiochi Lukács és Pattantyús Balázs,</l>
					<l>Az Nagy Vitális, vesze Kolbász Farkas.</l>
				</lg>
				<lg>
					<l>Vesze egy vitéz, az jó Forgács Simon,</l>
					<l>Ki vitésségét látták ott az harcon,</l>
					<l>Benkuit Gergely és az Bradi Márton,</l>
					<l>Vesze Nagy Egyöd és Kenézi Márton.</l>
				</lg>
				<lg>
					<l>Vesze Nagy Gergely, Kis Kampó hadnagya,</l>
					<l>Jó Gergely vajda, és az Miklós vajda,</l>
					<l>Újszászi Sándor, jó Príni hadnagya,</l>
					<l>Az kis Tomori, vesze Zoltán Józsa.</l>
				</lg>
				<lg>
					<l>Vesze sebesi Nagy Pétör, Pitár Pétör,</l>
					<l>Jó Vas Benedök és Farkasit Pétör,</l>
					<l>Az Szabari Benedök, Boli Pétör,</l>
					<l>Az Sáfrán László, némöt monstramestör.</l>
				</lg>
				<lg>
					<l>Vesze Chlinchit György, Bornemissza János,</l>
					<l>Vesze Horvát György, jó Szörény János,</l>
					<l>Vesze Párnás György, jó Fekete János,</l>
					<l>Az Moga Bálint, vesze Moga János.</l>
				</lg>
				<lg>
					<l>Vesze Ábránfi Imre, Rucitt János,</l>
					<l>Alia Imre, jó Margai Miklós,</l>
					<l>Az Tasi László és az Tasi Miklós,</l>
					<l>Jó Móré László, az Komornik Miklós.</l>
				</lg>
				<lg>
					<l>Vesze Rácz István, ifjú Sulyok István,</l>
					<l>Kázméri István, az jó Köchör István,</l>
					<l>Guczit Bertalan, Becskereki Fábján,</l>
					<l>Az Pétör ispán, Mendoza kapitán.</l>
				</lg>
				<lg>
					<l>Vesze Újheli Pál és Váli Mihál,</l>
					<l>Zsámbokréti Miklós, Kendörösi Mihál,</l>
					<l>Jó Korlát Imre és Eszéki Mihály,</l>
					<l>Az Lengyel Pétör, Széni Márton, Nagy Pál.</l>
				</lg>
				<lg>
					<l>Vesze Csomboli Miklós, Párnás Lukács,</l>
					<l>Bicskei Benedök, Pattantyús Tamás,</l>
					<l>Az Tabdi Antal és az Ördög Balázs,</l>
					<l>Vesze körösudvarheli Nagy Máté.</l>
				</lg>
				<lg>
					<l>Vesze Barbél Máté, Szentjánosi Mihál,</l>
					<l>Az Kevél Ferenc, Székölszéki Mihál,</l>
					<l>Jó Bódog Ferenc és Balika Mihál,</l>
					<l>Fekete Gergely, Fekete Boldizsár.</l>
				</lg>
				<lg>
					<l>Vesze Apros Pétör és az Glesán János,</l>
					<l>Gorbai Amborus és az Móré János,</l>
					<l>Az Borbás ispán és az István ispán,</l>
					<l>Az Lengyel Pétör, jó Körti Bertalan.</l>
				</lg>
				<lg>
					<l>Vala öröme az Amhát basának,</l>
					<l>Véle egyemben az császár hadának,</l>
					<l>Ott mind fejenként Allát kiáltának.</l>
					<l>Ez nyereségön nagy hálát adának.</l>
				</lg>
				<lg>
					<l>Várasi népet esmét bészállaták,</l>
					<l>Örökségében mindent bocsátának,</l>
					<l>Szabadságokban mindent megtartának,</l>
					<l>Tisztöt ott adák az Kászon basának.</l>
				</lg>
				<lg>
					<l>Csudáját király, hogy hallotta vala,</l>
					<l>Jó Losonczinak vesztét szánja vala,</l>
					<l>Igyében hogy meg nem segélhette vala,</l>
					<l>Mert békesség dolgát akkor futtya vala.</l>
				</lg>
				<lg>
					<l>Ezen Baptista, Bátori Andrásval</l>
					<l>Igen bánkódék sok könyhullatásval,</l>
					<l>Hogy segétségvel nem lehete hadával,</l>
					<l>Mert ellensége Moldvában lőn nagy hadval.</l>
				</lg>
				<lg>
					<l>Mongyam az Pökri Annának csudáját,</l>
					<l>Vitéz Losonczi szép társa sírását,</l>
					<l>Öt árvájával özveggyé marattát,</l>
					<l>Mikort megérté urának halálát.</l>
				</lg>
				<lg>
					<l>Csak ámélkodék, magát lebocsátá,</l>
					<l>Keserűségvel ő urát siratá,</l>
					<l>Ő szép gyermökit sírva apolgatá,</l>
					<l>Olymint ő magát ott halni bocsátá.</l>
				</lg>
				<lg>
					<l>Az Ország Kristóf két hajadon hugával,</l>
					<l>Príni Gábrielnek szép mátkájával,</l>
					<l>Terek Ferencnek es szép mátkájával,</l>
					<l>Ország Lászlónak megmaradékival.</l>
				</lg>
				<lg>
					<l>Sok könnyhullással ők sirattyák vala,</l>
					<l>Mint édesattyokat ohíttyák vala,</l>
					<l>Úrnak két szép leánmagzattya vala,</l>
					<l>Édösattyokat ők kesergik vala.</l>
				</lg>
				<lg>
					<l>Sok jó adassék felségös királnak,</l>
					<l>Szolgálattyáért vitéz Losonczinak,</l>
					<l>Minden várait engedé leáninak,</l>
					<l>Fiakká tevé ő sok jószáginak.</l>
				</lg>
				<lg>
					<l>Óh, mely szertelen hallyák kesergését,</l>
					<l>Az jó asszonnak csuda vesződését,</l>
					<l>Ő nem ohíttya világban élését,</l>
					<l>Mert elvesztötte édös szeretőjét.</l>
				</lg>
				<lg>
					<l>Vigasság nem kell már semmi dolgában,</l>
					<l>Ő béöltözék az fekete gyászban,</l>
					<l>Szép gyermekivel holtig nagy siramba,</l>
					<l>Jó hív szolgái azon színű gyászban.</l>
				</lg>
				<lg>
					<l>Jó Losonczinak halálát ohítja</l>
					<l>Príni Gábriel, egy fogadott fia,</l>
					<l>Jó Terek Ferenc, más fogadott fia,</l>
					<l>Sok jó barátja őtet szánnya-bánnya.</l>
				</lg>
				<lg>
					<l>Ő elveszésén sok úr szomorodék,</l>
					<l>Mert jószágokban sok elpusztíttaték,</l>
					<l>Ő családjokval búdosóban esék,</l>
					<l>Tisza két fele terek kézbe esék.</l>
				</lg>
				<lg>
					<l>Ez Magyarország, sok nemes nemzetség,</l>
					<l>Halálát száná-báná szegén kösség,</l>
					<l>Rác, oláh, cseh, tót, sok magyar nemzetség,</l>
					<l>Egész Erdélség, spanyol, némötség.</l>
				</lg>
				<lg>
					<l>De már láttyátok magyarok kik vattok,</l>
					<l>Hogy Temesvár volt csak jelös kaputok,</l>
					<l>Segétségére fel sem támadátok,</l>
					<l>Hogy elvesztétök, ládd-e mint romlátok.</l>
				</lg>
				<lg>
					<l>Jó Losonczinak vitésségét tuttátok,</l>
					<l>Mire hogy Temesvárba bocsátátok.</l>
					<l>Néktök volt volna kívöl bisztatótok,</l>
					<l>Ki nálunk volna mast es Temesvártok.</l>
				</lg>
				<lg>
					<l>Derék krónikában én nem olvastam</l>
					<l>Ily jelös úrfit, hírrel sem hallottam,</l>
					<l>Ily vitésséggel veszött volna végházban,</l>
					<l>Azért hogy méltó írnom krónikában.</l>
				</lg>
				<lg>
					<l>Immár magyarok mind széllel pillagtok,</l>
					<l>Hogyha lehetne már feltámadnátok,</l>
					<l>Még es jó hittel Istent imággyátok,</l>
					<l>Mert ha nem segél, majd elfogyatkoztok.</l>
				</lg>
				<lg>
					<l>Tinódi Sebestyén írá könyvében,</l>
					<l>Nagybódogasszon napján énökében,</l>
					<l>Mert jó Losonczit szánja ő szivében,</l>
					<l>Ezörötszázban és ötvenkettőben.</l>
				</lg>
				<p>FINIS</p>
			</div>
		</body>
	</text>
</TEI>