<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Gergei_00244_0001" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Árgirus históriája</title>
				<author>
					<persName>
						<surname>Gergei</surname>
						<forename>Albert</forename>
					</persName>
					<date from="1550" to="1600">1550-1600</date>
					<idno type="VIAF">12535735</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">5555</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Árgirus históriája</title>
					<author>
						<persName>
							<surname>Gergei</surname>
							<forename>Albert</forename>
						</persName>
						<idno type="VIAF">12535735</idno>
					</author>
					<relatedItem type="copyText">
						<bibl>
							<title>Régi magyar költők tára IX.</title>
							<date when="1990"/>
							<pubPlace>Budapest</pubPlace>
							<publisher>Akadémiai Kiadó</publisher>
							<respStmt>
								<resp>Editor</resp>
								<persName>
									<surname>Varjas</surname>
									<forename>Béla</forename>
								</persName>
								<persName>
									<surname>Horváth</surname>
									<forename>Iván</forename>
								</persName>
								<persName>
									<surname>Lévay</surname>
									<forename>Edit</forename>
								</persName>
								<persName>
									<surname>Orlovszky</surname>
									<forename>Géza</forename>
								</persName>
								<persName>
									<surname>Stoll</surname>
									<forename>Béla</forename>
								</persName>
								<persName>
									<surname>Szabó</surname>
									<forename>Géza</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2024-03-12">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Árgirus históriája</head>
				<p>NÓTA: Oly búval bánattal az Aeneas király, etc.</p>
				<lg>
					<l>Az tündérországról bőséggel olvastam</l>
					<l>Olasz krónikákból kit megfordítottam,</l>
					<l>És az olvasóknak mulatságul adtam,</l>
					<l>Magyar versek szerint énekben foglaltam.</l>
				</lg>
				<lg>
					<l>Lészen most beszédem ifjú Árgirusról,</l>
					<l>Acleton királynak kisebbik fiáról,</l>
					<l>Ő szeretőjéről, tündér szűz leányról,</l>
					<l>Fáradsága után ő vigasságáról.</l>
				</lg>
				<lg>
					<l>Bizonnyal országát én meg nem mondhatom</l>
					<l>Acleton királynak hol légyen, nem tudom,</l>
					<l>Az tündérországban volt kővára, tudom,</l>
					<l>Mint az krónikából értem és olvasom.</l>
				</lg>
				<lg>
					<l>Ékes tartománnyal az király bír vala,</l>
					<l>Szép fénylő kővára országában vala,</l>
					<l>Asszony felesége szép Medana vala,</l>
					<l>Három vitéz fia az királynak vala.</l>
				</lg>
				<lg>
					<l>Régi rakott kerte az királynak vala,</l>
					<l>Mely szép termő fákkal ékesítve vala,</l>
					<l>Drága szép folyóvíz kertében foly vala,</l>
					<l>Mellyel szép kőkerte ékesítve vala.</l>
				</lg>
				<lg>
					<l>Történék azonban kertében hogy járna,</l>
					<l>Egy szép virágos fát ott az kertben láta,</l>
					<l>Melyet ő ezelőtt még nem látott volna,</l>
					<l>Honnan hozták oda, ő azt kérdi vala.</l>
				</lg>
				<lg>
					<l>Virága mint ezüst, olyan színű vala,</l>
					<l>Az közepi pedig szép gyöngyszemmel rakva,</l>
					<l>Melynek az termését alig várja vala,</l>
					<l>Háromszor egy napon megvirágzik vala.</l>
				</lg>
				<lg>
					<l>Sietséggel király az kertészt hívatá,</l>
					<l>Kérdé, az almafát ki plántálta volna.</l>
					<l>Monda, hogy ő többé azt nem látta volna,</l>
					<l>Sőt annak szépségét ő is úgy csodálná.</l>
				</lg>
				<lg>
					<l>Gyönyörűségesen nappal az almafa</l>
					<l>Ezüst virágával úgy tündöklik vala,</l>
					<l>Étszaka nagy szépen érik meg almája,</l>
					<l>De reggelre fáján egy sem marad vala.</l>
				</lg>
				<lg>
					<l>Ezen az Acleton igen búsult vala,</l>
					<l>Másodszor is az fa megvirágzik vala,</l>
					<l>Gyöngyös virágjában sokat béhordata,</l>
					<l>Étszaka őrzőket az kertben bocsáta.</l>
				</lg>
				<lg>
					<l>Reggelt alig várja, az király felkele,</l>
					<l>Palota ablakán az kert felé néze,</l>
					<l>Az szép gyümölcsfának hát nincsen termése,</l>
					<l>Ő maga az kertben őrzőkhöz béméne.</l>
				</lg>
				<lg>
					<l>Gyorsasággal siet az király hozzájok,</l>
					<l>De hát az fa alatt mind elaludtanak,</l>
					<l>Az király felkölté, kérdé, mit láttanak,</l>
					<l>Azok az királynak imígyen szólának:</l>
				</lg>
				<lg>
					<l>„Ért aranyalmákat fán szépeket láttunk,</l>
					<l>Egy kis szellőt fúni étszakán hallottunk,</l>
					<l>Mely miatt mindnyájan el kellett aludnunk,</l>
					<l>Mint egy fél megholtak, földre nyomattattunk.”</l>
				</lg>
				<lg>
					<l>Igen hamar király házában béméne,</l>
					<l>Nagy bánatnak magát mindjárást ereszte,</l>
					<l>Egy jövendőmondót hamar kerestete,</l>
					<l>Kinek az bús király ezképpen beszéle:</l>
				</lg>
				<lg>
					<l>„Mondd meg nékem, – úgy mond –, ezt az fát ki hozta,</l>
					<l>Akaratom ellen kertemben plántálta?</l>
					<l>Az ő szép termését kertemből elhordja,</l>
					<l>Mely miatt, ím látod, jutottam nagy búra.</l>
				</lg>
				<lg>
					<l>Ha nékem megmondod, várjad nagy jutalmát,</l>
					<l>Örömre fordítod az én bánatimat,</l>
					<l>Vészesz ottan tőlem sok ajándékokat,</l>
					<l>Tészek én tevéled ottan minden jókat.”</l>
				</lg>
				<lg>
					<l>Az jövendőmondó Philarenus vala,</l>
					<l>Ki ördöngösséggel oly igen bölcs vala,</l>
					<l>Harmad napot kére gondolkodására,</l>
					<l>Akkor szóról szóra néki megmondaná.</l>
				</lg>
				<lg>
					<l>Király megengedé, előle elméne,</l>
					<l>Harmad nap eltelvén az királyhoz jöve,</l>
					<l>Királyt fiaival házban együtt lelé,</l>
					<l>Philarenus így szól király beszédére.</l>
				</lg>
				<lg>
					<l>Monda: „Az termő fát azki oda hozta,</l>
					<l>Ugyanazon ember termését elhordja,</l>
					<l>Az tennen gyermeked néked megmondhatja,</l>
					<l>Azki fa termését megoltalmazhatja.</l>
				</lg>
				<lg>
					<l>Ennek ő kedvéért hozták ez fát ide,</l>
					<l>Az ő szép személyét kívánta látnia,</l>
					<l>De ez felségednek fordul nagy bánatra,</l>
					<l>Az te gyermekednek nagy bujdosására.”</l>
				</lg>
				<lg>
					<l>Philarenus ennél többet ott nem szóla,</l>
					<l>Szép ajándékokat király néki ada,</l>
					<l>Fa megvirágoznék, immár alig várja,</l>
					<l>Idő reá telvén fénylik szép virága.</l>
				</lg>
				<lg>
					<l>Szép vetett nyoszolyát tétete fa alá,</l>
					<l>Ő nagyobbik fiát őrizni bocsátá,</l>
					<l>Az szép nyoszolyában hanyatt fekszik vala,</l>
					<l>Az szép termő fára szemével néz vala.</l>
				</lg>
				<lg>
					<l>Látá, hogy az alma nagy szépen megérék,</l>
					<l>Álomhozó szellő azontól érkezék,</l>
					<l>Nagy nehéz álomtól szegény elnyomaték,</l>
					<l>Királytól aluva reggel találtaték.</l>
				</lg>
				<lg>
					<l>Középső fiát is elküldé próbára,</l>
					<l>Jövendőmondónak parancsolatjára,</l>
					<l>Hasonlatosképpen ez szintén úgy jára,</l>
					<l>Király megharagvék jövendőmondóra.</l>
				</lg>
				<lg>
					<l>Szegény Philarenust piacra viteté,</l>
					<l>Nagy hirtelenséggel fejét elütteté,</l>
					<l>Nem fog semmit az ő könyörgő beszéde,</l>
					<l>Nagy bánattal király házában béméne.</l>
				</lg>
				<lg>
					<l>Király felesége szép Medana vala,</l>
					<l>Kisebbik fiával béméne az ajtón,</l>
					<l>Királyt vigasztalja szép Medana asszony</l>
					<l>Kisebbik fiával, az szép Árgirussal.</l>
				</lg>
				<lg>
					<l>Tekintetes ifjú az Árgirus vala,</l>
					<l>Nagy ékes beszédű, szép termetű vala,</l>
					<l>Szép ékes erkölccsel felruházva vala,</l>
					<l>Kiért ez országban néki híre vala.</l>
				</lg>
				<lg>
					<l>Nagy kegyes beszéddel atyját vigasztalja:</l>
					<l>„Én szerelmes atyám – az királynak monda –,</l>
					<l>Egy szót szólnék, hogyha felséged nem bánná,</l>
					<l>És ha ráhajlanál én kívánságomra.</l>
				</lg>
				<lg>
					<l>Ím, látod, bátyáim meg nem őrizhették,</l>
					<l>Sem az őrizők is eszekben nem vették,</l>
					<l>Almalopót néked meg nem jelenthették,</l>
					<l>Felséged bánatját nem engesztelhették.</l>
				</lg>
				<lg>
					<l>Az jövendőmondót megöletéd, látom,</l>
					<l>Mely cselekedeted bizony igen bánom,</l>
					<l>Mert mit jövendölt volt, igaz lészen, tudom,</l>
					<l>Nékem jelentette ez étszaki álom.</l>
				</lg>
				<lg>
					<l>Én szerelmes atyám, hadd menjek el én is,</l>
					<l>Ha megőrizhetném, próbáljam meg én is,</l>
					<l>Az álomhozó szél ha reám támad is,</l>
					<l>Miként az több őrzők ha elaluszom is.”</l>
				</lg>
				<lg>
					<l>Az keserves király monda Árgirusnak:</l>
					<l>„Szerelmes szép fiam, az én bánatomnak</l>
					<l>Ne örülj oly igen én búsulásomnak,</l>
					<l>Ne légy oka, fiam, minden bánatimnak.</l>
				</lg>
				<lg>
					<l>Mert ha igaz lészen Philarenus szava,</l>
					<l>Bánatomra nékem ez dolog fordulna,</l>
					<l>Néked, édes fiam, sok bujdosásodra,</l>
					<l>Bár inkább az alma egyig vesszen oda.</l>
				</lg>
				<lg>
					<l>Mi vagyon énnékem, fiam, aranyalmám!</l>
					<l>Az almafát inkább jobb, hogy levágassam,</l>
					<l>Tűzrel mind tövestől, virágostól vessem,</l>
					<l>Hogynemmint ennél is inkább háborodjam.”</l>
				</lg>
				<lg>
					<l>„Megbocsáss, jó atyám – az ifjú így szóla –,</l>
					<l>Akaratod ellen elmégyek – azt monda –,</l>
					<l>Igaz lészen talán Philarenus szava,</l>
					<l>Noha te felséged őtet levágatta.”</l>
				</lg>
				<lg>
					<l>Akaratja ellen atyjának elméne,</l>
					<l>Az kertben hogy juta, az fa alá méne,</l>
					<l>Aranyas fegyverét letevé melléje,</l>
					<l>Gyenge vetett ágyra testét leereszté.</l>
				</lg>
				<lg>
					<l>Szép egyenes teste az ifjúnak vala,</l>
					<l>Idejének szintén virágjában vala,</l>
					<l>Úrfi módra termett vitézi járása,</l>
					<l>Minden dolgaiban mértékletes vala.</l>
				</lg>
				<lg>
					<l>Nem felette karcsú, közép ember vala,</l>
					<l>Kiterjedt, fejér, szép sima ő homloka,</l>
					<l>Két fekete szeme, szép piros orcája,</l>
					<l>Tekintetre méltó, kívánatos vala.</l>
				</lg>
				<lg>
					<l>Feküvén ágyában úgy könyörög vala,</l>
					<l>Két szép szemeivel az fára néz vala,</l>
					<l>Lassanként elhulla az fának virága,</l>
					<l>Az alma nőttön nő, szemeivel látja.</l>
				</lg>
				<lg>
					<l>Az almák megértek, s már fénylenek vala,</l>
					<l>Csak egyedül ifjú kertben fekszik vala,</l>
					<l>Az önnen testében ugyan retteg vala,</l>
					<l>Álomhozó széltől mert igen fél vala.</l>
				</lg>
				<lg>
					<l>Mint egy lassú szellő, olyan zúgást halla,</l>
					<l>Szép hat fejér hattyú az fára leszálla,</l>
					<l>Hetedik fejéhez nyoszolyára szálla,</l>
					<l>Melyen az királyfi igen rémült vala.</l>
				</lg>
				<lg>
					<l>Nagy lassan ő kezét akkoron kinyújtá,</l>
					<l>Fél lábát hattyúnak kezében szorítá.</l>
					<l>Hattyú megrázkódék, hata elszalada,</l>
					<l>Hetedik kezében ott marada fogva.</l>
				</lg>
				<lg>
					<l>Hallhatatlan dolog ím, attól lett vala,</l>
					<l>Mert emberi szóval az hattyú szól vala:</l>
					<l>„Ne siess, királyfi, az én halálomra,</l>
					<l>Mert nem jöttem, higgyed, tenéked károdra.”</l>
				</lg>
				<lg>
					<l>Másodszor az madár ő magát megrázá,</l>
					<l>Leányábrázatban magát változtatá,</l>
					<l>Melyen az királyfi álmélkodik vala,</l>
					<l>Az leány ily szóval őtet bátorítá:</l>
				</lg>
				<lg>
					<l>„Ne félj, szép szerelmem, királynak szép fia,</l>
					<l>Medana asszonynak szerelmes magzatja,</l>
					<l>Te vagy én szívemnek édes vídámsága,</l>
					<l>Lelkem nyugodalma, életem istápja.</l>
				</lg>
				<lg>
					<l>Nem plántáltam az fát atyádnak kedvéért,</l>
					<l>Mit haragszik tehát ennek terméséért?</l>
					<l>Szabad az embernek elvinni sajátját,</l>
					<l>Két kezével plántált fának szép almáját.</l>
				</lg>
				<lg>
					<l>Csak néked plántáltam, szerelmem, az szép fát,</l>
					<l>Csak tenéked szabad leszedni almáját.</l>
					<l>Ím, szemeddel látod tündérek királyát,</l>
					<l>Ha szereted, mostan néked adta magát.”</l>
				</lg>
				<lg>
					<l>Hallhatatlan, mely szép ez az leány vala,</l>
					<l>Nyelvével az ember azt meg nem mondhatja,</l>
					<l>Emberi kéz soha azt meg nem írhatja</l>
					<l>Az ő szép termetét mely drága szép vala.</l>
				</lg>
				<lg>
					<l>Juno, Pallas, Venus, Dido és Minerva</l>
					<l>Ezzel nem ér vala nimpháknak soksága,</l>
					<l>Sem az szép sibillák, sem éneklő musák,</l>
					<l>Ékes tekinteti mert mind felülmúlja.</l>
				</lg>
				<lg>
					<l>Aranyszínű haja földig terjedt vala,</l>
					<l>Étszaki időn is ugyan fénylik vala,</l>
					<l>Nyoszolya nagy részét árnyékával tartja,</l>
					<l>Fénylik gyenge testén testszínű ruhája.</l>
				</lg>
				<lg>
					<l>Termete szép karcsú, magas állapotja,</l>
					<l>Fejér az ő teste, mint hattyúnak tolla,</l>
					<l>Istenasszony módra termett ábrázatja,</l>
					<l>Gyenge, ékes, lassú zengedező szava.</l>
				</lg>
				<lg>
					<l>Ifjú felgerjedvén karját felemelé,</l>
					<l>Hozzája szorítván leányt megölelé,</l>
					<l>Kitől ő magát is leány nem kímélé,</l>
					<l>Mert ő is az ifjat igen megkedvelé.</l>
				</lg>
				<lg>
					<l>Gyönyörű csókokat ajakok nem unnak,</l>
					<l>Ölelgetésekkel karjok nem fáradnak,</l>
					<l>Nagy gyönyörűségben mind az ketten vannak,</l>
					<l>Így szóla királyfi ím, az szép leánynak:</l>
				</lg>
				<lg>
					<l>„Kegyes tekintetű én édes szerelmem,</l>
					<l>Víg kedvű, szép, vidám szívem, édes lelkem,</l>
					<l>Ennyi munkát tőled én hogy érdemlettem?</l>
					<l>Mit kívánsz én tőlem, én édes szerelmem?</l>
				</lg>
				<lg>
					<l>Nálad nélkül, higgyed nem lészen életem,</l>
					<l>El ne hagyjon engem kegyes voltod, kérem,</l>
					<l>Az halálra érted hogy ne vessem fejem,</l>
					<l>Ha személyem tetszik, légy én feleségem.”</l>
				</lg>
				<lg>
					<l>„Szívemnek virága – az leány is szóla –,</l>
					<l>Szép ékes rózsaszál, kit ajakam csókol,</l>
					<l>Szép fejér, gyenge test, kit kezem tapogat,</l>
					<l>Gyönyörű szép beszéd, kit két fülem hallgat,</l>
				</lg>
				<lg>
					<l>Mit tusakodjam már az szerelem ellen,</l>
					<l>Ha csak hozzád vagyon, szívem, minden kedvem?</l>
					<l>Nálad nélkül nincsen énnékem örömem,</l>
					<l>Tied vagyok, szívem, ihon az jobb kezem.”</l>
				</lg>
				<lg>
					<l>Mint mágneskő vasat hozzája szorítja,</l>
					<l>Így gyenge testeket ők egyben szoríták,</l>
					<l>Így ő szerelmeket egymáshoz mutaták,</l>
					<l>Sok szívem lelkemet egymásnak mondának.</l>
				</lg>
				<lg>
					<l>Végre szép Árgirus az leánynak szóla,</l>
					<l>Venus játékára hajlani kívánna,</l>
					<l>Gyenge lágy ruháját kezében szorítá,</l>
					<l>Az leány az ellen ilyen szókat szóla:</l>
				</lg>
				<lg>
					<l>„Én édes szerelmem, fogadjad meg szómat,</l>
					<l>Abból még nem közlöm véled én magamat,</l>
					<l>Mert ha azt meglátják, mondnak ránk szitkokat,</l>
					<l>Hagyj békét, szerelmem, ereszd el ruhámat.</l>
				</lg>
				<lg>
					<l>Lám tevéled közlök minden játékokat,</l>
					<l>Ölelgetéseket, gyönyörű csókokat,</l>
					<l>Kedved szerint való apolgatásokat,</l>
					<l>Ezzel elégedjünk, tűrtessük magunkat.”</l>
				</lg>
				<lg>
					<l>Szép Árgirus néki ezképpen felele:</l>
					<l>Hozzá nagy szerelmét ő addig nem hinné,</l>
					<l>Mert abból tetszik meg szerelem gyümölcse.</l>
					<l>„Mi nem lészen, szívem, az kissebbségünkre.</l>
				</lg>
				<lg>
					<l>Vallyon s ha virradtig mi itt elaluszunk,</l>
					<l>Atyám szolgáitól ha itt találtatunk,</l>
					<l>Elhiszik-é, hogy mi az nélkül mulattunk,</l>
					<l>Főképpen hogy ilyen szerelmesek vagyunk?</l>
				</lg>
				<lg>
					<l>Emberi látástól mi semmit ne féljünk,</l>
					<l>Mert nagy magas kőkert vagyon mi környülünk,</l>
					<l>Erős kapu, azkin reggel kell kimennünk,</l>
					<l>Azfelől lehetünk mi bátorságosok.”</l>
				</lg>
				<lg>
					<l>Leány meg felele: „Édes szép virágom,</l>
					<l>Serkengető, híves, nedves szép harmatom,</l>
					<l>Én tetőled magam de hogy tagadhatom?</l>
					<l>Vérem kiontását tőled én nem szánom.</l>
				</lg>
				<lg>
					<l>Tied vagyok ámbár, szabad légy énvelem,</l>
					<l>Többet már nem szólok akaratod ellen,</l>
					<l>Mert énnékem sincsen kívánságom ellen,</l>
					<l>Nékem is nem kedvez az gonosz szerelem.”</l>
				</lg>
				<lg>
					<l>Venusnak szerelmes szép játéka után</l>
					<l>Magukat mindketten az álomnak adák,</l>
					<l>Nem sok idő múlva ottan megvirrada,</l>
					<l>Az király felkele, kijöve az ajtón.</l>
				</lg>
				<lg>
					<l>Palota ablakán kert felé tekinte,</l>
					<l>Tehát az szép fának fénylik szép termése,</l>
					<l>Szívében, lelkében ugyan megörüle,</l>
					<l>Alig hiszi, hogy hírt fiáról érthetne.</l>
				</lg>
				<lg>
					<l>Egy vénasszony ottan eleiben méne,</l>
					<l>Az király asszonynak ez képpen felele:</l>
					<l>„Vajha ki nékem hírt fiamról mondana,</l>
					<l>Szép ajándék lenne tőlem néki adva.”</l>
				</lg>
				<lg>
					<l>Vénasszony futamék, kulcs néki adaték</l>
					<l>Kertben hogy belépék, az leányt meglátá,</l>
					<l>Nagy álmélkodással szépségét csudálá,</l>
					<l>Aranyszálú haja nyoszolyát béfogta.</l>
				</lg>
				<lg>
					<l>Költeni nem meri, mert igen fél vala,</l>
					<l>Istenasszony volna, ő azt véli vala,</l>
					<l>Lassú leheléssel, ott alusznak vala,</l>
					<l>Kezeket egymásra általveték vala.</l>
				</lg>
				<lg>
					<l>Késit ott kirántá, hajában elmetsze,</l>
					<l>Király eleiben azt hamar bévivé,</l>
					<l>Nagy álmélkodással királynak beszélé,</l>
					<l>Aranyszál hajakat adá ő kezében.</l>
				</lg>
				<lg>
					<l>„Lehetetlen dolog – királynak azt mondja –,</l>
					<l>Hogy emberi magnak olyan haja volna.”</l>
					<l>Asszony felesége felkele Medana,</l>
					<l>Öltözék, hogy menjen szép fia látnia.</l>
				</lg>
				<lg>
					<l>Azonban álmából leány felserkene,</l>
					<l>Sivalkodék, kire ifjú is felkele,</l>
					<l>Hajában elloptak, azt eszében vette,</l>
					<l>Jajszóval ő haját siratja s kesergi.</l>
				</lg>
				<lg>
					<l>„Ó, szerelmem – úgymond – ha ezt tudtam volna,</l>
					<l>Hogy atyád házánál tolvaj lakott volna,</l>
					<l>Jobb még estve innét én eltűntem volna,</l>
					<l>Hogysem mint ily szégyent rajtam tettek volna.</l>
				</lg>
				<lg>
					<l>Nem lehet már többé hogy én itt maradjak,</l>
					<l>Mert nagy híja vagyon én fényes hajamnak,</l>
					<l>Mert az mi törvényünk nem engedne annak,</l>
					<l>Hogy lakója lennék atyád udvarának.”</l>
				</lg>
				<lg>
					<l>Sírással Árgirus leányt kérdi vala:</l>
					<l>“Én édes lelkemnek kegyes vidámsága,</l>
					<l>Ennek az esetnek én vagyok-é oka,</l>
					<l>Hogy engemet elhagysz keserves halálra?</l>
				</lg>
				<lg>
					<l>Avagy csak azt mondd meg, hol lesz maradásod,</l>
					<l>Vagy mely felé vagyon te lakó városod.</l>
					<l>Megkereslek téged, bizonnyal meglátod.</l>
					<l>Avagy megtalállak, vagy érted meghalok.”</l>
				</lg>
				<lg>
					<l>Az keserves leány visszatekint vala,</l>
					<l>Orcáján könyvei legörögnek vala,</l>
					<l>„Mi haszna, szerelmem – Árgirusnak monda –,</l>
					<l>Ez országi ember ha nem jöhet oda.</l>
				</lg>
				<lg>
					<l>Az fekete várost tudakozd északra,</l>
					<l>Az változó helynél ott megtalálsz – monda –,</l>
					<l>De tudom bizonnyal, hogy nem jöhetsz oda.”</l>
					<l>Leány azonközben ajtónyílást halla.</l>
				</lg>
				<lg>
					<l>Többet ott egymással nem beszélhetének,</l>
					<l>Keserű sírással az lány eltűnék,</l>
					<l>Az ifjú elhala, az földre leesék,</l>
					<l>Az király béméne, kertben megállapék.</l>
				</lg>
				<lg>
					<l>Az leányt az király sohul nem láthatá,</l>
					<l>Az fia hogy elhalt, az földön meglátá,</l>
					<l>Könyve lecsordula, fiát felragadá,</l>
					<l>Medana asszony is elfakada sírva.</l>
				</lg>
				<lg>
					<l>Az keserves király ilyen szókat szóla:</l>
					<l>„Ím, majd hol telik bé Philarenus szava,</l>
					<l>Igaz lészen, tudom, jövendőmondása,</l>
					<l>Az alma megérés fordul bánatomra.”</l>
				</lg>
				<lg>
					<l>Az atyja és anyja fiát vigasztalá:</l>
					<l>“Én édes szívemnek szerelmes istápja,</l>
					<l>Ne hadd magad, kelj fel, ne hagyj engem búra,</l>
					<l>Hadd értsem meg tőled, mi nyavalyád volna.”</l>
				</lg>
				<lg>
					<l>Királyfi sokára eszére jött vala,</l>
					<l>„Ne vigasztalj engem – keservesen síra –,</l>
					<l>Oka te vagy ennek – atyjának ezt mondá –,</l>
					<l>Te miattad mégyek majd szörnyű halálra.</l>
				</lg>
				<lg>
					<l>Tolvajt küldöttél volt hozzám követségül,</l>
					<l>Engemet megfosztál az én szeretőmtől,</l>
					<l>Búcsút vészek majdan az napnak fényétől,</l>
					<l>Nem akarok többé felkelni ez helyből.”</l>
				</lg>
				<lg>
					<l>Nagy sok vigasztalást atyja rátámaszta.</l>
					<l>„Nem én vagyok oka, jó fiam – azt mondja –,</l>
					<l>Nem tudtam, magzatom, de nem küldtem volna.”</l>
					<l>Sok szó után ifjú lábára felálla.</l>
				</lg>
				<lg>
					<l>Atyjával, anyjával házban bément vala,</l>
					<l>Leánynak szépségét ő beszéli vala,</l>
					<l>Sem enni, sem innya ő nem akar vala,</l>
					<l>Míg az vén kofának halálát nem látná.</l>
				</lg>
				<lg>
					<l>Király megengedé, kezében bocsátá,</l>
					<l>Hóhért az keserves ifjú hozattata,</l>
					<l>Lófarkon az kofát hamar hordoztatá,</l>
					<l>Azután négy részre testét vágattatá.</l>
				</lg>
				<lg>
					<l>Atyjára az ifjú viszont kiállt vala,</l>
					<l>Minden jószágából részét hogy kiadná,</l>
					<l>Mert lakni házánál többé nem akarna,</l>
					<l>Semmi nyugodalma mert néki nem volna.</l>
				</lg>
				<lg>
					<l>Az atyja és anyja ezen csodálkoznak,</l>
					<l>Mind az ketten sírnak, s atyja ígyen szóla:</l>
					<l>„Ne hagyj, édes fiam, minket ily nagy búra,</l>
					<l>Ne adjuk magunkat érted rút halálra.”</l>
				</lg>
				<lg>
					<l>Sok sírást, zokogást környülötte tőnek,</l>
					<l>De semmit belőle ki nem vehetének,</l>
					<l>Mint egy dühödt ember kiált mindeneknek:</l>
					<l>Nem lészen lakója többé ő földének.</l>
				</lg>
				<lg>
					<l>Szóla ismét anyja: „Édes feltartottam,</l>
					<l>Az fúvó széltől is megoltalmaztalak,</l>
					<l>Az én kebelemben én úgy tartottalak,</l>
					<l>Ne menj el előlem, látod, mint óhajtlak.”</l>
				</lg>
				<lg>
					<l>Hogy látá az atyja, szava nem használna,</l>
					<l>Aranyat nagy bőven őnéki adata,</l>
					<l>Atyja, anyja házban jajgatván siratja,</l>
					<l>De csak meg sem hallja, az útnak indula.</l>
				</lg>
				<lg>
					<l>Az almafát mindjárt tőből kiásatá,</l>
					<l>Mint egy áldozatot az tűzre hányatá,</l>
					<l>Világánál fiát keserven siratá,</l>
					<l>Jövendőmondónak jut eszében szava.</l>
				</lg>
				<lg>
					<l>„Jámbor Philarenus igazat szólt vala,</l>
					<l>Ok nélkül halálra én vitettem vala,</l>
					<l>Az én bosszúságom, lásd, nékem mit hoza,</l>
					<l>Holtig siralomra az én fejem juta.”</l>
				</lg>
				<lg>
					<l>Hasonlatosképpen az anyja siratá,</l>
					<l>Szolgálóleányi, az egész udvara,</l>
					<l>Mintha halva volna, úgy kesergik vala,</l>
					<l>Nem különben mintha eltemették volna.</l>
				</lg>
				<lg>
					<l>Udvara ővéle bezzeg ékes vala,</l>
					<l>Mert őt tekintetlen senki nem tűrheté,</l>
					<l>Ékes ábrázatját sok nem felejtheti,</l>
					<l>Éjjel nappal sok szűz az ifjat kesergi.</l>
				</lg>
				<lg>
					<l>Az szegény Árgirus hegyeken-völgyeken</l>
					<l>Mind éjjel, mind nappal észak felé mégyen,</l>
					<l>Kit elől-utól ér, ő mind tudakozik,</l>
					<l>De senki városról nem emlékezhetik.</l>
				</lg>
				<lg>
					<l>Csak egy inasával ő bujdosik vala,</l>
					<l>Az tündérországban immár jutott vala,</l>
					<l>Egy nagy havas közben hogy bujdosik vala,</l>
					<l>Egy széles barlangban egy kis füstöt láta.</l>
				</lg>
				<lg>
					<l>Mikor az barlangnak szélire eljuta,</l>
					<l>Az barlangban ottan egy nagy embert láta,</l>
					<l>Ugyan megrettene az embert hogy látá,</l>
					<l>De visszafordulni immár késő vala.</l>
				</lg>
				<lg>
					<l>Bátorítván magát így szóla magában:</l>
					<l>„Nem bízom én immár semmit ez világban,</l>
					<l>Jobb holtom, hogysemmint életem nagy búban.”</l>
					<l>Ez szók után mindjárt méne az barlangban.</l>
				</lg>
				<lg>
					<l>Az nagy ember kérdé, kicsodák volnának,</l>
					<l>Zeng az föld hangjától az ő nagy szavának,</l>
					<l>Egy szeme közepin az ő homlokának,</l>
					<l>Az is csak kerekded, mint bagoly madárnak.</l>
				</lg>
				<lg>
					<l>Az ifjú Árgirus bátorsággal szóla,</l>
					<l>Micsoda járatban ő akkoron volna,</l>
					<l>Eleiben nagy bő beszéddel számlálá,</l>
					<l>Az fekete várost tőle tudakozá.</l>
				</lg>
				<lg>
					<l>Az nagy ember szóla: „Hallod-é, jó fiam,</l>
					<l>Sok tartományokat immár én béjártam,</l>
					<l>De annak még hírét soha nem hallottam,</l>
					<l>Ím, tetőled hallom, de többé nem tudtam.</l>
				</lg>
				<lg>
					<l>Várj reggelt, jó fiam, talán megmondhatom,</l>
					<l>Mert az tündéreket én reggelre várom,</l>
					<l>Tőlük mind fejenként én megtudakozom,</l>
					<l>Az ki tudja, társul véled elbocsátom.”</l>
				</lg>
				<lg>
					<l>Egy vadat egészen nyársra felvonata,</l>
					<l>Inasával együtt Árgirust jól tartá,</l>
					<l>Minden nemzetségét tőle tudakozá,</l>
					<l>És miért fáradna, ő azt is megtudá.</l>
				</lg>
				<lg>
					<l>Másnapra virradva tündérek jövének,</l>
					<l>Sok ajándékokat őnéki hozának,</l>
					<l>Barlang rakva vélek, oly sokan valának,</l>
					<l>Az nagy ember szóla, hogy mind hallgatnának.</l>
				</lg>
				<lg>
					<l>„Tudom, hogy fejenként ti sokat jártatok,</l>
					<l>Az fekete várost talán hallottátok,</l>
					<l>Melyitek hallotta, nékem megmondjátok,</l>
					<l>Nem gonoszból kérdem, nem lészen bántástok.”</l>
				</lg>
				<lg>
					<l>Egyik is közülök azt meg nem mondhatá,</l>
					<l>Mindenik azt mondja, az várost nem tudja,</l>
					<l>Sőt még csak hírrel is soha nem hallotta,</l>
					<l>Az szóra egy sánta ember oda juta.</l>
				</lg>
				<lg>
					<l>Hogy az szónak okát megértette volna,</l>
					<l>Ottan fenn kiálta, hogy ő azt jól tudná,</l>
					<l>Az ő fél lábát is ott szegték meg, monda,</l>
					<l>De felette messze az az város volna.</l>
				</lg>
				<lg>
					<l>Az nagy ember hívá, néki parancsolá,</l>
					<l>Magát ifjú mellé utitársul adná,</l>
					<l>Oda nem mér menni, sánta ember monda,</l>
					<l>Mert ő onnat soha nem jöhetne vissza.</l>
				</lg>
				<lg>
					<l>„Én ott az városban sok károkat tettem,</l>
					<l>Mert farkas képében sok barmokat ettem,</l>
					<l>Mihelyt ők megtudják, hogy én odajöttem,</l>
					<l>Halálom énnékem őközöttök lészen.”</l>
				</lg>
				<lg>
					<l>Az nagy ember monda: „Hallod, mit beszélek,</l>
					<l>Menten menj, ne várjad többé hogy küldjelek!”</l>
					<l>Akaratja ellen útra eredének,</l>
					<l>Nagy erős utakon éjjel-nappal mennek.</l>
				</lg>
				<lg>
					<l>Menésben sok idő immár hogy tölt volna,</l>
					<l>Egy nagy magos hegyre felmentenek vala,</l>
					<l>Egy nagy széles mezőn várost megmutatá.</l>
					<l>„Nem mégyek már tovább – az ifjúnak monda –,</l>
				</lg>
				<lg>
					<l>Mert ha az határban immár én bémégyek,</l>
					<l>Mihelyt őnékiek abban lészen hírek,</l>
					<l>Tudom én bizonnyal, engemet megölnek,</l>
					<l>Menj el, járj békével, én is visszatérek.”</l>
				</lg>
				<lg>
					<l>Árgirus köszöné, nagy hamar indula,</l>
					<l>Fekete városban hogy immár eljuta,</l>
					<l>Egy özvegyasszonyhoz talála szállásra,</l>
					<l>Kinek gazdagsága, kővára nagy vala.</l>
				</lg>
				<lg>
					<l>Jó kedvvel az asszony ifjat béfogadá,</l>
					<l>Kérdé honnat jőne s mi szándékban volna,</l>
					<l>Nemzetit s országát asszonynak megmondá,</l>
					<l>Honnat jő s mit keres, ő azt is megmondá.</l>
				</lg>
				<lg>
					<l>Az asszonyt végtére ifjú kérdi vala,</l>
					<l>Az változó helyet ha tudná, hol volna,</l>
					<l>Mert őnéki oda még nagy gondja volna,</l>
					<l>Néki megmondaná, azon kéri vala.</l>
				</lg>
				<lg>
					<l>Az asszony felele, ifjúnak ezt mondá:</l>
					<l>„Ez városon csak túl az nem messze volna,</l>
					<l>Egy nagy szép ékes kert csak mellette volna,</l>
					<l>Kiben egy szép leány mindennap mulatna.</l>
				</lg>
				<lg>
					<l>Csak egyszer napjában az leány bémenne,</l>
					<l>Hat szép szolgálólány mégyen bé ővéle.”</l>
					<l>Monda, hogy az volna tündérek királya.</l>
					<l>Ifjú hogy azt hallá, ugyan megvidula.</l>
				</lg>
				<lg>
					<l>Szemét el nem vészi az asszony őróla,</l>
					<l>Ő sok bujdosását erősen csudálja,</l>
					<l>Járással hogy győzte? – álmélkodván mondja,</l>
					<l>Az ő szép személyét nézni el nem unja.</l>
				</lg>
				<lg>
					<l>Királyfi őnéki azt is megbeszélé,</l>
					<l>Hogy ő az leányért jött volna ily messze,</l>
					<l>Mint lett volna dolga, azt is megbeszélé,</l>
					<l>Kiről ím az asszony gondolkodni kezde.</l>
				</lg>
				<lg>
					<l>Hajadon leánya asszonynak szép vala,</l>
					<l>„Ez gazdag királyfi – magában gondolá –</l>
					<l>Ím mely szép termetű – magában azt mondja –</l>
					<l>Leányomat néki adom házasságra.”</l>
				</lg>
				<lg>
					<l>Álnokságot asszony azontól gondola,</l>
					<l>Miképpen leányát őnéki adhassa.</l>
					<l>Nyugodalmat ada néki étszakára,</l>
					<l>Inasát kihívá az házból titokra.</l>
				</lg>
				<lg>
					<l>Nagy sok hazugsággal őtet elhiteté,</l>
					<l>Hajadon leányát őnéki ígéré,</l>
					<l>Hogyha ő kérését bételjesítené.</l>
					<l>Beszédét az asszony ilyenképpen kezdé:</l>
				</lg>
				<lg>
					<l>„Mikor el-bémentek uraddal az kertben,</l>
					<l>Ez az kis tömlőcske légyen te kezedben,</l>
					<l>Mihelyt annak szelét uradra ereszted,</l>
					<l>Nehéz álom miatt ottan elnyomatik.</l>
				</lg>
				<lg>
					<l>Az szép leány onnat mikor elkimégyen,</l>
					<l>Ez kicsiny kenettel kend meg ő szemeit,</l>
					<l>Az nehéz álomból őtet felserkentsed,</l>
					<l>Ha úr akarsz lenni fiam, azt műveljed.</l>
				</lg>
				<lg>
					<l>Maga az asszonynak más szándéka vala,</l>
					<l>Mert édes leányát Árgirusnak szánta,</l>
					<l>De az bolond inast ím mint eláltatá,</l>
					<l>Asszonynak engede, urát elárulá.</l>
				</lg>
				<lg>
					<l>Reggelt alig várja, Árgirus felkele,</l>
					<l>Az megmondott helyre inasával méne,</l>
					<l>Az szép drága kertet mikoron eléré,</l>
					<l>Lassan az ajtaján az kertnek béméne.</l>
				</lg>
				<lg>
					<l>Csoda ékességét az kertnek csudálja,</l>
					<l>Szép folyó forrásra az kertben talála,</l>
					<l>Mint egy olvasztott réz, olyan színű vala,</l>
					<l>Az helynek is nevét arról híják vala.</l>
				</lg>
				<lg>
					<l>Zöldellő borostyán kertet környül fogta,</l>
					<l>Ciprus és puszpánggal az kert teljes vala,</l>
					<l>Pirosló narancsfák az kertben plántálva,</l>
					<l>Liliom virágok bővelkednek vala.</l>
				</lg>
				<lg>
					<l>Kertnek közepében sok szép fák valának,</l>
					<l>Szagos balzsamumfák szépen illatoznak,</l>
					<l>Szép kiterjedt, sűrű, magas, nagy cédrusfák</l>
					<l>Napnak fénye ellen árnyékot tartanak.</l>
				</lg>
				<lg>
					<l>Egy szép tiszta forrás fának árnyékában</l>
					<l>Szépen hömpölyögvén, földből felbuzogván,</l>
					<l>Szép lassú folyással kertben széllyel folyván,</l>
					<l>Gyenge, szép pázsitot mindenütt áztatván.</l>
				</lg>
				<lg>
					<l>Drága szép nyoszolya ott az kertben vala,</l>
					<l>Szép gyenge fátyollal béborítva vala,</l>
					<l>Mindennap az leány abban nyugszik vala</l>
					<l>Szép leveles fának híves árnyékában.</l>
				</lg>
				<lg>
					<l>Ifjú szép Árgirus mihelyen meglátá,</l>
					<l>Az ágyra borula, ugyan megvidula,</l>
					<l>Az ő szeretőjét fáradt testtel várja,</l>
					<l>Inasa csak közel nyoszolyához álla.</l>
				</lg>
				<lg>
					<l>Asszonytól adatott tömlőt megszorítá,</l>
					<l>Álomhozó szellőt urára bocsáta,</l>
					<l>Mely miatt Árgirus úgy elaludt vala,</l>
					<l>Mint egy holt-eleven ágyra borult vala.</l>
				</lg>
				<lg>
					<l>Nem sok idő múlván az szép szűz eljuta,</l>
					<l>Ki páva módjára az ajtón bélépett,</l>
					<l>Hat szép gyenge leány őutána vala,</l>
					<l>Ő szokott helyére menni siet vala.</l>
				</lg>
				<lg>
					<l>Igen meleg idő az időben vala,</l>
					<l>Földig terjedt haja mint egy sátor vala,</l>
					<l>Szép fényes, tündöklő, aranyszálú haja,</l>
					<l>Szép gyenge személynek árnyékot tart vala.</l>
				</lg>
				<lg>
					<l>Testén ingadozik testszínű ruhája,</l>
					<l>Lengedező fátyol fejére borítva,</l>
					<l>Gyenge zöld pázsitot az alja csapdossa,</l>
					<l>Gyenge piros színe mintha mosolyogna.</l>
				</lg>
				<lg>
					<l>Fejér gyenge lába mint hattyúnak tolla,</l>
					<l>Saru az ő lábán akkoron nem vala,</l>
					<l>Csak az lába feje mint hó látszik vala,</l>
					<l>Zöld harmatos pázsit nedvesíti vala.</l>
				</lg>
				<lg>
					<l>Mihelyen Árgirust nyoszolyán meglátá,</l>
					<l>Megisméré mindjárt, reája borula,</l>
					<l>Gyenge keszkenővel orcáját levonja,</l>
					<l>Verítékét mindjárt megenyhíté rajta.</l>
				</lg>
				<lg>
					<l>Monda: „Édes lelkem, serkenj fel álmodból,</l>
					<l>Hadd vigasztaljalak sok bujdosásidról,</l>
					<l>Értekezzem tőled sok fáradságaidról.</l>
					<l>Ez ideig való próbán forgásidról.</l>
				</lg>
				<lg>
					<l>Ne resteld elhagyni érettem álmodat,</l>
					<l>Lám nem restelletted sok fáradságidat,</l>
					<l>Felvettél érettem, szívem, sok munkákat,</l>
					<l>Kelj fel édes lelkem, hadd halljam meg szódat.”</l>
				</lg>
				<lg>
					<l>Az ő feje felett tőn sok sírásokat,</l>
					<l>Végre inasának szóla ilyen szókat:</l>
					<l>„Ím, látom uradnak veszedelmes álmát,</l>
					<l>Ha felserken, mondd meg tőlem hallott szókat.</l>
				</lg>
				<lg>
					<l>Az te szép szeretőd itt vala, azt mondjad,</l>
					<l>De te el nem hagytad érette álmodat,</l>
					<l>Még csak kétszer eljő látnia te hozzád,</l>
					<l>De többször el nem jő, azt bizonnyal higgyed.”</l>
				</lg>
				<lg>
					<l>Ez beszédek után buzgó óhajtással</l>
					<l>Az leány elméne keserves sírással,</l>
					<l>Árgirusnak szemét szokott orvossággal</l>
					<l>Az inas megkené, felkele azontól.</l>
				</lg>
				<lg>
					<l>Kérdé: „Itt vala-é az én víg szerelmem?”</l>
					<l>Monda, hogy itt vala, sirata keserven,</l>
					<l>De hogy fel nem kelél, elméne tetőled,</l>
					<l>Ilyen szókat hagya mondanom tenéked:</l>
				</lg>
				<lg>
					<l>Kétszer még eljövök szeretőm látnia,</l>
					<l>De az mi törvényünk többször nem mutatja,</l>
					<l>Ha akkor fel nem kél személyem látnia,</l>
					<l>Nem jöhetek többé én őtet látnia.”</l>
				</lg>
				<lg>
					<l>Másodnap is délkor az kertben jutának,</l>
					<l>Hasonlatosképpen akkor is járának,</l>
					<l>Az szállásra menvén asszony az inasnak</l>
					<l>Ajándékot ada, hogy enged szavának.</l>
				</lg>
				<lg>
					<l>Harmadszor Árgirus az kertben béméne,</l>
					<l>Könyve legörögvén feltekinte mennyben,</l>
					<l>Nagy fohászkodással Istenhez könyörge:</l>
					<l>„Hallgass meg engemet, ki lakozol mennyben.</l>
				</lg>
				<lg>
					<l>Ennyi fáradságom ne légyen hiában,</l>
					<l>Atyámat, anyámat az én országomban</l>
					<l>Érette elhagytam, jöttem ez országban,</l>
					<l>Ha meg nem láthatom, esem rút halálban.</l>
				</lg>
				<lg>
					<l>Az szép vetett ágyra nem akar feküdni,</l>
					<l>Árnyékos fa alatt akar csak sétálni,</l>
					<l>Az álomnak magát nem akará adni,</l>
					<l>Az inas bujdosik, mert nem tud mit tenni.</l>
				</lg>
				<lg>
					<l>Nagy sok ideiglen széllyel sétált vala,</l>
					<l>Az inas melléje végre állott vala,</l>
					<l>Az ajtót is immár megnyitották vala,</l>
					<l>Álomhozó szellőt hogy reá bocsátá.</l>
				</lg>
				<lg>
					<l>Királyfi az ágyra nem mehetett vala,</l>
					<l>Az szép zöld pázsitra fa alatt dőlt vala,</l>
					<l>Melyet az szép leány eszében vett vala,</l>
					<l>Keserves jajszóval mégyen őhozzája.</l>
				</lg>
				<lg>
					<l>„Én édes szerelmem, atyádat, anyádat</l>
					<l>Érettem elhagytad gazdag országodat,</l>
					<l>Mely hiában tettél ennyi fáradságot!</l>
					<l>Csak egyszer hallanád én keserves szómat.</l>
				</lg>
				<lg>
					<l>Jaj mely szomorúság szálla én szívemben,</l>
					<l>Hogy nem beszélhetek véled keservemben,</l>
					<l>Nem láthatlak immár többé én éltemben,</l>
					<l>Ha most nem lehetek, szívem, véled szemben.</l>
				</lg>
				<lg>
					<l>Mert soha nem mehet ez országból oda</l>
					<l>Se ember, se madár nem repülhet arra,</l>
					<l>Én is nagy munkával jöttem ide – monda, –</l>
					<l>Többé ide jőnöm már nem szabad volna.</l>
				</lg>
				<lg>
					<l>Bárcsak egyszer látnám, szívem, víg kedvedet,</l>
					<l>Hallanád füleddel az én beszédimet,</l>
					<l>Fülem is hallaná az te beszédidet,</l>
					<l>Nem szánnám letenni érted életemet.”</l>
				</lg>
				<lg>
					<l>E szók után földről leány felemelé,</l>
					<l>Nyoszolyára ülvén az ölében vevé,</l>
					<l>Sűrű könyveivel soká serkengette,</l>
					<l>Orcáját egészen véle nedvesíté.</l>
				</lg>
				<lg>
					<l>Mind egész estvéig feje felett síra,</l>
					<l>Sok siralmas szókat feje felett szóla,</l>
					<l>Keserves jajszóval őtőle elvála,</l>
					<l>Az ő inasának végre ígyen szóla:</l>
				</lg>
				<lg>
					<l>„Szerelmes rózsámnak, ifjú Árgirusnak</l>
					<l>Mondd meg ezen szóval az én virágomnak:</l>
					<l>Holtig érte adom magam nagy bánatnak,</l>
					<l>Ím lásd, fia vagyok immár az halálnak.</l>
				</lg>
				<lg>
					<l>Nem jöhetek immár többé ő hozzája,</l>
					<l>Legyen már csendesen tőlem az ő tagja,</l>
					<l>Kit őnéki hoza telhetetlen álma,</l>
					<l>Kit mostan restelle érettem hagynia.”</l>
				</lg>
				<lg>
					<l>Nem tűrheté még is, de visszafordula,</l>
					<l>Testét apolgatja és csókolja vala,</l>
					<l>Mely nehezen lélek az testet elhagyja,</l>
					<l>Ily szíve szakadva tőle nem válhatna.</l>
				</lg>
				<lg>
					<l>„Bizonnyal jól tudom, én édes szerelmem,</l>
					<l>Néked is ez nehéz, hogy nem láthatsz engem,</l>
					<l>Mind hiában annyi fáradságod lészen,</l>
					<l>Töltsd azon ki bosszúd, ki árulód lészen.”</l>
				</lg>
				<lg>
					<l>Az inas is immár ugyan szánja vala,</l>
					<l>Költeni nem meri, mert igen fél vala,</l>
					<l>Az szép leány viszont inasnak így szóla:</l>
					<l>„Beszéld meg uradnak tőlem hallott szókat:</l>
				</lg>
				<lg>
					<l>Az kisebbik szegről vegye le szablyáját,</l>
					<l>Az nagyobbikára akassza ő kardját,</l>
					<l>És így kitöltheti bosszúmat s bosszúját,</l>
					<l>Ha abból fogadja szeretője szavát.</l>
				</lg>
				<lg>
					<l>Mert ha eddig régen oda tette volna,</l>
					<l>Vélem eddig régen beszélhetett volna,</l>
					<l>Kedve szerint vélem mulathatott volna,</l>
					<l>Én is ennyi búra nem jutottam volna.”</l>
				</lg>
				<lg>
					<l>Az inas eszében ezt nem vette vala,</l>
					<l>Az leány elmenvén, urához járula,</l>
					<l>Szokott orvossággal urát felserkenté,</l>
					<l>Könyve miatt teste mind azon víz vala.</l>
				</lg>
				<lg>
					<l>Monda: „Ím, úristen, mint megverítéztem!”</l>
					<l>Az inasa monda: „De nem verítéztél,</l>
					<l>Hanem szép szeretőd áztatott könyvével.”</l>
					<l>„Mit monda, jó szolgám? Hogy nem költöttél fel?”</l>
				</lg>
				<lg>
					<l>„Miért mondod, uram, hogy nem költöttelek?</l>
					<l>Földről szeretőddel ide emeltelek,</l>
					<l>Ez ideig véle mind itt könyveztelek,</l>
					<l>De ha fel nem keltél, róla mit tehetek?”</l>
				</lg>
				<lg>
					<l>Leánynak keserves beszédit számlálá,</l>
					<l>Kin az szép Árgirus ugyan elájula,</l>
					<l>Az szép leányt ő is sokáig siratá,</l>
					<l>Életét nem szánja, magát halni adá.</l>
				</lg>
				<lg>
					<l>Monda: „Megérdemlem érette az halált,</l>
					<l>Hogy én el nem hagytam érette álmomat.”</l>
					<l>Inas monda ismét: „Halld meg az én szómat,</l>
					<l>Az leány meghagya mondanom ily szókat:</l>
				</lg>
				<lg>
					<l>Te ne igyekezzél soha őutána,</l>
					<l>Hanem inkább térj meg atyád országába,</l>
					<l>Innét ez országból – mert nékem azt mondá –</l>
					<l>Hogy még az madár is nem mehetne oda.</l>
				</lg>
				<lg>
					<l>Homályos beszéddel végre monda ily szót:</l>
					<l>Az kisebbik szegről levegyed szablyádat,</l>
					<l>Az nagyobbik szegre függesszed kardodat,</l>
					<l>Ha bosszút bosszúval állani akarod.</l>
				</lg>
				<lg>
					<l>Mert hogyha eddig is oda tetted volna,</l>
					<l>Az te szeretőddel beszélhettél volna,</l>
					<l>Minden kívánságod bétölthetted volna,</l>
					<l>Ő is ennyi búját nem szenvedte volna.”</l>
				</lg>
				<lg>
					<l>Árgirus inasa azt gondolja vala,</l>
					<l>Hogy otthon szablyáját nem jó helyen tartja,</l>
					<l>De az bölcs Árgirus ottan azt megtudá,</l>
					<l>Hogy inasa volna néki árulója.</l>
				</lg>
				<lg>
					<l>Az ő kardját ottan nyakában megfogá,</l>
					<l>Nagyobbik szegnek az ő nyakát alítá,</l>
					<l>Inasának nyakát kisebb szegnek tudá,</l>
					<l>Hüvelyéből kardját azontól kirántá.</l>
				</lg>
				<lg>
					<l>„Most vészem eszemben, hogy te vagy árulóm,</l>
					<l>Az én szeretőmtől voltál te megfosztóm,</l>
					<l>Az ő szépségétől távol elszakasztóm,</l>
					<l>Hogy én kegyesemet többé nem láthatom.</l>
				</lg>
				<lg>
					<l>Jóllehet énnékem érte meg kel halnom,</l>
					<l>Néked is akarom halálodat látnom,</l>
					<l>Tőle megfosztottál engem, jaj mint szánom,</l>
					<l>Nem látom már többé szegényt, jaj mint bánom.”</l>
				</lg>
				<lg>
					<l>Néki megbeszélé keserven inasa,</l>
					<l>Ő álnok asszonya mint megcsalta volna:</l>
					<l>„Gazdag uraságot nékem ígért volna.”</l>
					<l>Keserves Árgirus nékie így szóla:</l>
				</lg>
				<lg>
					<l>„Nem volt-é énnékem tereád nagy gondom?</l>
					<l>Senki kívületted nem volt uti társom,</l>
					<l>Köz lett volna veled minden uraságom,</l>
					<l>Jaj mint vesztél engem, de majd bosszúm állom.”</l>
				</lg>
				<lg>
					<l>Azonban ő kardját kezében ragadá,</l>
					<l>Inasa térdeplék, az fejét elcsapá,</l>
					<l>Az szállásra menvén asszonyt megátkozá,</l>
					<l>Szörnyű átok alatt leányostól hagyá.</l>
				</lg>
				<p>SECUNDA PARS</p>
				<lg>
					<l>Halljuk meg immáron sok könnyhullatását,</l>
					<l>Kegyetlen kősziklák között bujdosását,</l>
					<l>Az halál torkából megszabadulását,</l>
					<l>Bujdosása után való vigasságát.</l>
				</lg>
				<lg>
					<l>Másod napon reggel bánattal felkele,</l>
					<l>Sok könnyhullatással városból kiméne,</l>
					<l>Nincsen már sehová semmi reménysége,</l>
					<l>Keserűnek tetszik világban élete.</l>
				</lg>
				<lg>
					<l>Iszonyú kegyetlen havasokon mégyen,</l>
					<l>Hol lenne halála, ő csak azt keresné,</l>
					<l>Egy szép forrás mellett ő maga leüle,</l>
					<l>Ily keserves sírást ő magában kezde:</l>
				</lg>
				<lg>
					<l>„Jobb holtom énnékem, hogysemmint életem,</l>
					<l>Nem láthatom többé már az én szeretőm,</l>
					<l>Kiért én nem szánom letenni életem,</l>
					<l>Általütöm rajtam az ennen fegyverem.</l>
				</lg>
				<lg>
					<l>Ó, édes vén atyám és szerelmes anyám,</l>
					<l>Kiket hitetlenül hagytam országomban,</l>
					<l>Az én gyilkosomat csak vélem elhoztam,</l>
					<l>Édes rokonimat bezzeg messze hagytam.</l>
				</lg>
				<lg>
					<l>Légy egészségben már, szerelmes két bátyám,</l>
					<l>Kikkel én az kertben szerencsét próbáltam,</l>
					<l>Nap és az Hold, kiknek világánál jártam,</l>
					<l>Átkozott nyoszolya, azhol elaludtam.</l>
				</lg>
				<lg>
					<l>Légy te egészségben én édes szerelmem,</l>
					<l>Jaj, ez idegen föld majd megemészt engem,</l>
					<l>Keserűnek tetszik világban életem,</l>
					<l>Szerelemnek mérge majd megemészt engem.</l>
				</lg>
				<lg>
					<l>Én szép fejér testem, kit gyengén tartának,</l>
					<l>Az fúvó széltől is megoltalmaztanak,</l>
					<l>Hol az te koporsód? vadak elszaggatnak,</l>
					<l>Ki temet el téged, vallyon s kik siratnak?</l>
				</lg>
				<lg>
					<l>Légy egészségben már, én utolsó napom,</l>
					<l>Melyen ez világból lészen kimúlásom,</l>
					<l>Én utolsó órám, melyen elaluszom,</l>
					<l>Ez csorgó forrásnál majd lészen halálom.”</l>
				</lg>
				<lg>
					<l>Kardjának az végét az földre bocsátá,</l>
					<l>Hegyit oldalában szíve aránt tartá,</l>
					<l>Az által hogy esnék hirtelen halálban,</l>
					<l>Azonban énekszót az erdőben halla.</l>
				</lg>
				<lg>
					<l>Hirtelen tekinte, egy szép leányt láta,</l>
					<l>Ugyan megrettene, viszontag felálla,</l>
					<l>Mert istenasszonynak őtet véli vala,</l>
					<l>Az ő szépségében álmélkodik vala.</l>
				</lg>
				<lg>
					<l>Tündérleány volna? – őtőle megkérdé,</l>
					<l>Ő is kérdésére dolgát megbeszélé,</l>
					<l>Keservesen tőle ő jövendőt kérde,</l>
					<l>Melyre az szép leány ezképpen felele:</l>
				</lg>
				<lg>
					<l>„Mostan, te szép ifjú, meg ne öld magadat,</l>
					<l>Dolgaidnak várjad jóra fordulását.”</l>
					<l>Ő magában viszont ismeg ígyen szóla:</l>
					<l>„Jobb holtom, hogysemmint éltem ily nagy búban.</l>
				</lg>
				<lg>
					<l>Napról napra, látom, öregbül bánatom,</l>
					<l>Jobb az én testemből lelkem el-kimúljon,</l>
					<l>Ez keserves világ hogysem így gyötörjön.”</l>
					<l>Szablyáját kirántá, hogy többé ne éljen.</l>
				</lg>
				<lg>
					<l>Iszonyú ordítást azontól ott halla,</l>
					<l>Az melynek miatta haja feláll vala,</l>
					<l>Azt alítja vala, sárkány és oroszlán</l>
					<l>Egymásra találván vínak az barlangban.</l>
				</lg>
				<lg>
					<l>Monda ő magában: „Ki magát megölné,</l>
					<l>Isten országának lakója nem lenne,</l>
					<l>De jobb nékem – úgy mond – az barlangban mennem,</l>
					<l>Hadd szaggassanak el oroszlánok abban.”</l>
				</lg>
				<lg>
					<l>Hogy elközelgete, tekintvén barlangban,</l>
					<l>Hát három ördögfi nagyon vínak abban,</l>
					<l>Azokat megkérdé, hogy mi dolgok volna,</l>
					<l>Ifjú Árgirusnak így feleltek vala:</l>
				</lg>
				<lg>
					<l>„Egy atyától valók mi mindhárman vagyunk,</l>
					<l>Az atyánktól maradt örökségen vívunk,</l>
					<l>Egy ostor, paláston s egy bocskoron vívunk,</l>
					<l>Ez három jószágon mi meg nem alkhatunk.</l>
				</lg>
				<lg>
					<l>Az bocskor s palástnak oly ereje vagyon,</l>
					<l>Hogy az ki ezekben felöltözvén vagyon,</l>
					<l>Háromszor ő magát az ostorral sujtván</l>
					<l>Azt mondja: ott légyek, azhol én akarom,</l>
				</lg>
				<lg>
					<l>Minden kétség nélkül azonnal ott lészen,</l>
					<l>Hogy ha dolgaiban bátorságos lészen,</l>
					<l>Nem de nem méltó-é haragudnunk ezen,</l>
					<l>Kinek egymás nélkül semmi haszna nincsen?</l>
				</lg>
				<lg>
					<l>Középső öcsénknek hagyott ily hatalmat,</l>
					<l>Valamikor akar, minket leszállíthat,</l>
					<l>Azmely miatt vallunk sok bosszúságokat,</l>
					<l>Lássad, édes bátyám, te ítélj igazat.”</l>
				</lg>
				<lg>
					<l>„Atyafiak vagytok, mit vítok? – azt mondá –</l>
					<l>Hallgassatok reá az én mondásomra,</l>
					<l>Én majdan titeket igazítlak jóra,</l>
					<l>Az kitek érdemli, annak ítélem ma.”</l>
				</lg>
				<lg>
					<l>Háromfelé három nagy hegyet mutata,</l>
					<l>Hogy azki először onnat vissza jutna,</l>
					<l>Az hasznos jószágot mert ő annak adná.</l>
					<l>Hallván futamának, készek lőnek hozzá.</l>
				</lg>
				<lg>
					<l>Az bocskort lábára, palástot vállára</l>
					<l>Felvévén az ostort markában szorítá,</l>
					<l>Háromszor ő magát sújtá, és így szóla:</l>
					<l>„Hipp hopp szeretőmnél legyek!” – ő azt mondá.</l>
				</lg>
				<lg>
					<l>Mint sebes ellőtt nyíl, földről ragadtaték,</l>
					<l>Míg visszatérének, mindaddig viteték,</l>
					<l>Hallhatatlan messze hirtelen távozék,</l>
					<l>Szerencse szegénynek ilyen jó adaték.</l>
				</lg>
				<lg>
					<l>Középső ördögfi mihelyt haza juta,</l>
					<l>Megtudá Árgirust hogy ő elment volna,</l>
					<l>Ő tudományával szegényt leszállítá,</l>
					<l>Egy nagy hegy oldalán földre esett vala.</l>
				</lg>
				<lg>
					<l>Hallhatatlan messze hirtelen ment vala,</l>
					<l>Mert immár utána nem mehetnek vala,</l>
					<l>Keserves Árgirus ő magát siratja,</l>
					<l>Még csak madarat is ő nem láthat vala.</l>
				</lg>
				<lg>
					<l>Magában gondolá, hogy hegyre felmenne,</l>
					<l>Nagy keserves szemmel mindenfelé néze,</l>
					<l>Magát az halálnak mindjárást ereszté,</l>
					<l>Azonban az hegynek egyenest erede.</l>
				</lg>
				<lg>
					<l>Szintén kenyere is már elfogyott vala,</l>
					<l>Egy kis pogácsája turbájában vala,</l>
					<l>Éhségét gyökérrel ő enyhíti vala,</l>
					<l>Teljes harmad napig el-feljutott vala.</l>
				</lg>
				<lg>
					<l>Drága nagy szép várat láta hegy tetején,</l>
					<l>Kinél soha szebbet nem látott éltében,</l>
					<l>Akará, hogy ez vár felé közel menjen,</l>
					<l>Egy szép leány jöve várból eleiben.</l>
				</lg>
				<lg>
					<l>Mindjárt megisméré, hogy Árgirus volna,</l>
					<l>Asszonyához leány mindjárt futott vala,</l>
					<l>„Ihol jő Árgirus, asszonyom!” – azt mondja,</l>
					<l>Mely szóra az asszony mindjárt arcul csapá.</l>
				</lg>
				<lg>
					<l>„Vajjon s ki hinné el, mit hazudsz előttem?</l>
					<l>Csak álmodban láttad, azt inkább elhittem.”</l>
					<l>Más szolgálója is ez híren kifuta,</l>
					<l>Látá, megisméré, örömmel megtére.</l>
				</lg>
				<lg>
					<l>„Asszonyom, szeretőd ihol jő!” – így szóla,</l>
					<l>Annál is szörnyebben asszony arcul csapá,</l>
					<l>Harmadik futamék, az is őt meglátá,</l>
					<l>Asszonyhoz béméne, ilyen szókat szóla:</l>
				</lg>
				<lg>
					<l>„Az te szép szeretőd ihol jő, asszonyom!”</l>
					<l>Azt is arcul csapá, nagy haraggal mondván:</l>
					<l>„Megbolondultatok ti, amint arányzom,</l>
					<l>Vagy tréfás társtoknak alítotok, látom.</l>
				</lg>
				<lg>
					<l>Lehetetlen dolog, hogy ő ide jőne,</l>
					<l>Az emberi nemzet ingyen se remélje,</l>
					<l>Ha szárnya volna is, gond volna jőnie.”</l>
					<l>Leányok kiáltják, hogy bizony ő jőne.</l>
				</lg>
				<lg>
					<l>Ő maga negyedszer kétséggel kiméne,</l>
					<l>Mihelyen meglátá, ottan megisméré,</l>
					<l>Fáradt tagját látá, rajta keserüle,</l>
					<l>Ő sok bujdosásán megesék az szíve.</l>
				</lg>
				<lg>
					<l>Kiterjesztett kézzel nyakára borula,</l>
					<l>Nagy öröme miatt ugyan nem szólhata,</l>
					<l>Gyenge lágy ruháját könyvével áztatja,</l>
					<l>De szíve sokára meg helyére álla.</l>
				</lg>
				<lg>
					<l>„Hogy érdemlettem ezt – mondá – szép virágom,</l>
					<l>Én édes szép rózsám, nagy szép Árgirusom?</l>
					<l>Kész vagyok ma érted halált megkóstolnom,</l>
					<l>Ugyan is nagy sokszor volt immár szándékom.”</l>
				</lg>
				<lg>
					<l>Egymás szeretők közt mely szokott lennie,</l>
					<l>Egyik az másikkal nagy soká beszéle,</l>
					<l>De hogy az senkinek már nehéz ne lenne,</l>
					<l>Csak rövid beszéddel minden ember értse.</l>
				</lg>
				<p>TERTIA PARS</p>
				<lg>
					<l>Ifjat megölelé, házában bévivé,</l>
					<l>Minden szerencséjét néki megbeszélé,</l>
					<l>Minden fáradságát csak semminek vélé,</l>
					<l>Az szép gyenge szűzzel játszadozni kezde.</l>
				</lg>
				<lg>
					<l>Csattogó szerszámok az várban valának,</l>
					<l>Kiktől zeng piaca széllyel az városnak,</l>
					<l>Világos paloták ékesen ragyognak,</l>
					<l>Aranyas csikorgók naptól csillagoznak.</l>
				</lg>
				<lg>
					<l>Drága szép ékes kert ott az várban vala,</l>
					<l>Szép ékes folyóvíz az kertben foly vala,</l>
					<l>Fénylik az közepin az Venus temploma,</l>
					<l>Szép aranyból csinált Belona oltára.</l>
				</lg>
				<lg>
					<l>Sűrű szép virágok, árnyékos fák között</l>
					<l>Az Ammon istennek kedves szép énekét</l>
					<l>Hangos szóval mondja Venusnak serege,</l>
					<l>Mint angyali szép szó hallatik zengése.</l>
				</lg>
				<lg>
					<l>Ebben szép Árgirust egyedül bévivé,</l>
					<l>Mint az szép Diána, úgy mégyen előtte,</l>
					<l>Virágos fák alatt vannak leülésben,</l>
					<l>Holott szép Árgirus gyakran dől ölében.</l>
				</lg>
				<lg>
					<l>Szép vetett nyoszolyák az kertben valának,</l>
					<l>Hol egyen s hol máson nagy szépen nyugosznak,</l>
					<l>Lágy ruhájok széltől lassan ingadoznak,</l>
					<l>Mind az ketten szépek, nagy örömben vannak.</l>
				</lg>
				<lg>
					<l>Néha ott elmenvén csípdes szép violát,</l>
					<l>Nagy gyakorta ismét az ő szép mátkáját,</l>
					<l>Keszkenő szélivel illeti orcáját,</l>
					<l>Különb-különb féle rózsákat mutogat.</l>
				</lg>
				<lg>
					<l>Sok vigasság után kertből kijövének,</l>
					<l>Örömében szerze gazdag lakodalmat,</l>
					<l>Hozzája hasonló tündér asszonyokat</l>
					<l>Házához hívata, kikkel vigadának.</l>
				</lg>
				<lg>
					<l>Mikoron mindnyájan asztalnál volnának,</l>
					<l>Senki nem bánkódik, mindnyájan vigadnak,</l>
					<l>Egy nagy bánat éré szívét Árgirusnak,</l>
					<l>Szemben ülvén az szép leány mátkájának.</l>
				</lg>
				<lg>
					<l>Az vigasság közben őtet arcul csapá,</l>
					<l>Az leány nem szóla, csak fejét lehajtá,</l>
					<l>Ismét vigasságban ő magát foglalá,</l>
					<l>Másodszor is ifjú leányt arcul csapá.</l>
				</lg>
				<lg>
					<l>Asszony barátitól ugyan megszégyenlé,</l>
					<l>De mégis nem szóla, csak fővel tekeré,</l>
					<l>Harmadszor is ifjú leányt arcul üté,</l>
					<l>Néki így felele, tovább nem tűrheté:</l>
				</lg>
				<lg>
					<l>„Te Árgirus, azért fáradtál-é értem,</l>
					<l>Hogy vendégim előtt így gyalázz meg engem?</l>
					<l>Szégyennel illessed én királyi fejem?</l>
					<l>Mondjad okát mostan énnékem, édesem.”</l>
				</lg>
				<lg>
					<l>Az leánynak szeme könyvben forog vala,</l>
					<l>Árgirus is rajta úgy kesereg vala,</l>
					<l>Szép ékes beszéddel néki így szól vala:</l>
					<l>„Majd meg mondom okát, szívem, hallgass reá:</l>
				</lg>
				<lg>
					<l>Atyámat, anyámat éretted elhagytam,</l>
					<l>Gazdag országomtól nagy messze távoztam,</l>
					<l>Az te szerelmedért nagy messze bujdostam,</l>
					<l>Veszedelmes helyen nagy sokat forgottam.</l>
				</lg>
				<lg>
					<l>Mikor már házadhoz közel jöttem volna,</l>
					<l>Három szép szűzleány előmben jött vala,</l>
					<l>Kik felőlem néked jó hírt mondnak vala,</l>
					<l>De te mind az hármat arcul csaptad vala.</l>
				</lg>
				<lg>
					<l>Az mely lehetetlen dolognak azt vélted,</l>
					<l>Hogy én jelen lennék akkor teelőtted,</l>
					<l>Mindaddig, az míglen nem láttál engemet,</l>
					<l>Negyedszer úgy jövél látni személyemet,</l>
				</lg>
				<lg>
					<l>Olyan lehetetlen dolognak én vélem,</l>
					<l>Hogy megharagudnál, immár nem ítélem,</l>
					<l>Tudom, hogy egyaránt gyötör az szerelem,</l>
					<l>Semmi haragodat ebből nem remélem.”</l>
				</lg>
				<lg>
					<l>Monda az szép leány: „Árgire, szerelmem,</l>
					<l>Most látom, gonoszból hogy nem ütél engem,</l>
					<l>Ezzel nem kisebbül az én emberségem,</l>
					<l>Sőt inkább öregbül az én tisztességem.</l>
				</lg>
				<lg>
					<l>Nagy szép szeretettel élének egymással,</l>
					<l>Sok bujdosás után szép nyugodalommal,</l>
					<l>Az sok bánat után jeles vigasságban,</l>
					<l>Senkitől nem félnek, vannak bátorságban.</l>
				</lg>
				<lg>
					<l>Nincs már Árgirusnak semmi fáradsága,</l>
					<l>Annyi bujdosását csak semminek tartja,</l>
					<l>Mert az mit kívánt volt, már ölében tartja,</l>
					<l>Az mikor kívánja, szintén akkor látja.</l>
				</lg>
				<lg>
					<l>Az tündérleánynak sem búsong már szíve,</l>
					<l>Helyén vagyon immár bujdosó elméje,</l>
					<l>Minden bánatjának vagyon immár vége,</l>
					<l>Ez históriának is légyen immár</l>
					<l>Vége</l>
				</lg>
			</div>
		</body>
	</text>
</TEI>
