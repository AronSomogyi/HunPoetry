<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Bessenyei_00615_0024" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">RÉZUS PÁRIDESHEZ</title>
				<author>
					<persName>
						<surname>Bessenyei</surname>
						<forename>György</forename>
					</persName>
					<date from="1747" to="1811">1747-1811</date>
					<idno type="VIAF">44314593</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">773</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>RÉZUS PÁRIDESHEZ</title>
					<author>
						<persName>
							<surname>Bessenyei</surname>
							<forename>György</forename>
						</persName>
						<idno type="VIAF">44314593</idno>
					</author>
					<relatedItem type="copyText">
						<bibl>
							<title>Bessenyei György összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00615"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>RÉZUS PÁRIDESHEZ</head>
				<lg>
					<l>Atyám! leveledet reszketéssel vettem,</l>
					<l>Mellyet magyarázván, a földre verettem.</l>
					<l>Elkövetett hibám fetrengve siratom,</l>
					<l>Bolondulásomat gyötrelmim közt látom.</l>
					<l>Tőled elszakadván egy szigetbe jöttem,</l>
					<l>Nem tudom, mi okon, bujdosóvá lettem.</l>
					<l>Itt fövenyes puszták és kietlenségek</l>
					<l>Vannak, mellyek felett borongnak az egek.</l>
					<l>Sovány szél sikoltoz széjjel az homokon,</l>
					<l>Búson zúdul itt-ott a száraz bokrokon.</l>
					<l>Fekete kősziklák lepték el ez helyet,</l>
					<l>Mellyek állva s dűlve lakják a fövenyet.</l>
					<l>Oroszlánok bőgnek párolgó öblökbül,</l>
					<l>Iszonyú hangjokra a vér bennem meghül.</l>
					<l>A tenger messzérül, fáradt habjaival</l>
					<l>Utaz e partokhoz, futván tajtékjival.</l>
					<l>A meredekségbe szomorún ütközik,</l>
					<l>Mellynek hizakjiba csak titkon küszködik.</l>
					<l>Más részrül a lapály fövenyekre szalad,</l>
					<l>És a künn heverő kősziklákig halad.</l>
					<l>Ködös térségein tévelyeg látásom,</l>
					<l>Kietlen zúgását rettegi hallásom.</l>
					<l>Néha a szelek közt vitorlákat látok,</l>
					<l>De meg nem hallhatnak, hasztalan kiáltok.</l>
					<l>Nem tudják, hogy fijad szerencsétlenné lett.</l>
					<l>Kit hajótörése e szigetbe vetett.</l>
					<l>Itt szenyvedek, Atyám, egyedül magamba,</l>
					<l>Gondolkozom, sírok, s írok fájdalmamba.</l>
					<l>Kínomat a jegyzőkönyvembe rajzolom,</l>
					<l>Mellybe tévelygésem leírva vádolom.</l>
					<l>Ha meghalok, s nállam szerencsésebb ember</l>
					<l>Lesz, kit a háborús szél ez helyekre ver,</l>
					<l>Legalább veszélyjét olvassa éltemnek,</l>
					<l>Megvivén bánatom búsult nemzetemnek.</l>
					<l>Ah! ha tudná minden, micsoda kínokkal</l>
					<l>Vettettem ez helyre a tört árbocfákkal.</l>
					<l>Atyám! mikor tőled haraggal kijöttem,</l>
					<l>S elbúsulásomba a tengerhez mentem,</l>
					<l>Néztem a hajókat, miként készülgettek,</l>
					<l>Láttam vitorlájok, mellyek lengedeztek,</l>
					<l>Gyötrelmeim között elszántam magamat,</l>
					<l>Hogy csak a tengeren kezdem majd utamat.</l>
					<l>El kell, mondom, szökni egy ollyan Atyátul,</l>
					<l>Aki az örömöt megtiltja fijátul.</l>
					<l>Jegyesemmé lenni Edizát nem hagytad,</l>
					<l>Végső akaratod ellene kiadtad.</l>
					<l>Elviselhetetlen lett tovább életem,</l>
					<l>Mihelyt szerelmemnek tárgyát elvesztettem.</l>
					<l>Az helyet, hol lettem, látni nem akartam,</l>
					<l>Mellyet hogy elhagyjak, hajóra futottam.</l>
					<l>Annyi kínt éreztem, amennyit lehetett,</l>
					<l>Az okosság rajtam már nem segíthetett.</l>
					<l>Egy kereskedőhöz akadtam utamba,</l>
					<l>Kinek barátjává lettem fájdalmamba.</l>
					<l>Tengeri házába bevezet magával,</l>
					<l>Indul nagy útjára e vízi igával.</l>
					<l>Messze országoknak fordítja edényét,</l>
					<l>Kéri az egektül biztató reményét.</l>
					<l>A vasmacskák, mellyek feneken hallgattak,</l>
					<l>S a köves homokba mélyen kapaszkodtak,</l>
					<l>Mozdulnak álmokbul a sok rángatással,</l>
					<l>Elhagyják vackokat, s jönnek csikorgással.</l>
					<l>Kövecses markokat nyújtják a tengerbül,</l>
					<l>Érkezéseikre az edény megrendül.</l>
					<l>Ekkor kötelet is kezdenek rángatni</l>
					<l>És sok vitorlákat szélnek igazgatni.</l>
					<l>Megmozdul a hajó kezdetén útjának,</l>
					<l>Dolgát általadja serény kormányának.</l>
					<l>Nékidűl szokása szerint a tengernek,</l>
					<l>Hasítja habjait e veszélyes térjnek.</l>
					<l>Kétfelé ingadoz, dülöng árbocfája,</l>
					<l>Kezdődik orránál harsogó lármája.</l>
					<l>Lebeg a vitorla, játszik szeleivel,</l>
					<l>Feszül, s gyakran pattog húzós kötelivel.</l>
					<l>A város elsüllyedt félig szemem előtt,</l>
					<l>Csak a füstöt néztem, melly belőle felkölt.</l>
					<l>Némelly tornyok hegyit láttam homályosan,</l>
					<l>Mellyek fenn állottak széjjel magánosan.</l>
					<l>Búcsúmat ezerszer vettem falaiktul,</l>
					<l>Láttam, hogy őértek könyvem ölemre hull.</l>
					<l>Atyám, szerelmesem s olly sok társaságom</l>
					<l>Elhagytam... elragadt tőlök bolondságom.</l>
					<l>Tévelyegni kezdett szemem a tengeren,</l>
					<l>Bujdosott nézése a szomorú egen.</l>
					<l>Küszködvén látásom már a messzeséggel,</l>
					<l>Sejtém, hogy egy hajó jön ránk sebességgel.</l>
					<l>Nem tudtuk, mi okbul sijet úgy utánnunk,</l>
					<l>Gondoltuk, nem lehet érte megállanunk.</l>
					<l>E postával küldted, Atyám, leveledet,</l>
					<l>Mellybe visszahívtad hozzád gyermekedet.</l>
					<l>Hozzánk jut az hajó, kiált, levelet nyújt</l>
					<l>Egy férjfi, ki zúgó lapátjárul felnyúlt.</l>
					<l>Behajítja hozzánk, Atyám, írásodat,</l>
					<l>S fél halálra veri vele magzatodat.</l>
					<l>Kezeim reszkettek, elmém tétovázott,</l>
					<l>Látásom, hallásom, beszédem hibázott.</l>
					<l>Még alig érkeztem leveled szemlélni,</l>
					<l>Már hajós emberink elkezdettek félni.</l>
					<l>Egy szomorú felleg bújt fel a tengerbül,</l>
					<l>Nedves szeleivel a levegőég hül.</l>
					<l>A tengernek térje lassan feketedik,</l>
					<l>Emeli halmait, s mindég nevekedik.</l>
					<l>Készül csatájához, várja ellenségét,</l>
					<l>Szüli az utasnak keserves ínségét.</l>
					<l>A felleg azonban nagy útját haladta,</l>
					<l>Egy fekete éjjel jön zúgva alatta.</l>
					<l>Villámlás csap belé néha mennydörgéssel.</l>
					<l>Az ég és tenger költ ellenünk égéssel.</l>
					<l>A lármázó szelek hajónkra rohannak,</l>
					<l>Vitorlánk kötési felettünk csattognak.</l>
					<l>Ordít az árbocfa, irtóztat szavával,</l>
					<l>Kiáltja veszélyünk rémítő hangjával.</l>
					<l>Bolondul a tenger, szórja nagy habjait,</l>
					<l>Fenekén álmokbul felveri halait.</l>
					<l>Kapdos a felleghez, vicsorgatja fogát,</l>
					<l>Dűl a kőszikláknak, széjjelveri magát.</l>
					<l>Setétség, villámlás, csattogó mennydörgés,</l>
					<l>Háborodott tenger, dúló mennykő égés.</l>
					<l>Mennyi veszedelem egy halandó felett,</l>
					<l>Ki igaz atyjának elpártolt fija lett.</l>
					<l>Késő volt már visszamennem az helyekre,</l>
					<l>Honnan elindultam e kínos térjekre.</l>
					<l>Ragadtatik hajónk a veszedelmektül,</l>
					<l>Hol a fellegbe jár, hol a mélységbe ül.</l>
					<l>Végre egy kőszikla hegyire vettetik,</l>
					<l>Mellyen a haboktul százfelé veretik.</l>
					<l>Ekkor karjaimmal egy deszkára kaptam,</l>
					<l>S veszedelmem között ez helyre hányattam.</l>
					<l>Hol most történetem keservemmel írom,</l>
					<l>És megtett hibámat halálomig sírom.</l>
					<l>Merjem-é remélni, Atyám! hogy láthatlak?</l>
					<l>S az halandók között még feltalálhatlak?</l>
					<l>Ki jön e szigetbe, ki engem felleljen?</l>
					<l>Hogy veszedelmembül hazavezéreljen.</l>
					<l>Az halálra kell itt elszánni magamat,</l>
					<l>De leírom elébb megesett sorsomat.</l>
					<l>Ha valaki látja e magánosságot,</l>
					<l>Nézze hamvam felett az halandóságot:</l>
					<l>“Itt múlt el egy ember; kit e nagy természet</l>
					<l>A földnek porábul megelevenített.</l>
					<l>Míg élt, történetin széjjel hányattatott,</l>
					<l>Mindent érzett, látott, gondolt és hallhatott.</l>
					<l>Nem tudta kezdetét, magát sem ismérte,</l>
					<l>S halálát mint ifjú idején elérte.</l>
					<l>Annyi törvénye volt, amennyi lehetett,</l>
					<l>Élt, s magátul mégis semmit nem tehetett:</l>
					<l>Mindent a természet csinált életével,</l>
					<l>Amelly szabaddá lett örök erejével.”</l>
				</lg>
			</div>
		</body>
	</text>
</TEI>