<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Bessenyei_00615_0028" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">AZ ESZTERHÁZI VIGASSÁGOK</title>
				<author>
					<persName>
						<surname>Bessenyei</surname>
						<forename>György</forename>
					</persName>
					<date from="1747" to="1811">1747-1811</date>
					<idno type="VIAF">44314593</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1663</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>AZ ESZTERHÁZI VIGASSÁGOK</title>
					<author>
						<persName>
							<surname>Bessenyei</surname>
							<forename>György</forename>
						</persName>
						<idno type="VIAF">44314593</idno>
					</author>
					<relatedItem type="copyText">
						<bibl>
							<title>Bessenyei György összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00615"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>AZ ESZTERHÁZI VIGASSÁGOK</head>
				<p>Herceg Rohán francia követ Bécsbe érkezik,</p>
				<p>s Bécsből Eszterházára magát mulatni kifut.</p>
				<p>Szent Jakab havának 12dik napján</p>
				<lg>
					<l>A főherceg Rohán Páris kebelébül</l>
					<l>Kikél, és a bécsi koronák alá ül.</l>
					<l>Elhagyja hazáját királya szavára,</l>
					<l>Akinek személyét felveszi magára,</l>
					<l>Bécsnek lármáji közt helyre verekedik.</l>
					<l>Híre, dicsősége széjjel nevekedik.</l>
					<l>Nézi világunkat nagy méltóságával,</l>
					<l>Tanácskozik titkon nemes pompájával;</l>
					<l>Ha sétálni indul, seregek követik,</l>
					<l>Mellyek gazdagságát közöttünk hirdetik.</l>
					<l>A Magyar tisztesség ezeket szemlélvén</l>
					<l>Felrijad és tűnik, szárnyaira kelvén.</l>
					<l>ESZTERHÁZI MIKLÓS karjaira szalad:</l>
					<l>S hogy kedvét tölthesse, Eszterházán marad.</l>
					<l>Ez a gazdag atya, mint kedves gyermekét,</l>
					<l>Elfogadja őtet; s hogy keresse kedvét,</l>
					<l>Rohán főherceget elhívja magához:</l>
					<l>Biztató szókat tőn szerelmes fijához.</l>
					<l>A követ megértvén Eszterházi szavát,</l>
					<l>Felkél, s kis útjának elkészíti magát.</l>
					<l>Magyarországnak megy pompás seregével,</l>
					<l>Egy kis világot hord francia népével.</l>
					<l>Hátrahagyja hamar Bécsnek sok lármáját,</l>
					<l>Nézi a szép ország elterült pusztáját.</l>
					<l>A Magyar tisztesség ismérvén vendégét,</l>
					<l>A csudákig viszi régi fényességét.</l>
				</lg>
				<lg>
					<l>Már a nap fáradván, kék térjén egének,</l>
					<l>Készült általadni magát éjjelének.</l>
					<l>A faluk, várasak füstölgötték széjjel,</l>
					<l>Terjeszteni kezdte szárnyait az éjjel.</l>
					<l>A mezőn legelő barmok bőgni kezdtek,</l>
					<l>S csendes tanyájokhoz lassanként érkeztek.</l>
					<l>A nap veres színbe hányta el sugárit,</l>
					<l>Hegyekről, erdőkről mutatta határit.</l>
					<l>Herceg Rohán földünk illy időn szemlélvén,</l>
					<l>Eljut Eszterházra, útjában sijetvén.</l>
					<l>A tündöklő várnak vitézi serege</l>
					<l>Kiáll, s csattog rendbe őriző fegyvere.</l>
					<l>Dob, síp, több muzsikák egyszerre zendülnek.</l>
					<l>A nagy épületek széjjel megrendülnek.</l>
					<l>A gyalogkatonák, mint emberoszlopok,</l>
					<l>Majd két közönséges ölre húzzák magok,</l>
					<l>Óriás termetet mutatnak testekbe,</l>
					<l>Csattog és ordítoz a fegyver kezekbe.</l>
					<l>Késérik kétfelől a követ szekerét,</l>
					<l>Közrevévén apró francia emberét.</l>
					<l>A szörnyű testektől ezek iszonyodtak,</l>
					<l>S nagy emberségekkel lassan vonakodtak.</l>
				</lg>
				<lg>
					<l>Herceg Rohán ekként béjut a kastélyba,</l>
					<l>Mellynek vezettetik egy nagy szobájába.</l>
					<l>Itt egy játéknéző piac formáltatott,</l>
					<l>Hol a szív érezni gyengén taníttatott,</l>
					<l>Negyedik Henriket vadászva játszották,</l>
					<l>Francia király volt, s most azért mutatták.</l>
					<l>Az asszonyi nemből Diána serege</l>
					<l>S Vénusnak ragadó aranyos fellege;</l>
					<l>Mezei játékra lementek volt Bécsbül,</l>
					<l>Értek égy érzékeny szív melegszik és hül.</l>
					<l>A játék végződvén, asztalt terítenek,</l>
					<l>Hová a nagy rendek sorjába leülnek.</l>
					<l>Ambróziaszaggal telik bé a nagy ház,</l>
					<l>Csattog kanál, tányér, ezer inas vigyáz.</l>
					<l>A halhatatlanság tokaji itala</l>
					<l>Csorgott az ezüstön, mellyet sok száj nyala.</l>
					<l>Csendes szelek fújtak bé az ablakokon,</l>
					<l>Mosolyodás játszott s szép ajakakon.</l>
					<l>A világosság közt sok kifeszült mellyek</l>
					<l>Pihegtek; csak lopva hevesítvén szívek.</l>
					<l>Vénus virágokból szőtt koszorújival,</l>
					<l>Játékra indul itt kedves fijaival.</l>
					<l>Titkon szórja tüzét a tolvaj szívekbe,</l>
					<l>Szökdös széjjel a sok csendes beszédekbe.</l>
					<l>A vacsora ekként eltelik csendesen,</l>
					<l>Hol idejét ki-ki töltötte kedvesen.</l>
					<l>Kijőnek rakással egy nagy folyosóra:</l>
					<l>Szép kert mosolyodik a kinyílt ajtóra.</l>
					<l>Egy kis lapály térség feküdt a szem előtt,</l>
					<l>Melly salétromtűzzel mesterségesen tölt.</l>
					<l>Egy ágyú bődül el, mellynek lármájára</l>
					<l>Villámlás szökdös fel a kert lapályjára.</l>
					<l>Égő szárnyak mentek a nagy fellegekre,</l>
					<l>Bámulással néztek a tüzes egekre.</l>
					<l>Egyik tűz másikát szaladásba marta;</l>
					<l>Sok futó láng egymást ölelésre várta.</l>
					<l>Ezerszer kezdődött a csattogó zúgás,</l>
					<l>Villámlások között lett minden változás,</l>
					<l>Tapsolás, kiáltás űzte a lángokat,</l>
					<l>Ölelték, rángatták sok nézők magokat.</l>
					<l>E játék eltelvén, az éjfél kiáltoz,</l>
					<l>S némelly bágyadt testbe bészökvén, szunnyadoz.</l>
					<l>Eloszlik a sereg édes nyugalmára,</l>
					<l>Örült, ki juthatott párjának karjára.</l>
				</lg>
				<p>13dik napján</p>
				<lg>
					<l>Azonban a nap is világunk mélységét</l>
					<l>Megjárván érkezik, s hozza fényességét.</l>
					<l>Kék egét béhúzza szőkés sugarával,</l>
					<l>S úgy érkezik osztán piros hajnalával.</l>
					<l>Pompája közt feljő, vonási ragyognak,</l>
					<l>Az álmos emberek fényére mozognak.</l>
					<l>Felkél Eszterháza, kacag örömével,</l>
					<l>S új mulatságot kezd nyájas seregével.</l>
					<l>Vadászatra indul az egész társaság,</l>
					<l>Különös örömöt formált e mulatság.</l>
					<l>Az erdők közt lévő csendes árnyékokba</l>
					<l>Jártak a dánvadak, legelve magokba.</l>
					<l>Rájuk tört Diána pusztító serege,</l>
					<l>Megzendült az erdő, füstölt Fébus ege.</l>
					<l>Kacagás, kiáltás szaladt a fák között,</l>
					<l>Ki-ki amint tetszett, akként lövöldözött.</l>
					<l>A futó vadacskák vérekbe hullottak,</l>
					<l>Hol felfelé szöktek, hol hasra lapultak,</l>
					<l>Lárma, nyargalódzás, puskázás hallatott,</l>
					<l>Aki itt lehetett, kedvvel mulathatott.</l>
					<l>A vadászsereg így végre megfáradván,</l>
					<l>Visszafelé fordul, ebédhez indulván.</l>
				</lg>
				<lg>
					<l>Ebédjek elmúlik, muzsikát kezdenek,</l>
					<l>Az aranyas szobák játékkal eltelnek.</l>
					<l>Zúdul a hang hamar, s lármáját indítja;</l>
					<l>De magát hirtelen ismét csillapítja.</l>
					<l>Vidámít egyszerre, majd megént elaltat,</l>
					<l>Hol felrijadást tesz, hol csendesen nyugtat:</l>
					<l>Mintha szárnyat fűzne a szív érzéséből,</l>
					<l>S repülni akarna az ember mellyéből;</l>
					<l>Úgy van a muzsika, felzendült hangjával,</l>
					<l>Nem tudja, mit tegyen nyűglődvén magával.</l>
					<l>Vergődik tüzében mindég, s fohászkodik,</l>
					<l>Most csendesen örül, majd ismét bánkódik.</l>
					<l>Ez elmúlván, ismét tragédiát kezdnek,</l>
					<l>Hol édes fájdalmat osztnak érzéseknek.</l>
					<l>Csendes hallgatás lész a játékpiacon,</l>
					<l>Ki-ki gondolkodik, s sohajt magánoson.</l>
					<l>Ezt végighallgatván, egybe felzúdulnak,</l>
					<l>S nyájasabb dolgokra széjjel kitóldulnak.</l>
					<l>Csak azért tették volt illyen bús változást,</l>
					<l>Hogy jobban érezzék a többi vidulást.</l>
					<l>Vacsorálnak s osztán a kertbe kimennek,</l>
					<l>Amellyet egészlen lángok között lelnek.</l>
					<l>Széjjel templomforma boltocskák látszattak,</l>
					<l>Öblök portékákkal szépen megrakattak.</l>
					<l>A tüzes erdő közt egy kis lapály hevert,</l>
					<l>Mellyre a mesterség most házikókat vert.</l>
					<l>Világosítva volt minden részeibe,</l>
					<l>Gazdag vásár látszott szegeleteibe.</l>
					<l>Egy épület, templomformára felnyúlva</l>
					<l>Állott a fáklyákkal megvilágosítva,</l>
					<l>Kis játéknézőhely készült el közepén,</l>
					<l>Szövétnekek égtek minden szegeletén.</l>
				</lg>
				<lg>
					<l>A mulató sereg bémegyen ez helybe,</l>
					<l>Hol letelepedik csendesen egy rendbe.</l>
					<l>Éneklés hallatik a játékpiacon.</l>
					<l>Beszélni kezd a szív a nyílt ajakakon.</l>
					<l>A sok énekesné egymás után kijő,</l>
					<l>Mondják nótájikat, s buja mellyek felnő.</l>
					<l>Az égő erdőkbe édes szavok hangzik,</l>
					<l>Érzésében a szív bágyad s szunnyadozik.</l>
					<l>E kis Vénusoknak mosolygó szemek lett,</l>
					<l>Mellyekbe Kupidó ezer nyilakat tett,</l>
					<l>Kik a nagy láng között, mint istenasszonyok</l>
					<l>Büszke pompájikkal, úgy mutatták magok.</l>
					<l>Néha panaszosan nyújtották énekek,</l>
					<l>Kis zokogásokkal magyarázván szívek.</l>
					<l>Az édes fájdalom kesergett szemeken,</l>
					<l>Fél jaj, fél vigasság tévelygett nyelveken.</l>
					<l>Titkos szemeikbe tüzök nedvesedett,</l>
					<l>Hová a kívánság lopva elegyedett.</l>
					<l>Énekek csendesen, bágyadással húzták,</l>
					<l>Mellyekkel a szívet kötözték, oldozták.</l>
					<l>Itt ezek elvégzik kötelességeket,</l>
					<l>S Vénushoz felviszik asszonyi nemeket.</l>
					<l>A nézőseregek ekkor megmozdulnak,</l>
					<l>S a játékpiacon táncolni indulnak.</l>
					<l>Éneklések helyett álorcás bál támadt,</l>
					<l>Melly az erdő között, e szép helyen vigadt.</l>
					<l>Titkos szorítások, kérdezés, rángatás,</l>
					<l>Sok csúfos üngetés, ögyvelgés, hallgatás</l>
					<l>Forgott azok között, kik magok rejtették,</l>
					<l>S isméretes képek álorcákba tették:</l>
					<l>Így táncolt az öröm itt részegségébe,</l>
					<l>Keresvén sok tárgyat víg egészségébe.</l>
				</lg>
				<p>14dik napján</p>
				<lg>
					<l>E napon délelőtt csak sétálást tettek;</l>
					<l>Hogy magok szellőzzék, a kertbe kimentek.</l>
					<l>Mesterség alkotta egybe itt a fákat,</l>
					<l>Mellyek rendre szépen ölelték magokat.</l>
					<l>Sűrű gallyaik közt hosszú utak nyúltak,</l>
					<l>Hol a csendességek lappangva bujkáltak.</l>
					<l>Itt járkál a sereg bágyadt lépésivel,</l>
					<l>Szemlélvén e kertet álmos nézésivel.</l>
					<l>A fák levelei néha megzördültek,</l>
					<l>Mert itt-ott reggeli szelek lengedeztek.</l>
					<l>Így sok fáradt szívek újították magok,</l>
					<l>Mellyek már gyakorta megnyögték rabságok.</l>
					<l>Végre a szép sereg a várnak megindul,</l>
					<l>S szorgalmatossággal minden szobát feldúl.</l>
					<l>Valamit lehetett nézni, azt meglátták,</l>
					<l>Hol a vár szépségét kincsével csudálták.</l>
					<l>Innen az erdőbe, nyári házba mentek,</l>
					<l>Ahol egy gazdagon készült asztalt leltek.</l>
					<l>Leültek, s gyomrokat örömmel töltötték,</l>
					<l>Míg innen felkelvén, új kedvek nem lelték.</l>
					<l>Ismét éneklésnek készítették magok,</l>
					<l>Akiknek a szívbe hangozott nótájok.</l>
					<l>Egy szép házba zengtek nyájas énekekkel,</l>
					<l>Tanácskoztak minden érzékenységekkel.</l>
					<l>Ezek után német komédiásokat</l>
					<l>Néztek, kik mutatták beszélve magokat.</l>
					<l>Minden indulatot viseltek testekbe:</l>
					<l>Hol öröm, hol harag forgott a szemekbe.</l>
				</lg>
				<lg>
					<l>A vacsora eljött, hol csendesen ettek,</l>
					<l>S tűzi mesterségre csakhamar felköltek.</l>
					<l>Egy erdőnek alja meg volt porral rakva,</l>
					<l>Mellyet felgyújtottak egyik részen lopva.</l>
					<l>A híg egek széjjel szikrákkal ropogtak,</l>
					<l>Közöttök lángoló csillagok haladtak.</l>
					<l>A nézés sok ezerfelé szaladozott,</l>
					<l>És a forgó tűzön néhol maradozott.</l>
					<l>E forma elmúlván, új bál következett,</l>
					<l>Mellyet az álorca sok színnel fedezett.</l>
					<l>Ki-ki amint tetszett, magát úgy múlatta,</l>
					<l>Örömét mindenbe könnyen találhatta.</l>
				</lg>
				<p>15dik napján</p>
				<lg>
					<l>Délelőtt csak álmos sétálás tétetett,</l>
					<l>Mig Bakhussal Vénus erőbe jöhetett.</l>
					<l>A tagok lankadva, álom nélkül voltak,</l>
					<l>Zsibbadozva széjjel csak úgy tántorogtak.</l>
					<l>Orfeust kiáltják szép muzsikájával,</l>
					<l>Hogy ismét újítson nótája hangjával.</l>
					<l>De először Tokaj hozta el italát,</l>
					<l>Éjfél közt lepvén meg a herceg asztalát.</l>
					<l>Ezután kezdődtek a nóták zengeni,</l>
					<l>S hangjokkal az erdők és egek rengeni;</l>
					<l>Eztet tragédia követte végtére,</l>
					<l>Mellyet a szép sereg játszatott kedvére.</l>
				</lg>
				<lg>
					<l>Azalatt vacsora ideje érkezett,</l>
					<l>S a sok énekesné új nótákat kezdett.</l>
					<l>Éneklések jöttek a tragédiába,</l>
					<l>Melly édes s keserves lehetett magába.</l>
					<l>A vacsorát illyen vigasság közt ették,</l>
					<l>Hol érzékenységek sokan tévesztették.</l>
					<l>Ezután a kertbe mentek sétálásra,</l>
					<l>Hol reáakadtak egy égő piacra.</l>
					<l>Megvilágosítva volt ez a fák között,</l>
					<l>Melly magára minden tüzes színt öltözött.</l>
					<l>Muzsikák zengettek széjjel körülötte,</l>
					<l>Égtek, zúgtak a szép élő fák mellette.</l>
					<l>E helyen tobzódó parasztok lármáztak,</l>
					<l>Kik félre hercegjek pénzére vigadtak.</l>
					<l>Kétezeren mintegy lehettek számokban,</l>
					<l>Ettek s fél juhokat hordoztak szájokban.</l>
					<l>Eltölté lármájok a magas egeket,</l>
					<l>Ordítva dicsérték kedves hercegjeket.</l>
					<l>Parasztos gyomrokba hívesítő italt</l>
					<l>Vehettek, mit torkok nem ivott, hanem falt.</l>
					<l>A nemessereg ezt sok ideig nézte,</l>
					<l>De álorc s bálját végre újrakezdte.</l>
					<l>Mellybe sok táncokat készítvén magoknak,</l>
					<l>Új zsibbadásokat okoztak láboknak.</l>
				</lg>
				<p>16dik napján</p>
				<lg>
					<l>A mulató sereg reggel vadászatot</l>
					<l>Kezdett el, hol sok szép vadakat hullatott.</l>
					<l>Tüzelt acél, kova; a puskák ropogtak,</l>
					<l>Ólombogarai itt-ott széjjeldongtak.</l>
					<l>Élő fákat szöktek által a szarvasok;</l>
					<l>Úgy tűntek, hátakra hajigálván szarvok.</l>
					<l>Sok felugrásában lövetik keresztül,</l>
					<l>S a fáknak tövére zuhanással ledül.</l>
					<l>A reggel ekképpen múlik vérengezve,</l>
					<l>Délre ki-ki hazafordul nevetkezve.</l>
					<l>Asztalhoz ülnek le, beszélik dolgokat,</l>
					<l>Dicsérik, gyalázzák tett puskázásokat.</l>
					<l>Étel után mindjárt muzsika hallatik,</l>
					<l>Mellyel a szív felkel s szárnyon ragadtatik.</l>
					<l>Ennek vége lévén, egy szép tóhoz mennek,</l>
					<l>Hol récét s ludakat ezerekként lelnek.</l>
					<l>A puskaropogás ezekre megszólal:</l>
					<l>Srét zápora széjjel, a víznek színén fal.</l>
					<l>Bétöltött minden részt a szörnyű gágogás,</l>
					<l>Zúgatta az erdőt sok lármás hápogás.</l>
					<l>A madarak széjjel egymásra hullottak,</l>
					<l>Szárnyokat tördelvén, gyalog úgy maradtak.</l>
					<l>A víz fejér színe vérrel keveredett,</l>
					<l>Hova sok lúd s réce halva telepedett.</l>
					<l>Itt a nagy puskázás végtére hogy elmúlt,</l>
					<l>A kacagó sereg egy nagy háznak indult.</l>
					<l>Terített asztal volt ennek közepébe,</l>
					<l>Sok szépség ül enni le kerületébe.</l>
					<l>Felette, körülte, ezüsterdő állott,</l>
					<l>Mellynek szép csengése messzére kihallott.</l>
					<l>Az evés itt múlván, játéknéző helyre</l>
					<l>Kelnek fel, új kedvet keresvén szívekre:</l>
					<l>Komédiát néznek együtt tele hassal,</l>
					<l>Nyájasan susogván a székbe egymással.</l>
					<l>Ennek hogy vége volt, vacsorához ültek,</l>
					<l>S osztán komédiát gyermekekkel tettek,</l>
					<l>Akik játékokat rendesen viselvén,</l>
					<l>Szó nélkül futostak, céljokat jelentvén.</l>
					<l>Közöttök sokféle intések forgottak,</l>
					<l>Mellyekkel a nézők nyájasan mulattak.</l>
					<l>Ennek is vége lett végre a többekkel,</l>
					<l>S elmúlt minden vígság a leírt rendekkel.</l>
					<l>Így bosszulta magát a Magyar tisztesség;</l>
					<l>Csudálván pompáját a bécsi fényesség.</l>
				</lg>
				<lg>
					<l>Felkél a hír ekkor sebes szárnyaira,</l>
					<l>Tűnik, s fest pennája a szép papirosra;</l>
					<l>Bécsnek szalad, honnan Páris felé indul,</l>
					<l>Kedves újságira egy kis világ bámul.</l>
					<l>Egy részét rajzolni akartam versemmel,</l>
					<l>Mit le nem írhattam kis tehetségemmel.</l>
					<l>Csak az igyekezet fáradott érettem,</l>
					<l>Mellyet erő nélkül, szomorún érzettem.</l>
				</lg>
			</div>
		</body>
	</text>
</TEI>