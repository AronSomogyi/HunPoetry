<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Batsanyi_00611_0039" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A szenvedő</title>
				<author>
					<persName>
						<surname>Batsányi</surname>
						<forename>János</forename>
					</persName>
					<date from="1763" to="1845">1763-1845</date>
					<idno type="VIAF">5087861</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">448</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A szenvedő</title>
					<author>
						<persName>
							<surname>Batsányi</surname>
							<forename>János</forename>
						</persName>
						<idno type="VIAF">5087861</idno>
					</author>
					<relatedItem type="copyText">
						<bibl>
							<title>Batsányi János összes költeményei</title>
							<date when="1997-11-05"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00611"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A szenvedő</head>
				<p>”Lehelletem elfogy, napjaim megrövidültek, és csak a koporsóm vagyon hátra.” Jób, XVII. rész. (KÁLDI)</p>
				<p>I.</p>
				<lg>
					<l>Elmém veszélyes andalgásiból</l>
					<l>Magamba térvén, s zárhelyem</l>
					<l>Ezernyi könyveimmel áztatott</l>
					<l>Porába hajtván térdemet,</l>
				</lg>
				<lg>
					<l>Némán imádva tisztelem</l>
					<l>Mennyei nagy felségedet!</l>
					<l>Leborulva csudálom</l>
					<l>Megfoghatatlan bölcs tetszésedet!</l>
				</lg>
				<lg>
					<l>Mert látom, érzem, hogy tilos felérni:</l>
					<l>“Honnan, s miért van ennyi rossz?</l>
					<l>Mért szenved így a jámbor erkölcs?</l>
					<l>S mért győzedelmes a gonosz?”</l>
				</lg>
				<lg>
					<l>S hozzád emelvén újolag</l>
					<l>Lánctól törődött két kezem,</l>
					<l>S nedves homályban lábbogó,</l>
					<l>Halálra vált, bús képemet,</l>
				</lg>
				<lg>
					<l>Elődbe terjesztem - ne vesd meg, ó Uram! -</l>
					<l>Elődbe terjesztem szokott kérésemet,</l>
					<l>Halld meg keserve tengerének mélyiből</l>
					<l>Hozzád kiáltó lelkemet!</l>
				</lg>
				<lg>
					<l>Tekints le rám! Atyai kegyelmed fényiből</l>
					<l>Bocsásd fejemre csak egy súgárodat!</l>
					<l>Ne hagyd el, ó Irgalmazó!</l>
					<l>Ne hagyd el alkotmányodat.</l>
				</lg>
				<lg>
					<l>Ne hagyj el engem,</l>
					<l>Ó én Teremtőm! én Atyám! Oltalmazóm!</l>
					<l>Én egy Uram!</l>
					<l>Egy Istenem!</l>
				</lg>
				<p>II.</p>
				<lg>
					<l>Úgy van; megint köny nedvesíti képemet!</l>
					<l>Megint megáradott</l>
					<l>Szívemnek elszikkadt ere!</l>
					<l>Megszánta már, megszánta bágyadt lelkemet</l>
					<l>Az Úr kegyelme; s irgalom-pálcája íme</l>
					<l>A kősziklából bő vizet vere!</l>
				</lg>
				<lg>
					<l>Oszoljatok,</l>
					<l>Szívemnek öldöklő fájdalmai!</l>
					<l>Szakadjatok,</l>
					<l>Ti nem remélt örömömnek édes árjai!</l>
					<l>Szakadjatok; s a szenvedők kegyes</l>
					<l>Vígasztalójának hálákat adjatok!</l>
				</lg>
				<lg>
					<l>Zengd, halhatatlan lélek,</l>
					<l>Zengd Alkotód dicséretét!</l>
					<l>Serkenj, te bús, te gyászos elme,</l>
					<l>Serkenj fel, és vígadva hagyd el ezt</l>
					<l>A síralom helyének durva rejtekét!</l>
					<l>(Nem tiltja szárnyaid szabad repűletét,</l>
					<l>Nem tiltja senki meg neked.)</l>
					<l>Repülj fel régi hazád boldog határihoz,</l>
					<l>Túl a setétlő fellegek útjain</l>
					<l>A halhatatlanok dicső hajlékihoz!</l>
					<l>Úgy zengjed, úgy hirdesd</l>
					<l>Örvendező víg éneked</l>
					<l>Legszebb s legérezettebb hangjain:</l>
					<l>Mely jó az Úr! s mi nagy</l>
					<l>Az Ő kegyelme</l>
					<l>A földnek elhagyott lakossihoz!</l>
				</lg>
				<lg>
					<l>Serkenjetek fel tí is,</l>
					<l>S jertek ma mindnyájan,</l>
					<l>Ti lelkes és lelketlen állatok!</l>
					<l>Jertek, s örök vígasztalómnak</l>
					<l>Most énvelem forró hálákat adjatok!</l>
				</lg>
				<lg>
					<l>Derülj ki, nap!... Vídulva zúgj,</l>
					<l>Te gyászos ősz komor szele!</l>
					<l>Völgynek sebes folyója, zúgj!</l>
					<l>Partok, zuhogjatok vele!</l>
				</lg>
				<lg>
					<l>Ti halmok! erdők! égbe-nyúlt</l>
					<l>Szálas fenyők! harsogva döngjetek!</l>
					<l>Kőszikla-bércek! béborult</l>
					<l>Havas tetők! bömbölve rengjetek!</l>
				</lg>
				<lg>
					<l>Ti is, kiket szívem nyögésitől</l>
					<l>Hangozni megszoktattalak,</l>
					<l>Kínos keserveimnek gőzitől</l>
					<l>Elnedvesült bús kőfalak!</l>
					<l>Jertek, s magasztaló dicséretimre most</l>
					<l>Új hangokon felelve zengjetek!</l>
				</lg>
				<p>*</p>
				<lg>
					<l>De mit cselekszem?</l>
					<l>Ah! mit cselekszem, így unszolván títeket?</l>
					<l>Mire kérem én</l>
					<l>A tí segedelmeteket?</l>
				</lg>
				<lg>
					<l>Mit, mit tehettek tí,</l>
					<l>Ó értelem nélkül szűkölködő,</l>
					<l>Érezni nem tudó,</l>
					<l>Lelketlen állatok?</l>
				</lg>
				<lg>
					<l>Mik vagytok tí,</l>
					<l>Hogy énvelem hálákat adjatok?</l>
					<l>Hogy az Úrnak énvelem</l>
					<l>Illő dicséretet mondhassatok?</l>
				</lg>
				<lg>
					<l>És ki vagyok én! hogy Tégedet</l>
					<l>Méltán dicsérjelek?</l>
					<l>Hogy Tégedet, Mindenható!</l>
					<l>Dicsérni merjelek?</l>
				</lg>
				<lg>
					<l>Én, por! veszendő féreg! és dicsérjem a Te</l>
					<l>Nevezhetetlen,</l>
					<l>Gondolhatatlan,</l>
					<l>Isteni-nagy felségedet?</l>
				</lg>
				<lg>
					<l>Én, Téged! ó Te, aki vagy!</l>
					<l>Téged, ki mindenkor valál!</l>
					<l>És lenni fogsz</l>
					<l>Szünetlenűl!</l>
				</lg>
				<lg>
					<l>Borulj homályaidba, gyarló, véges elme!</l>
					<l>Némulva áldjad,</l>
					<l>Némulva rettegd és imádjad</l>
					<l>Az Örökkévalót!</l>
				</lg>
				<lg>
					<l>Hogy el ne vessz merész repűletidben!</l>
					<l>Hogy el ne hagyjon illy örvényeidben!</l>
					<l>Bár véghetetlen! ámbár isteni</l>
					<l>Az ő kegyelme!</l>
				</lg>
				<p>(1795)</p>
			</div>
		</body>
	</text>
</TEI>