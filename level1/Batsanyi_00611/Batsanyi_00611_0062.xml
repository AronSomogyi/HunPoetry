<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Batsanyi_00611_0062" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A magyar költő idegen messze földön</title>
				<author>
					<persName>
						<surname>Batsányi</surname>
						<forename>János</forename>
					</persName>
					<date from="1763" to="1845">1763-1845</date>
					<idno type="VIAF">5087861</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3576</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A magyar költő idegen messze földön</title>
					<author>
						<persName>
							<surname>Batsányi</surname>
							<forename>János</forename>
						</persName>
						<idno type="VIAF">5087861</idno>
					</author>
					<relatedItem type="copyText">
						<bibl>
							<title>Batsányi János összes költeményei</title>
							<date when="1997-11-05"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00611"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A magyar költő idegen messze földön</head>
				<p>POÉTAI ELMÉLKEDÉSEK</p>
				<p>Di me tuentur: Dis pietas mea Et Musa cordi est. HORATIUS</p>
				<p>I. rész</p>
				<p>Első ének</p>
				<p>Amat nemus, et fugit urbes.</p>
				<lg>
					<l>Eltávozott a tél háborgó szelével,</l>
					<l>Északra költözvén havával, jegével.</l>
					<l>Megjött a víg tavasz a lágy zefirkével,</l>
					<l>S Flóra gyermekinek tarka seregével,</l>
				</lg>
				<lg>
					<l>Maradj már, te hívság várasi pompája,</l>
					<l>Fényes balgatagság gyűlölt rabigája!</l>
					<l>Maradj már, tettetés csalárd oskolája,</l>
					<l>S ezernyi rút vétek számtalan példája!</l>
				</lg>
				<lg>
					<l>Jer, Múzsa! jer velem a szabad mezőre,</l>
					<l>Siessünk a tiszta csendes levegőre,</l>
					<l>S új menedékhelyet keresvén előre,</l>
					<l>Verjünk távúl innen szállást jövendőre -</l>
				</lg>
				<lg>
					<l>Távúl e zárt falak kerítő sorától,</l>
					<l>E zajos szűk utcák gőzitől, porától;</l>
					<l>Távúl a kevélység durva dagályától,</l>
					<l>S irígység, álnokság gonosz játékától!</l>
				</lg>
				<lg>
					<l>Ím, eljött a tavasz szokott víg kedvével,</l>
					<l>Mindent új életre hoz lehelletével,</l>
					<l>S minden bút enyhítvén bájos erejével,</l>
					<l>Biztat már minket is édes reményével.</l>
				</lg>
				<lg>
					<l>Jer azért, jer velem a szabad mezőre,</l>
					<l>Menjünk az óhajtott tiszta levegőre;</l>
					<l>S biztos menedéket választván előre,</l>
					<l>Verjünk ama tájon szállást jövendőre,</l>
				</lg>
				<lg>
					<l>Hol egykor egy szép völgy virágos öblében,</l>
					<l>A természet újult öröm-ünnepében,</l>
					<l>Legédesb óráim boldog érzésében</l>
					<l>Üdvözlém a tavaszt kedvesem ölében!</l>
				</lg>
				<lg>
					<l>Ott a jámbor élet s józan ész hazája,</l>
					<l>Ott az áldott béke s víg öröm tanyája;</l>
					<l>Ott könnyebbül a szív terhes nyavalyája,</l>
					<l>Ott derül az elme komor éjtszakája.</l>
				</lg>
				<p>Második ének</p>
				<p>Hoc erat in votis.</p>
				<lg>
					<l>Itt, az ártatlanság s békesség ölében,</l>
					<l>Itt, e kies tájnak zöldellő körében,</l>
					<l>E patakos völgynek virágzó kertében,</l>
					<l>E vén diófának árnyékos tövében,</l>
				</lg>
				<lg>
					<l>Itt telepedjünk meg, itt légyen lakásunk. -</l>
					<l>Ide vont már régen titkos vágyódásunk;</l>
					<l>S ha sorsunk engedi, hogy több bút ne lássunk,</l>
					<l>Itt érje határát hosszas bujdosásunk.</l>
				</lg>
				<lg>
					<l>Adj, Szerencse, másnak kincset, gazdagságot,</l>
					<l>Hírt, nevet, hatalmat, fényes uraságot;</l>
					<l>Adj néki minden jót, minden boldogságot:</l>
					<l>Nékem - csendes békét, s e magánosságot!</l>
				</lg>
				<p>Harmadik ének</p>
				<lg>
					<l>Ím, leszállt a hajnal rózsa-kocsijából;</l>
					<l>Kivetkezett a föld éjjeli gyászából;</l>
					<l>Ébred a természet mély nyúgodalmából,</l>
					<l>S véle minden állat felserken álmából.</l>
				</lg>
				<lg>
					<l>Hallom már a berek szárnyas lantosait,</l>
					<l>S hegy, völgy, mező több más vídám lakosait</l>
					<l>Küldi már a nap is arany súgárait,</l>
					<l>S elveri lassanként a köd árnyékait.</l>
				</lg>
				<lg>
					<l>Mint egy deli bajnok, újult víg erőben</l>
					<l>Járja szokott útját, s ragyog a tetőben, -</l>
					<l>Örömöt gerjesztvén minden itt-élőben,</l>
					<l>S reményt énbennem is bánatos nézőben;</l>
				</lg>
				<lg>
					<l>Reményt, s bizodalmat! hogy már valahára</l>
					<l>Lenéz a kegyes ég könyveim árjára...</l>
					<l>S feltünvén nékem is szebb napom súgára,</l>
					<l>Új fényt hoz éjjelem setét homályára.</l>
				</lg>
				<lg>
					<l>Érzem - bár elmémet felleges borúlat</l>
					<l>Fedi még, s lelkemben a béke nem múlat,</l>
					<l>Érzem, hogy szívemben enyhül az indúlat;</l>
					<l>S már szemem kevesebb bús cseppeket húllat.</l>
					<l>Negyedik ének</l>
				</lg>
				<lg>
					<l>Minden napok, órák, új örömet hoznak:</l>
					<l>Kert, rét, berek, hegy, völgy új színre változnak;</l>
					<l>Fák, füvek, virágok versent illatoznak;</l>
					<l>Zengnek a madárkák, s vígan játszadoznak;</l>
				</lg>
				<lg>
					<l>S míglen itt az egyik, párját az erdőben</l>
					<l>Hallván, utána nyög, s csattog az ernyőben,</l>
					<l>Felrepül a másik amott a mezőben,</l>
					<l>S égnek emelkedve zeng a levegőben -</l>
				</lg>
				<lg>
					<l>Szíves hálát adván a nagy alkotónak,</l>
					<l>S leckét, intő példát nékem halandónak:</l>
					<l>Imádjam hatalmát az ottfennlakónak,</l>
					<l>Mint kútfejét minden nagynak, szépnek, jónak!</l>
				</lg>
				<lg>
					<l>Hordozzam békével felvállalt igámat,</l>
					<l>Folytassam víg kedvvel kiszabott pályámat,</l>
					<l>S szolgálván innen is népemet, hazámat,</l>
					<l>Várjam, míg nyúgalom kövesse munkámat!</l>
				</lg>
				<lg>
					<l>Felderül nékem is majd még valahára,</l>
					<l>S nem biztat hiában remény súgára; -</l>
					<l>Higgyem, hogy közel már pályám véghatára,</l>
					<l>S nem vész el tűrésem, fáradságom ára.</l>
				</lg>
				<lg>
					<l>Nyúgodjék hűlt hamvam akár e megyében,</l>
					<l>Akár más idegen messze föld keblében:</l>
					<l>Élni fog jó nevem feleim szívében,</l>
					<l>Élni polgárimnak emlékezetében.</l>
				</lg>
				<lg>
					<l>Voltak, s lehetnek még időnek jártával,</l>
					<l>Kik, a természetnek szebb ajándékával</l>
					<l>S a kedvező sorsnak több adományával</l>
					<l>Birván, több jót tettek, s tesznek a hazával:</l>
				</lg>
				<lg>
					<l>De kik, a mostoha csalárd szerencsének</l>
					<l>Ellenére, tovább egyre küszködnének,</l>
					<l>S érte jobb lélekkel többet eltűrnének -</l>
					<l>Nincsenek, nem voltak, s nem is lehetnének!</l>
				</lg>
				<lg>
					<l>És ím, elmém egén oszlik a borúlat;</l>
					<l>Elhagyta szívemet a komor indúlat;</l>
					<l>Lelkemben óhajtott csendes béke múlat;</l>
					<l>S ha nedves még szemem - nem bús cseppet húllat.</l>
				</lg>
				<p>Ötödik ének</p>
				<lg>
					<l>Ó ti! kik fájdalmim tanúi valátok,</l>
					<l>S valamint azokban híven osztozátok,</l>
					<l>Most búm enyhülését örömmel halljátok,</l>
					<l>Ti nemesebb szívű kevés jó barátok!</l>
				</lg>
				<lg>
					<l>Jertek a természet hív anya-keblébe -</l>
					<l>Hol minden mosolyg már a néző szemébe,</l>
					<l>S mindenütt új csudák terjedvén elébe,</l>
					<l>Mindenfelől “Isten! Isten!” zeng fülébe.</l>
				</lg>
				<lg>
					<l>Itt a jámbor élet s józan ész hazája,</l>
					<l>Itt az áldott béke s víg öröm tanyája;</l>
					<l>Itt könnyebbül a szív terhes nyavalyája,</l>
					<l>Itt derül az elme komor éjtszakája.</l>
				</lg>
				<p>II. rész</p>
				<p>Első ének</p>
				<p>Mollia, Pegasides, vestro date serta poetae! PROPERTIUS</p>
				<lg>
					<l>Te, kit a kegyes ég, atyai kedvében,</l>
					<l>Már földi pályámnak első kezdetében</l>
					<l>Vezérül az élet setét ösvényében,</l>
					<l>S társul adott mind jó, mind balszerencsében;</l>
				</lg>
				<lg>
					<l>Ki, hogy a főbb célra kalauzom lettél,</l>
					<l>S e nehéz, e kemény, szűk útba vezettél,</l>
					<l>Mivel félretérni soha nem engedtél,</l>
					<l>Nevemnek népemnél oly jó hírt szerzettél,</l>
				</lg>
				<lg>
					<l>Melyet (úgy ígéri lelkem bizodalma!)</l>
					<l>Sem az álnok ajak s gonosz nyelv rágalma,</l>
					<l>Sem a képmutatók otromba szidalma,</l>
					<l>Sem vad üldözőmnek el nem ront hatalma;</l>
				</lg>
				<lg>
					<l>Hagyd el, Múzsa, hagyd el e magánosságot,</l>
					<l>Eredj, lásd még egyszer a magyar világot.</l>
					<l>Szedj előbb egynéhány külföldi virágot,</l>
					<l>Zöldellő borostyánt, s gyenge mirtus-ágot,</l>
				</lg>
				<lg>
					<l>S köss velem koszorút barátim számára:</l>
					<l>Egyet, melyet (szívem örök fájdalmára!)</l>
					<l>Nem tehetvén többé tisztes homlokára,</l>
					<l>Áldozatul vihess Dávidom sírjára;</l>
				</lg>
				<lg>
					<l>S egyet olyant, hogy azt Elíza kedvesse</l>
					<l>Örömmel fogadván fejére tehesse,</l>
					<l>S mint hazánk még élő legjobb énekesse,</l>
					<l>Mindenek láttára bátran viselhesse.</l>
				</lg>
				<lg>
					<l>Fogd még ezt a szépen zöldellő kis ágot,</l>
					<l>S ezt a nem múlandó gyönyörű virágot.</l>
					<l>Tiszteld az asszonyi tiszta barátságot,</l>
					<l>S változni nem tudó szent hajlandóságot. - -</l>
				</lg>
				<lg>
					<l>Indulj: vedd utadat napkelet tájának;</l>
					<l>S hív biztosa lévén híved szándékának,</l>
					<l>Keresd fel határit ama szép hazának -</l>
					<l>Árpád dicső népe boldog országának!</l>
				</lg>
				<lg>
					<l>S elérkezvén oda, hol Komárom vára</l>
					<l>Büszkén emelkedve néz a két Dunára,</l>
					<l>Szállj haladék nélkül Virt kies dombjára,</l>
					<l>S borulj le barátom gyepesült halmára.</l>
				</lg>
				<p>Második ének</p>
				<lg>
					<l>Idegen messze föld csendes vidékéről,</l>
					<l>Barátod mostani menedékhelyéről,</l>
					<l>Jövök, hogy sírodnál szíve keservéről</l>
					<l>Zengvén, tanú legyek örök hívségéről. - -</l>
				</lg>
				<lg>
					<l>- - - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - - -</l>
				</lg>
				<lg>
					<l>“Tudván igaz szíved s szelíd emberséged,</l>
					<l>Tisztelt, becsült mindég minden jámbor téged;</l>
					<l>S paizs gyanánt lévén neved, dicsőséged,</l>
					<l>Az irígy - elnémult, s nem árthatott néked.</l>
				</lg>
				<lg>
					<l>Kedves régi társam boldogult árnyéka!</l>
					<l>Imhol társad végső szíves ajándéka...</l>
					<l>Maradjon áldásban szent porod hajléka,</l>
					<l>Dicsekedjék azzal Virt egész tájéka.</l>
				</lg>
				<lg>
					<l>Míg a magyar nemzet az élők számában</l>
					<l>Lészen, s helyet foglal a népek sorában;</l>
					<l>Míg szent koronája szabad birtokában,</l>
					<l>(A pánnonok s dákok hajdani honjában),</l>
				</lg>
				<lg>
					<l>Le nem mond egészlen főbb örökségéről,</l>
					<l>(Hasonlíthatatlan szépségű nyelvéről!) -</l>
					<l>Nem feledkezik el múzsád érdeméről,</l>
					<l>S szíveket ébresztő sok bölcs intéséről.”</l>
					<l>Harmadik ének</l>
				</lg>
				<lg>
					<l>Halottam elhagyván, keresd az élőket,</l>
					<l>Hív Múzsa! s ezek közt a jeles költőket;</l>
					<l>S szólítván egyenként és köszöntvén őket,</l>
					<l>Óhajts mindnyájoknak boldogabb időket!</l>
				</lg>
				<lg>
					<l>Emlékeztess kit-kit saját érdemére,</l>
					<l>S munkálkodása főbb céljára, végére,</l>
					<l>Mondd: hogy csak hazájok javára, díszére,</l>
					<l>S az igaz látónak nézvén nagy tisztére,</l>
				</lg>
				<lg>
					<l>Folytassák víg kedvvel nehéz pályájokat -</l>
					<l>Űzzék gyors erővel feltett szándékjokat;</l>
					<l>S nem hagyván csüggedni szent bizodalmokat,</l>
					<l>Higgyék, hogy elérik méltó jutalmokat.</l>
				</lg>
				<lg>
					<l>Lássák, mint kél máris Hunnia kertében</l>
					<l>Új életre minden, a tavasz jöttében;</l>
					<l>S mikép gyönyörködik szavok zengésében,</l>
					<l>Valakinek ép vér buzog még erében!</l>
				</lg>
				<lg>
					<l>Hallják, mint neveznek már itt is bennünket,</l>
					<l>Mikép magasztalják dicső szép nyelvünket,</l>
					<l>S majd lanthoz mérsékelt szíves énekünket,</l>
					<l>Majd párosan zengő szabadabb versünket;</l>
				</lg>
				<lg>
					<l>Mikép ismérkednek a magyar elmével,</l>
					<l>Mikép annak minden jobb szüleményével,</l>
					<l>S mind régibb íróink fényes érdemével,</l>
					<l>mind élő társaink új győzedelmével.[7]</l>
				</lg>
				<lg>
					<l>Így, kijutván egyszer a szőke Sajnáig,</l>
					<l>Elhat nevök híre Herkul oszlopáig,</l>
					<l>Onnét nagy Washington s Bolivár honjáig,</l>
					<l>S tovább az Új-Világ végső határáig!</l>
				</lg>
				<p>Negyedik ének</p>
				<p>Qui monet, ut facias, quod iam facis, ille monendo Laudat, et hortatu comprobat acta suo. OVIDIUS</p>
				<lg>
					<l>De már siess, Múzsám, s járj utad végére;</l>
					<l>Siess a Bakonynak nyúgoti szélére.</l>
					<l>Térj ama nagy költő kies lakhelyére,</l>
					<l>S örömöt, szerelmet lehellő körére,</l>
				</lg>
				<lg>
					<l>Ki, mint rég királyát fegyverrel s vérével,</l>
					<l>Úgy ma Minervának szentelt életével</l>
					<l>Nemzetét szolgálván, - míg bölcs énekével</l>
					<l>S mindent lelkesítő lantja zengésével</l>
				</lg>
				<lg>
					<l>Ott a hegyet völgyet érezni tanitja,</l>
					<l>S a mult idők legszebb csudáit újítja,</l>
					<l>Mind saját nagy nevét halhatatlanítja,</l>
					<l>Mind népe jobb részét egyre boldogítja.</l>
				</lg>
				<lg>
					<l>Szállj meg ott, s lásd, mint él hazánk édenében,</l>
					<l>Imádva szeretett hölgye hív ölében; -</l>
					<l>S szent magánossága csendes rejtekében</l>
					<l>Lelvén, köszöntsed így barátja nevében:</l>
				</lg>
				<lg>
					<l>- - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - -</l>
					<l>- - - - - - - - - - - - - - - - - - - - - - - - -</l>
				</lg>
				<lg>
					<l>Régi nagy magyarok jeles unokája,</l>
					<l>Igaz jó polgárok tündöklő példája,</l>
					<l>Árpád fiainak tüzes Petrárkája,</l>
					<l>Néped hív bárdusa, dicső poétája!</l>
				</lg>
				<lg>
					<l>Kit, mint rég Orfeust Rhodope vidéki,</l>
					<l>(Hol fák, folyók, kövek hódoltanak néki),</l>
					<l>Bámulva hallgatnak Balaton mellyéki,</l>
					<l>S büszkélkedve néznek Sümeg szép tájéki;</l>
				</lg>
				<lg>
					<l>Te, ki a természet anyai keblében,</l>
					<l>E rengeteg erdők nyájas környékében,</l>
					<l>Fellelt boldogságod teljes érzésében</l>
					<l>Le-ledőlsz egy vén tölgy árnyékos tövében,</l>
				</lg>
				<lg>
					<l>S úgy nézed a világ háborgó tengerét,</l>
					<l>Úgy a föld szédelgő számos rab-emberét,</l>
					<l>(Ki, vélt fő javának nem tehetvén szerét,</l>
					<l>Átkozva késéri Fortúna szekerét);</l>
				</lg>
				<lg>
					<l>Míg, nem birván szíved megindult árjával</l>
					<l>S elméd gerjedező szent tüze lángjával,</l>
					<l>S bajra kelvén Laura hív imádójával,</l>
					<l>Vagy Morven királya dicső nagy fiával,</l>
				</lg>
				<lg>
					<l>Úgy énekelsz Lízád számtalan ékéről,</l>
					<l>S két egyező jó szív öröm-életéről,</l>
					<l>S majd más hív szeretők bús történetéről,</l>
					<l>Majd nemzeted régi vitéz erkölcséről;</l>
				</lg>
				<lg>
					<l>Ó te, kinek lantod bájoló hangjára,</l>
					<l>Mint hajdan Ámfion alkotó szavára</l>
					<l>Majd Trója, majd Théba, világ csudájára -</l>
					<l>Úgy kél ma Szalának már több fellegvára,</l>
				</lg>
				<lg>
					<l>Hol híres ősitek puszta kőhajléki,</l>
					<l>(Néhai nagyságok gyászos omladéki),</l>
					<l>Mint Szelma s Balklúta mohos dőledéki,</l>
					<l>Még imént csak róka s baglyok menedéki,</l>
				</lg>
				<lg>
					<l>Újra felépülvén múzsád énekében,</l>
					<l>Égig emelkednek dicsőség fényében,</l>
					<l>S valamíg a Duna s Tisza környékében</l>
					<l>Magyar lesz, fenn-lesznek emlékezetében:</l>
				</lg>
				<lg>
					<l>Üdvöz légy, bajnokok igaz nemes vére!...</l>
					<l>Élj! s énekelj gyakran néped örömére!</l>
					<l>Terjeszd neved hírét a világ szélére,</l>
					<l>S légy hazád, nemzeted öröklő díszére!</l>
				</lg>
				<lg>
					<l>Míg itt más, hirdetvén saját kábaságát,</l>
					<l>Más érdemetlennek imádja hivságát,</l>
					<l>Vagy, követvén szíve rossz hajlandóságát,</l>
					<l>Másnak kisebbségén építi nagyságát;</l>
				</lg>
				<lg>
					<l>Míglen ott Bellóna, húsz békés országot</l>
					<l>Felkevervén, s tűzbe hozván félvilágot,</l>
					<l>Az ó törvény helyett új kemény rabságot</l>
					<l>Készít, s köz háborút, köz nyomorúságot;</l>
				</lg>
				<lg>
					<l>Míg amott a vad Márs, lerakván fegyverét,</l>
					<l>Nyugtatja harcra-kész száz meg száz ezerét,</l>
					<l>S itélvén a népek s királyok nagy perét,</l>
					<l>Másnak osztja mások országát, emberét:</l>
				</lg>
				<lg>
					<l>Zengj te a bölcseség szelíd érdeméről,</l>
					<l>Zengj a főbb dicsőség igaz ösvényéről,</l>
					<l>A béke s szabadság arany idejéről,</l>
					<l>S e két legnagyobb kincs bátor védelméről!</l>
				</lg>
				<lg>
					<l>Dicsérd Minervának áldott olajágát;</l>
					<l>Mutasd a halandók földi boldogságát;</l>
					<l>Terjeszd a józan ész mennyei világát;</l>
					<l>Oszlasd embertársad lelki mély vakságát,</l>
				</lg>
				<lg>
					<l>Ki, a bölcs természet egyenes útjáról</l>
					<l>Eltérvén, s lemondván ezer kész javáról,</l>
					<l>Alig emlékezik régi mivoltáról,</l>
					<l>Léte s származása fő méltóságáról;</l>
				</lg>
				<lg>
					<l>S míg itt - majd hitéért buzgó vak hevében</l>
					<l>Öl, dúl, éget, pusztít hazája keblében,</l>
					<l>Majd az emberiség s szabadság nevében</l>
					<l>Ontja társa vérét bosszúja dühében,</l>
				</lg>
				<lg>
					<l>Amott, nehéz láncok csüggvén a nyakáról,</l>
					<l>Gondolkodni sem mer emberi jussáról,</l>
					<l>S vagy átkozódva szól nyomorgatójáról,</l>
					<l>Vagy kérkedve járma mély gyalázatjáról!</l>
				</lg>
				<lg>
					<l>Nem tekintvén a múlt setétebb időket,</l>
					<l>Nézd a mái napot, s a mostan élőket:</l>
					<l>Háborogva töltvén oly sok esztendőket,</l>
					<l>Annyi szélvész után - hol találod őket?</l>
				</lg>
				<lg>
					<l>Az ész s tapasztalás partra vezették-e?</l>
					<l>Vagy már bölcsebbekké s jobbakká tették-e?</l>
					<l>Vajjon, valahára már elhihették-e,</l>
					<l>S nem kételkedhetvén szivekbe vették-e,</l>
				</lg>
				<lg>
					<l>Mennyi kárt, bajt, veszélyt elmellőzhetnének,</l>
					<l>Ha látván özönét társaik vérének</l>
					<l>S rettenetes halmát mindnyájok vétkének,</l>
					<l>A törvény s igazság útjára térnének?</l>
				</lg>
				<lg>
					<l>Vagy van-e még, vajjon! ki ma sem láthatja,</l>
					<l>Hogy a népek sorsát isten igazgatja?</l>
					<l>Ő! ki mindegyiket földig alázhatja,</l>
					<l>S mint a kertész a fát, tőből kivághatja?...</l>
				</lg>
				<lg>
					<l>Zengj, zengj a bölcsesség szelíd érdeméről</l>
					<l>Zengj a főbb dicsőség igaz ösvényéről,</l>
					<l>A béke s szabadság arany idejéről,</l>
					<l>S e két legnagyobb kincs bátor védelméről!</l>
				</lg>
				<p>Ötödik ének</p>
				<p>Mox etiam pectus praeceptis formet amicis! HORATIUS</p>
				<lg>
					<l>Viseld, ó hív látó! felvett szent igádat,</l>
					<l>Folytasd víg erővel ragyogó pályádat,</l>
					<l>S halhatatlanítván nemzeti hárfádat,</l>
					<l>Emeld énekeddel népedet, hazádat!</l>
				</lg>
				<lg>
					<l>Támogasd ígéddel az elcsüggedt elmét;</l>
					<l>Derítgesd andalgóbb társadnak értelmét;</l>
					<l>Indítsd fel mellyében tisztább gerjedelmét,</l>
					<l>Az igaznak, jónak, s szépnek hű szerelmét.</l>
				</lg>
				<lg>
					<l>Helyheztesse díszét szelíd emberségben,</l>
					<l>Érdemét közhasznú munkás tehetségben,</l>
					<l>Erejét, oltalmát szoros egyezségben,</l>
					<l>De fő bizodalmát s reményét az égben -</l>
				</lg>
				<lg>
					<l>Az égben! Mert ügyét nem vak sors forgatja,</l>
					<l>Tud, lát, s intéz mindent a Mindenek Atyja!</l>
					<l>Kinek intő szavát ha híven hallgatja,</l>
					<l>Áldását, kegyelmét bizonnyal várhatja.</l>
				</lg>
				<lg>
					<l>Bár minden jó tettét itt bér nem követi,</l>
					<l>(Mert legszebb jutalmát magában lelheti!)</l>
					<l>Rosszat szülnek mindég rossz cselekedeti,</l>
					<l>S a bűn a büntetést el nem kerülheti.</l>
				</lg>
				<lg>
					<l>Szívében viselvén istene félelmét,</l>
					<l>Követvén a törvény egyenes értelmét,</l>
					<l>Tisztelvén, becsülvén koronás fejdelmét,</l>
					<l>S nem kérvén, nem várván senkinek kegyelmét,</l>
				</lg>
				<lg>
					<l>Tartsa fenn nemzeti szép tulajdonságát,</l>
					<l>Szabad természete saját méltóságát,</l>
					<l>Veszélyre nem hajtó tüzes bátorságát,</l>
					<l>Bajnoki nagy lelkét, igaz magyarságát!</l>
				</lg>
				<lg>
					<l>De tudván fő tárgyát polgári létének,</l>
					<l>S része, tagja lévén hazája népének,</l>
					<l>Feleljen meg szentül szentséges tisztének,</l>
					<l>S könnyebbítse súlyát társa köz terhének.</l>
				</lg>
				<lg>
					<l>Érezze, mely szégyen s gyalázat, azt vélni,</l>
					<l>Hogy szabad más baját henyélve szemlélni,</l>
					<l>Az egész kárával csak magának élni,</l>
					<l>S minden érdem nélkül - jutalmat remélni!</l>
				</lg>
				<lg>
					<l>(A buta kevélység ily csúf találmánya</l>
					<l>Bűn s fertelem! ezt ő tudni se kívánja.</l>
					<l>Erkölcs, emberiség, s te, mennynek leánya,</l>
					<l>Szent igazság! te légy nagy szíve bálványa.)</l>
				</lg>
				<lg>
					<l>Viseld azért, viseld felvállalt igádat,</l>
					<l>Folytasd erős szívvel kiszabott pályádat,</l>
					<l>Szolgáld szünet nélkül népedet, hazádat,</l>
					<l>S higgyed, hogy illő bér követi munkádat.</l>
				</lg>
				<lg>
					<l>Ébreszd a nagyra-nőtt fiatal lelkeket,</l>
					<l>S jobb agyagból formált érzékeny szíveket;</l>
					<l>Éleszd, neveld, intézd nyíló reményeket,</l>
					<l>S jóra, szépre vágyó tűz-gerjedelmeket.</l>
				</lg>
				<lg>
					<l>Mutasd a múlt idők fényes tűkörében,</l>
					<l>Régi bajnokitok tisztelt erkölcsében,</l>
					<l>Mint élnek mindenkor nevek jó hírében,</l>
					<l>Feleik s hazájok emlékezetében,</l>
				</lg>
				<lg>
					<l>Midazok, akiket Apolló szavára</l>
					<l>Klíó, szép tetteik méltó jutalmára</l>
					<l>S később unokáik intő példájára,</l>
					<l>Felírt a dicsőség örök táblájára:</l>
				</lg>
				<lg>
					<l>Míg számtalan mások, kik rég kevélykedtek,</l>
					<l>S éltekben érdemmel nevet nem szerzettek,</l>
					<l>Mióta márványok alá letétettek,</l>
					<l>Olyanok, mint akik soha nem születtek!</l>
				</lg>
				<lg>
					<l>Vesd el a jó magot annak idejében,</l>
					<l>Ültess, munkálkodjál Hunnia kertében,</l>
					<l>Gyomláld a maszlagot termékeny földében,</l>
					<l>S bízzál - a magyarok kegyes istenében!</l>
				</lg>
				<lg>
					<l>Nem csalhatván belső szentebb érzeményed,</l>
					<l>Teljes bizodalom légyen fő törvényed.</l>
					<l>Egykor, egy tavasszal kikél veteményed,</l>
					<l>S szép gyümölcsöt hozand virágzó reményed.</l>
				</lg>
				<lg>
					<l>Eljövend víg napja majd az aratásnak;</l>
					<l>S polgárid, bőségét látván az áldásnak,</l>
					<l>Csudálkozva nézik, s mutatják egymásnak,</l>
					<l>S buzgó hálát adnak a serény munkásnak, -</l>
				</lg>
				<lg>
					<l>Ki bár nyúgoszik már ciprusa tövében,</l>
					<l>S elvette jutalmát saját erkölcsében,</l>
					<l>Él még! s él örökké mindazok szívében,</l>
					<l>Valakik becsülni tudják érdemében.</l>
				</lg>
				<p>Hatodik ének</p>
				<p>Aut illis flamma, aut imber subducet honores, Annorum aut ictu pondera victa ruent: At non ingenio quaesitum nomen ab aevo Excidet; ingenio stat sine morte decus. PROPERTIUS</p>
				<lg>
					<l>Nagy, s megmérhetetlen az elme hatalma:</l>
					<l>Minden erőt legyőz ereje s oltalma;</l>
					<l>S bár néha lassúnak látszik diadalma,</l>
					<l>Nincs határ, melyen túl nem jut birodalma.</l>
				</lg>
				<lg>
					<l>Ím! napok, esztendők, századok elmúlnak;</l>
					<l>Égbe-ható magas hegyek lelapúlnak;</l>
					<l>Dús, fényes várasok hamvokba borúlnak;</l>
					<l>Nemzetek országok kivesznek, pusztúlnak:</l>
				</lg>
				<lg>
					<l>Amit egy nagy lélek, szebb alkotmányában,</l>
					<l>Bízván a jók viszont-hajlandóságában</l>
					<l>S azonegy fő tárgyra törő szándékában,</l>
					<l>Áldozatul letesz Pallás templomában,</l>
				</lg>
				<lg>
					<l>Fennmarad! s nem enged az idő fogának,</l>
					<l>Sem tűz erejének, sem vizek árjának,</l>
					<l>Sem az ál cimborák dühös haragjának,</l>
					<l>Sem a világ-győzők kevély hatalmának.</l>
				</lg>
				<lg>
					<l>Így ő - míg a földnek csudált erősei</l>
					<l>Eltünnek, mint az éj komor fellegei,</l>
					<l>S lehullván kimúlnak számtalan népei,</l>
					<l>Mint ősszel erdőkben a fák levelei, -</l>
				</lg>
				<lg>
					<l>Egyre nevekedvén titkos erejében,</l>
					<l>Mint csillag úgy ragyog honja bús egében;</l>
					<l>S ha nem világíthat annak vidékében,</l>
					<l>Száz messze tartományt részesít fényében.</l>
				</lg>
				<lg>
					<l>Mély gyászba merültek Hella víg határi;</l>
					<l>Tudatlan vad népnek szágódnak dandári</l>
					<l>Ott, hol rég Phoebusnak állottak oltári,</l>
					<l>S Péánt énekeltek Athéna polgári.</l>
				</lg>
				<lg>
					<l>Dölfös úr parancsol, mint gyáva rabjának,</l>
					<l>A vitéz s bölcs atyák korcs unokájának,</l>
					<l>Ki, nyögve hurcolván terhét az igának,</l>
					<l>Titokban siratja balsorsát honjának.</l>
				</lg>
				<lg>
					<l>De Homér, de Pindar - teljes épségében</l>
					<l>Virágzik elméje felséges mivében,</l>
					<l>S lerontott, legázolt hazája helyében</l>
					<l>Hazát lel a világ minden szegletében;</l>
				</lg>
				<lg>
					<l>S hirdetvén mindenütt nemzete nagyságát,</l>
					<l>Ritka bölcseségét, jeles méltóságát,</l>
					<l>Erőszak-útáló nemes bátorságát,</l>
					<l>S életénél drágább arany szabadságát,</l>
				</lg>
				<lg>
					<l>Inti maradékit a balszerencsében; -</l>
					<l>Míg talán, az idők változó mentében,</l>
					<l>Új tüzet lobbantván egy-két jobb elmében,</l>
					<l>Kész segédül lehet népe szükségében.</l>
				</lg>
				<lg>
					<l>Kárthágó, tengerek asszonya, királya,</l>
					<l>Hová lett? hol kincse, s vérengző dagálya?</l>
					<l>Hol Trója? hol Tírus?... Örök éj homálya</l>
					<l>Rejtvén, az utazó helyét sem találja!</l>
				</lg>
				<lg>
					<l>Leesvén nagysága magas tetejéről,</l>
					<l>Így tünt el sok más nép a földnek színéről;</l>
					<l>De hallgat a múzsa híréről, nevéről,</l>
					<l>S nem tesz bizonyságot nemzeti létéről.</l>
				</lg>
				<lg>
					<l>Ím! a régi világ kevély fővárossa</l>
					<l>Csúffá lett; rabláncon nyög mái lakossa,</l>
					<l>S falát a bús Tibris szégyenkedve mossa:</l>
					<l>Él, oktat, int Máró, s Tibur nagy lantossa;</l>
				</lg>
				<lg>
					<l>Int ezek s több mások szelíd bölcsesége,</l>
					<l>S gyönyörködtet szavok mennyei szépsége,</l>
					<l>S míg tengelyén forog a föld kereksége,</l>
					<l>El nem borul soha nevek dicsősége.</l>
				</lg>
				<lg>
					<l>Európa most támadt északi csudája,</l>
					<l>A vitézek s bárdok ama fő példája,</l>
					<l>Akinek hogy újra megzendült hárfája,</l>
					<l>Egyszerre felkele sírjából hazája;</l>
				</lg>
				<lg>
					<l>S akinek jajszavát hallván énekemből,</l>
					<l>Könyvet látsz folyni már itt is minden szemből,</l>
					<l>Valamíg a világ új zavarba nem dől,</l>
					<l>E nagy bárd ki nem hal az emberi nemből.</l>
				</lg>
				<lg>
					<l>Úgy van! A büszkeség márvány-oszlopai,</l>
					<l>A gőgös hatalom tornyos hajlékai</l>
					<l>S egekbe felnyúló roppant kőhalmai -</l>
					<l>Veszendők! s maholnap szelek játékai;</l>
				</lg>
				<lg>
					<l>A legdicsőbb király fejdelmi pálcája</l>
					<l>Eltörik, s porba hull arany koronája:</l>
					<l>Nem árt az elmének sem halál kaszája,</l>
					<l>Sem régiség foga s emésztő rozsdája!</l>
				</lg>
				<lg>
					<l>Fenn, fenn van ő mindég egész épségében</l>
					<l>Időknek fogytáig tartó szép mivében,</l>
					<l>Ragyogván tulajdon fényes érdemében,</l>
					<l>S élvén, uralkodván a jóknak szívében,</l>
				</lg>
				<lg>
					<l>S dicsőítvén nevét szerelme tárgyának,</l>
					<l>Erkölcsét hazája több hű bajnokának,</l>
					<l>S nagy lelkét múzsája bölcs pártfogójának -</l>
					<l>Például a később századok fiának!</l>
				</lg>
				<p>Utolsó ének</p>
				<p>Asperitatis et invidiae corrector et irae... ...................orientia tempora notis Instruat exemplis! HORATIUS</p>
				<lg>
					<l>Ily nagy és szent erő teljes birtokában</l>
					<l>Hazád bölcseinek ragyogván sorában,</l>
					<l>S e végtelen szélvész setét homályában</l>
					<l>Egyre világítván társadnak útjában,</l>
				</lg>
				<lg>
					<l>Bátorítsd, vezéreld vágyása céljához; -</l>
					<l>Éleszd bizodalmát a népek urához;</l>
					<l>Erősítsd szerelmét dicső szép honjához,</l>
					<l>S honja minden igaz, minden jó fiához.</l>
				</lg>
				<lg>
					<l>Szolgáljon most ennek, egész erejével,</l>
					<l>Eszével, karjával, s egyéb értékével.</l>
					<l>Amit kiki tehet, tegye kész elmével,</l>
					<l>S ha mit érte szenved - viselje békével!</l>
				</lg>
				<lg>
					<l>Lágyítgasd a durva hideg keménységet,</l>
					<l>Irtogasd a gonosz kaján irígységet,</l>
					<l>Az oktalan, gyáva, buta kevélységet,</l>
					<l>S ezek rút fajzatját, a vad gyűlölséget -</l>
				</lg>
				<lg>
					<l>Mely már századoktól népedet zaklatja,</l>
					<l>S erejét fogyasztván addig sanyargatja,</l>
					<l>Míg önnönmagából végre kiforgatja,</l>
					<l>S utolsó veszélyre, romlásra juttatja:</l>
				</lg>
				<lg>
					<l>Hacsak a nagy isten atyai kegyelme</l>
					<l>Nem segít! ha minden jobb s tehetősb elme,</l>
					<l>S ha kivált a nemzet saját köz értelme</l>
					<l>Nem teszi, hogy szünjék e mirígy fertelme!</l>
				</lg>
				<lg>
					<l>Zengd, ajánld magasztald a szent egyezséget,</l>
					<l>Az egymáshoz vonszó s hajlandó készséget,</l>
					<l>Férfiakhoz illő nyílt egyenességet,</l>
					<l>S csélcsapság-útáló rokon szívességet. -</l>
				</lg>
				<lg>
					<l>Égből-vett nagy tiszted hív gyakorlásában,</l>
					<l>Bízván az igazság győző hatalmában,</l>
					<l>S mind feleid sok szép tulajdonságában,</l>
					<l>Mind saját szándékod tiszta jóságában,</l>
				</lg>
				<lg>
					<l>Idézz minden magyart Sajó vidékére,</l>
					<l>Hol özönnel omlott őseitek vére; -</l>
					<l>Vezesd onnan Várna s Mohács mezejére,</l>
					<l>Hol örök gyász borult hazátok egére!</l>
				</lg>
				<lg>
					<l>Mutatván ott helyét Lajos táborának</l>
					<l>S még ma is torlatlan szörnyű halálának,</l>
					<l>S éreztetvén okát honja sok bajának,</l>
					<l>(Kútfejét számtalan keserves kárának!)</l>
				</lg>
				<lg>
					<l>Kösd e hármas leckét ott újra szívére!...</l>
					<l>S oszlopot emelvén népe sírhelyére,</l>
					<l>Lángoló betűkkel vágd fel a kövére,</l>
					<l>Mi a gyűlölködés, visszálkodás bére!</l>
				</lg>
				<lg>
					<l>Mond: (mert ezt eléggé sohasem hallhatja!)</l>
					<l>Hogy a népek sorsát isten igazgatja -</l>
					<l>Aki mind bűnökért megadóztathatja,</l>
					<l>Mind tőlök a veszélyt messze háríthatja;</l>
				</lg>
				<lg>
					<l>Ő! ki mindnyájokat előre serkenti,</l>
					<l>S halálos álmokból gyakran felrettenti,</l>
					<l>De, ha bús végzésit egyszer kijelenti,</l>
					<l>A vakmerő kevélyt többé meg nem menti!</l>
				</lg>
				<lg>
					<l>Ott, hol a vak ösztön már a józan észen</l>
					<l>S minden jobb szándékon győzedelmet vészen;</l>
					<l>Ott, hol az ég átka lévén az egészen,</l>
					<l>Egy rész a másikon erőszakot tészen;</l>
				</lg>
				<lg>
					<l>Ott, hol már fejektől a tagok megválnak,</l>
					<l>S vad kények követve - jobbágy a királynak,</l>
					<l>Nagyok a törvénynek bátran ellentállnak,</l>
					<l>S hazájok kárával magoknak használnak;</l>
				</lg>
				<lg>
					<l>Ott, hol az érdemnek büntetés az ára;</l>
					<l>Hol a hatalmasok, ég s föld bosszújára,</l>
					<l>Az álnok rablelket a jók jutalmára,</l>
					<l>A jámbort a rossznak juttatják sorsára;</l>
				</lg>
				<lg>
					<l>S nevetvén hagyásit az élő istennek,</l>
					<l>A megnyílt örvénytől vissza nem rettennek,</l>
					<l>S az igazság útján egyaránt nem mennek, -</l>
					<l>Vétkesek mindnyájan, s veszni kell mindennek!</l>
				</lg>
				<lg>
					<l>Nem aggódván azért senki rossz kedvével,</l>
					<l>(Sem az irígy lelkek ingerkedésével,</l>
					<l>Sem a képmutatók garázda nyelvével,</l>
					<l>Sem más patvarkodók s cimborák dühével),</l>
				</lg>
				<lg>
					<l>Útáltasd, gyűlöltesd a rút feslettséget,</l>
					<l>A dagályt, hivságot, kába délcegséget,</l>
					<l>Dicsőítsd, magasztald a szép egyezséget,</l>
					<l>Nyájas bizodalmat, szíves emberséget!</l>
				</lg>
				<lg>
					<l>Építs dőlt falain hazád templomának;</l>
					<l>Vess gátot a vétkek fertelmes árjának,</l>
					<l>Akadályt az idő siető szárnyának</l>
					<l>S mindent-megemésztő kegyetlen fogának.</l>
				</lg>
				<lg>
					<l>Zengj, énekelj gyakran néped örömére;</l>
					<l>Fáradozz, munkálkodj javára, díszére;</l>
					<l>Siess, siess bátran pályádnak végére,</l>
					<l>S légy a magyar bárdok példája, vezére!</l>
				</lg>
				<lg>
					<l>Nem múlandók a te kezed alkotmányi,</l>
					<l>Koszorúra méltók elméd találmányi:</l>
					<l>Melyekért míg téged Helikon leányi</l>
					<l>Szebbel tisztelnének, - ezt küldi Batsányi;</l>
				</lg>
				<lg>
					<l>Ama külföldeken bujdosó barátod,</l>
					<l>Kinek szíve régen s örökre sajátod,</l>
					<l>S kiért most - jól tudván, hogy többé nem látod,</l>
					<l>Néha sohajtásod az égre bocsátod!</l>
				</lg>
				<p>*</p>
				<lg>
					<l>Így szólván, hív Múzsa! helyheztesd fejére</l>
					<l>Zöldelő koszorúd; - s végy búcsút végtére.</l>
					<l>De, tekintvén szíve megújult sebére,</l>
					<l>Vígasztald! s mondd még ezt engesztelésére:</l>
				</lg>
				<lg>
					<l>Mérsékeld fájdalmát bánatos lelkednek;</l>
					<l>Töröld le cseppjeit nedvesült szemednek.</l>
					<l>Vídulj! majd nyakára borulsz még hívednek</l>
					<l>Ott - hol az igazak többé nem szenvednek!</l>
				</lg>
				<lg>
					<l>Ott, az örök béke csendes kebelében,</l>
					<l>Ama jámbor lelkek áldott seregében,</l>
					<l>Kik, földi pályájok ezer veszélyében</l>
					<l>Meg nem tántorodván tárgyok űzésében,</l>
				</lg>
				<lg>
					<l>Bő jutalmat nyertek fáradozásokkal,</l>
					<l>S most együtt örülnek sok más hű bajnokkal,</l>
					<l>Míg tudós munkájuk s jeles példájokkal</l>
					<l>Még ma is jót tesznek egész hazájokkal.</l>
				</lg>
				<lg>
					<l>Úgy van. Ott, hol Zrínyi, dicső nagyatyjával,</l>
					<l>Gyöngyösi Keménnyel s Murány asszonyával,</l>
					<l>Hol Faludi s Ányos, több jó bajtársával,</l>
					<l>Orczi Telekivel, s lelki barátjával,</l>
				</lg>
				<lg>
					<l>Nyert diadalmokon együtt örvendeznek, -</l>
					<l>S minthogy feleikről ott sem feledkeznek,</l>
					<l>Sőt követőikről gyakran értekeznek,</l>
					<l>Téged, kedves Hímfi! vígadva neveznek;</l>
				</lg>
				<lg>
					<l>Ott egykor majd egymást újra meglátjátok!...</l>
					<l>S valamint ők áldva néznek ma tirátok,</l>
					<l>Úgy majd ti - kiszolgált szerelmes hazátok</l>
					<l>Jobb fiait ott is áldani fogjátok;</l>
				</lg>
				<lg>
					<l>Boldogok mindketten! itt, a jók szívében</l>
					<l>S neveteknek élvén emlékezetében;</l>
					<l>Ott, örvendvén azok szent egyezségében</l>
					<l>S imádott hölgyetek égő szerelmében.</l>
				</lg>
			</div>
		</body>
	</text>
</TEI>