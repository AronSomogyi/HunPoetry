<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Batsanyi_00611_0015" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tekintetes nemes Abaúj vármegye örömünnepére</title>
				<author>
					<persName>
						<surname>Batsányi</surname>
						<forename>János</forename>
					</persName>
					<date from="1763" to="1845">1763-1845</date>
					<idno type="VIAF">5087861</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">606</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tekintetes nemes Abaúj vármegye örömünnepére</title>
					<author>
						<persName>
							<surname>Batsányi</surname>
							<forename>János</forename>
						</persName>
						<idno type="VIAF">5087861</idno>
					</author>
					<relatedItem type="copyText">
						<bibl>
							<title>Batsányi János összes költeményei</title>
							<date when="1997-11-05"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00611"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tekintetes nemes Abaúj vármegye örömünnepére</head>
				<p>(Szent György havának 16. napján 1790)</p>
				<p>Horret adhuc animus, manifestaque gaudia differt, Dum stupet, et tanto cunctatur credere voto!</p>
				<lg>
					<l>Mely örömtől zengnek Kassának hajléki?</l>
					<l>Mitől vídulnak így Hernád bús vidéki?</l>
					<l>Tán boldogságunknak érkezett postája,</l>
					<l>S felkelend még egyszer Árpád unokája?</l>
					<l>Úgy van! Csalatkozott atyánk s fejedelmünk</l>
					<l>Halállal pótolta számtalan sérelmünk.</l>
					<l>Visszatér az ország dicső koronája,</l>
					<l>Visszatér Szent István királyi pálcája.</l>
					<l>Nyelv, törvény, szabadság teljes erejével,</l>
					<l>Mind megtér ispányunk fényes tisztségével;</l>
					<l>Ki is ím! megörült nemzete szavára</l>
					<l>Ma ül fel újólag régi kormányára.</l>
					<l>Isten hozott, napunk rég-óhajtott fénye,</l>
					<l>Orczi! dőlő hazánk egyik fő reménye!</l>
					<l>Bús megyénk egekből szállott ajándéka,</l>
					<l>Üdvöz légy, bölcs atyád méltó maradéka!</l>
					<l>Itt vagy hát? s tekintvén az ég nyomorgásunk,</l>
					<l>Engedi, hogy köztünk e helyen meglássunk?</l>
					<l>Felhatott hozzája gyászos kiáltásunk,</l>
					<l>S nem tartand örökké tőled elválásunk?</l>
					<l>Ó! mely öldöklő gond- s búba merítetted</l>
					<l>Szívünket, mióta végbúcsúdat vetted -</l>
					<l>Mióta e kormányt, kötelességedből</l>
					<l>Engedned kelletvén, letetted kezedből!</l>
					<l>Nem lehetett többé velünk tanácskoznod,</l>
					<l>S híven igazgatva, néped oltalmaznod.</l>
					<l>Csak távúlról kellett nézned, mint szenvedtünk,</l>
					<l>A mérges habokkal miképpen küszködtünk;</l>
					<l>Mert bármit tesz vala atyai készséged,</l>
					<l>Nem használt, sőt több kárt szült volna hívséged!</l>
					<l>Mint a hajós - kinek megrakott gályáját</l>
					<l>Rút fergeteg éri, s tépi vitorláját,</l>
					<l>S a riadó mennykő, tüzes fellegéből</l>
					<l>Lecsapván, a kormányt kiüti kezéből,</l>
					<l>S már az elnyelendő mélységnek felette</l>
					<l>Csak egy deszkaszálon függ kínos élete -</l>
					<l>Messzéről szemléli, hogy dőlöng magában</l>
					<l>S verdődik hajója halálnak torkában;</l>
					<l>Hiába nyújtja ki reszkető kezeit,</l>
					<l>Nem szabadíthatja kincsét s kedveseit!</l>
				</lg>
				<lg>
					<l>Hasztalan reméltünk urunk s koronánkban;</l>
					<l>Idegenek voltunk tulajdon hazánkban.</l>
					<l>Az öröm, kedv, s népünk szokott nyájassága</l>
					<l>Eltünt! mert kötve volt a szív szabadsága.</l>
					<l>Nem bízott az atya saját magzatjában;</l>
					<l>Barát ellenségét vélte barátjában.</l>
					<l>Titokban sírt a jó hazafi, s hallgatott;</l>
					<l>Mert ha szólt, pártosnak s bolondnak tartatott!</l>
					<l>Az alku s a törvény emlékezetére</l>
					<l>Reszketett, s nevét sem vehette nyelvre.</l>
					<l>Ezernyi bajának elviselésére</l>
					<l>Tűrést az egektől csak nyögéssel kére.</l>
					<l>Mert bármit végeztek s rendeltek is rólunk,</l>
					<l>Igaz ügyünk mellett nem lehetett szólnunk!</l>
				</lg>
				<lg>
					<l>Ámde mit számlálom kitűrt inséginket?</l>
					<l>Minek szaggatom fel újra sebeinket?</l>
					<l>S néked is, kit most így éleszt a szabadság,</l>
					<l>Oly számos megyékből öszvegyűlt magyarság!</l>
					<l>Minek tartóztatom örömkönyveidet,</l>
					<l>Melyekben lábbogni látom szemeidet?</l>
					<l>Örülj! s imádd az Úr atyai végzésit,</l>
					<l>Ki ekkép váltja fel népe szenvedésit.</l>
					<l>Vígadj! és csókoljad jóltévő vesszejét,</l>
					<l>Mellyel így késérté hitednek erejét.</l>
					<l>“Él még, mondád, él a magyarok istene!</l>
					<l>Ha ő nem akarja - ki tehet ellene?”</l>
					<l>S íme! benne-vetett erős bizodalmad</l>
					<l>Feltalálta híven-keresett oltalmad.</l>
					<l>Jő, kivel virágzó szerencsédet éred,</l>
					<l>Jő már ohajtva várt nagylelkű vezéred,</l>
					<l>S hogy feljuttathasson boldogság pontjára,</l>
					<l>Ma veszi fel ismét terhedet vállára,</l>
					<l>Így ment rég Camillus Róma védelmére,</l>
					<l>Így a nagy Hunyadi Erdélynek szélére,</l>
					<l>Ki ott hazájának hív őrzőangyala,</l>
					<l>Itthon nemzetének édes atyja vala.</l>
				</lg>
				<lg>
					<l>De mely titkos érzés terheli szívemet?</l>
					<l>Mely komor gondolat zavarja kedvemet?</l>
					<l>Múzsa! ki elmémet az idők titkába</l>
					<l>Felvivéd, jövendőnk kétes homályába,</l>
					<l>Mégsem szűnhet-e meg hazánknak insége?</l>
					<l>Soha sem lesz-e hát panaszinknak vége?...</l>
				</lg>
				<lg>
					<l>“Magyar nép! feljött már napod valahára,</l>
					<l>S mutatja, mint ülhess szerencséd jobbjára:</l>
					<l>De vigyázz! s az égnek atyai szándékát</l>
					<l>Imádván, használjad nyújtott ajándékát.</l>
					<l>Még nem vagy a parton! Felhevült szívedet</l>
					<l>Mérsékeld, s tartóztasd érzékenységedet,</l>
					<l>Nehogy örömednek gátszaggató árja</l>
					<l>Az ohajtott révből hajódat kizárja,</l>
					<l>S megint a háborgó tengernek mélyére</l>
					<l>Repítvén, bocsássa szelek tetszésére.</l>
					<l>Szemfüles vigyázás kövesse hívséged,</l>
					<l>Hogy el ne ragadjon régi hevességed!”</l>
				</lg>
				<lg>
					<l>Ó magyar! ki sorsod ilyen változásán</l>
					<l>Most méltán örvendesz jobbra-fordulásán,</l>
					<l>Írd fel e napot jegyző-tábláidra,</l>
					<l>Hogy lejutván híre késő fiaidra,</l>
					<l>Boldogabb életünk ezen kezdetéről</l>
					<l>Emlékezzenek meg Orczi nagy nevéről,</l>
					<l>Ki, hogy áldást hozzon hazafi-társára,</l>
					<l>Örömmel áldozza mindenét számára.</l>
					<l>Eredj már, s ígérd meg igaz hűségedet,</l>
					<l>Igérd vezérednek kész tehetségedet,</l>
					<l>S figyelmezvén mindég okos tanácsára,</l>
					<l>Tégy meg vele mindent hazád közjavára.</l>
				</lg>
			</div>
		</body>
	</text>
</TEI>