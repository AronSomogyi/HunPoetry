<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Batsanyi_00611_0027" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Levél, Szentjóbi Szabó Lászlóhoz</title>
				<author>
					<persName>
						<surname>Batsányi</surname>
						<forename>János</forename>
					</persName>
					<date from="1763" to="1845">1763-1845</date>
					<idno type="VIAF">5087861</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1190</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Levél, Szentjóbi Szabó Lászlóhoz</title>
					<author>
						<persName>
							<surname>Batsányi</surname>
							<forename>János</forename>
						</persName>
						<idno type="VIAF">5087861</idno>
					</author>
					<relatedItem type="copyText">
						<bibl>
							<title>Batsányi János összes költeményei</title>
							<date when="1997-11-05"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00611"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Levél, Szentjóbi Szabó Lászlóhoz</head>
				<p>(Hazafiúi aggódás)</p>
				<lg>
					<l>Ó te, kinek jeles elméjét örvendve csudáltam,</l>
					<l>Még mikoron csak távúlról hallom vala múzsád</l>
					<l>Szívreható dalait; te! kiben végtére, veszélyes</l>
					<l>Pályafutásom alatt, elszánt hű társra, s barátság</l>
					<l>Tisztiben a legjobb, legigazb emberre találtam:</l>
					<l>Mint vagy, drága Lacim? sőt inkább élsz-e? s ha még élsz,</l>
					<l>Hol vagy most? Száz gond és baj terhének alatta</l>
					<l>Ime! barátodnak bús szíve sohajtoz utánad.</l>
				</lg>
				<lg>
					<l>Hasztalanul várván leveled s óhajtva reménylett</l>
					<l>Kellemes énekidet, máran magam útnak eresztem</l>
					<l>Verseimet; bár azt se tudom, mely tájra bocsássam.</l>
					<l>Nemde, mióta Mohács szomorú környékire mentél,</l>
					<l>Hallgatsz, s elnémult veled eggyütt nemzeti múzsád?</l>
					<l>Élsz-e tehát, s hol vagy? mellyik megye puszta vidékin</l>
					<l>Bujdosol? és mikor érsz lakozásod előbbi helyére?</l>
					<l>Ott vagy-e még amaz árva mezőn, hol hajdani fényünk</l>
					<l>Oly bús éjbe merűle? hol a vad visszavonásnak</l>
					<l>Lelke dicsőségünk örökös fátyolba borítá?</l>
					<l>Ott, amaz árva mezőn! hol minden fűnek alatta</l>
					<l>Eggy-eggy régi magyarra találsz!... Könyvekben elázva</l>
					<l>Jársz, tudom, ott; s népünk vesztét panaszolva kesergvén,</l>
					<l>A Duna szőke vizébe szakad fájdalmaid árja.</l>
					<l>Hajh, iszonyú térség! gyászos temetője hazámnak!</l>
					<l>Jártam hantjaidon; láttam sírhalmaik én is</l>
					<l>Ősinknek, kik hajdan az ellenségre kikelvén</l>
					<l>Honnyunkért, s ott halva vitéz vérekkel adózván,</l>
					<l>Intenek íme! s világ füle hallatára kiáltják:</l>
					<l>“Nézz e térre; s tanulj már eggyességre, magyar nép!”</l>
				</lg>
				<lg>
					<l>Ámdemit emlegetem bal sorsunk durva csapásit?</l>
					<l>S még ma sem enyhűlő sebeink mit szaggatom újra?</l>
					<l>Gyász jelhangja, Mohács szomorú neve! rettenetes név!</l>
					<l>Ah! ne gyötörjed az én füleim; lágyítsad azoknak</l>
					<l>Mostoha szíveiket, kik honnyok semmi keservén</l>
					<l>Nem könyörülhetvén, bajait mindenha tetézik,</l>
					<l>S régi tulajdonaink, erkölcsink, ősi szokásink,</l>
					<l>Nyelvünk, törvényink bizonyos vesztének örülnek!</l>
					<l>És te, barátom! eredj, vedd tolladat: írd le, mit érez</l>
					<l>Ott, epedő szíved! s egyszersmind írd le, mi volt rég</l>
					<l>E nemzet, míg a haza közhasznára tekintvén</l>
					<l>Bölcs fejedelmeinek vígan hódolva virágzott;</l>
					<l>Visszálkodva mivé lett ott elvégre, tulajdon</l>
					<l>Vétke miatt! s mi lehetne talán még egykor, ezernyi</l>
					<l>Kárunkon okosodva ha már eggyezni tanulnánk,</l>
					<l>És, az irígy szeretetlenség otromba dagályát</l>
					<l>(Annyi veszély fertelmes okát!) útálva kerülvén,</l>
					<l>A nagy egésznek igaz díszét mindnyájan akarnók,</l>
					<l>S hajdani szép hírünk új érdemek által emelnők! -</l>
				</lg>
				<lg>
					<l>Vagy ha talán már visszajövél Budavára királyi</l>
					<l>Fénnyel tündöklő híres palotáiba, s ottan</l>
					<l>Töltöd ezen vígságos időt, ó drága hazámnak</l>
					<l>Érzékeny fia, kellemes éneklője! figyelmezz</l>
					<l>Egy kisség szavaimra; felelj kérdésire meghitt</l>
					<l>Társadnak, kit bú, bánat, s mély gondok epesztnek.</l>
					<l>Terhes fellegeket látok fenyegetve borongni</l>
					<l>Újra, s leszállani-kész komor éjt terjedni világunk</l>
					<l>Nyúgoti részének felzendült messze határin.</l>
					<l>Hasztalanul csalogatta reményünk csillaga, tündér</l>
					<l>Boldogság képével, alélt szívünket; örökre</l>
					<l>Eltünik ah! s nem fog soha felvirradni talán már.</l>
				</lg>
				<lg>
					<l>Nézd, a régi homályra szokott sok gyáva miképpen</l>
					<l>Üldözi mindazokat, kikről a józan okosság</l>
					<l>Élesztő tüze súgárit tündökleni látja!</l>
					<l>Nézzed, az ostobaság véres zászlóihoz esküdt</l>
					<l>Vakbuzgók mi dühös-törekedve rohannak előnkbe!</l>
					<l>Szíveiket vad gyűlölség mérgével itatván</l>
					<l>A szeretet szolgái, miként gerjesztgetik őket!</l>
					<l>Mint fenekednek! mint hányják az ezernyi kelepcét</l>
					<l>Újra, hogy a szabad észt szűkebb korlátba rekesztvén,</l>
					<l>Népünket levetett alacsony jármokba szorítsák!</l>
					<l>Még csak alig jöve fel valamely jeles elme hazánkban,</l>
					<l>A közjót kereső bölcs polgár, pályamezőben</l>
					<l>Még csak alig láttatta magát: mikor íme legottan</l>
					<l>Hitvallása felől vetekednek, otromba nevekkel</l>
					<l>Illetik, és mérges nyelvekkel földig alázván,</l>
					<l>E fene képmutatók diadalmaskodva lerontják!</l>
					<l>Csalfa világ! gonosz álnokság! balsorsa hazámnak!</l>
					<l>Ó! s hát, hogy még éjjelit is szaggatva, s az édes</l>
					<l>Nyúgodalom puha karjairól munkára sietve,</l>
					<l>Éltének fonalát önként rövidíti, hazája</l>
					<l>Mély álomba merült fiait serkentgeti, s régi</l>
					<l>Durva homályokat oszlatván, új fényre vezérli,</l>
					<l>S méltóbb állapotunk útját mutogatja: tehát illy</l>
					<l>Fáradozásaiért ez légyen-e végre jutalma?!</l>
					<l>Tí boldogságunk dühös ellenségi! setétség</l>
					<l>Szemtelenül csevegő vad terjesztői! mikor lessz,</l>
					<l>S lessz-e gonosz szándéktoknak valahára határja?</l>
					<l>Ó te, világok szent fejedelme! te mindenek atyja,</l>
					<l>S gondviselő bírája! ki por-testébe lehelvén</l>
					<l>Lelked szikráját, szabadon formáltad az embert:</l>
					<l>Meddig, meddig nézheted el, hogy dúlja hazánkat</l>
					<l>És nevedet gonoszul káromló cimbora? meddig</l>
					<l>Késik még méltó haragodnak mennyköve? Fordítsd,</l>
					<l>Ah, fordítsd le reánk szemeid, végetlen igazság,</l>
					<l>Már valahára, s kevély ellenséginket alázd le!</l>
				</lg>
				<lg>
					<l>Népe jövendőjén mély gondolatokba merülve</l>
					<l>Igy búsong, s aggódva magát így gyötri barátod,</l>
					<l>A mikoron te talán éltednek gyenge tavasszát</l>
					<l>Víg palotákban, s szép Dáfnéd ártatlan ölében</l>
					<l>Töltöd; gondjaidat feledékenységbe temetvén.</l>
					<l>Ah! vígadj; s a míg kedves lehet életed, éljed.</l>
					<l>Feltünik a bú, gond, s szomorúság napja bizonnyal</l>
					<l>Néked is; elmúlik pirosolló hajnalod álma.</l>
					<l>Ím, elmúltak az én örömim; nem kellenek immár</l>
					<l>E bús szívnek alég ízlelt hívságai többé.</l>
					<l>Úgy elenyészének, mint éj felhői tavaszkor,</l>
					<l>Bánatos éltemnek fiatalb esztendei; s tisztább</l>
					<l>Napjai, mint valamely siető patak, úgy lefolyának.</l>
					<l>Ó! embernek léte, rövid pályája, mi vagy te?</l>
					<l>Most jöttünk, már újra megyünk; és íme! csak azt sem</l>
					<l>Tudjuk: merre, hová térünk, vagy honnan eredtünk?!</l>
					<l>Rajta, barátom, azért: igyekezzünk szerzeni mostan</l>
					<l>Érdemeket. (Csak ezek fogják nyújthatni tovább is</l>
					<l>Éltünket, mikoron köz-anyánk kebelébe leszállván</l>
					<l>Újolag, a természetnek lefizetjük adóját.) -</l>
					<l>Jer menjünk: mint Emberek és Polgárok, Igazság</l>
					<l>Útján; szent kötelességünk bétölteni. Nincsen,</l>
					<l>Emberiség nélkül nincs érdem; s nincs haza nélkül</l>
					<l>Emberiség. - Haza! szívemnek bálványa! tenéked</l>
					<l>Szentelem én magam és minden szándékom ezentúl!</l>
					<l>A te javad s kiderűlésed lesz tárgya fiadnak</l>
					<l>Már egyedül; - mivel ah! teneked hasznodra lehetni,</l>
					<l>Boldogság; teveled s érted szenvedni, dicsőség! - -</l>
				</lg>
				<lg>
					<l>Mit véljünk? e kétes idők veszedelmit előre</l>
					<l>Látva, mi jót várjunk? Budavára királyi lakossi</l>
					<l>Mit várnak, mire készülnek? s mibe volna remények,</l>
					<l>Hogyha megént valamely szélvész támadna? Ki fogná,</l>
					<l>Ah! ki s miként fogná kormányozhatni szerencsénk</l>
					<l>Fergeteges tengerre bocsátott gyenge hajóját?</l>
					<l>Állnak-e még főbb oszlopaink? ó, állnak-e bölcsebb</l>
					<l>Szándékú jeles embereink? Ott vagynak-e népünk</l>
					<l>Megbízotti, kiket már harmadik éve kirendelt?</l>
					<l>Mint igyekeznek azon felséges arányra? miképpen</l>
					<l>Eggyeznek? s melly istenség bölcs karja vezérli</l>
					<l>Tántorgó lépéseiket? Készűl-e hazánknak</l>
					<l>Temploma, vagy legalább új talpköve meg van-e vetve?</l>
					<l>Hajh, nem lészen-e még Babilonnak tornya belőle?</l>
					<l>Jaj! félek, félek, nehogy építőivel eggyütt</l>
					<l>Ránk dőlvén, bennünket örök mélységbe temessen</l>
					<l>Végre, s irégyinket méltó kacagásra fakassza!</l>
					<l>Vígasztalj, ó kedvesem! És ti, nemzeti létünk</l>
					<l>Szent űgyét viselő több más hű társaim, a kik</l>
					<l>Mostan az országnak kebelében széllyeloszolva</l>
					<l>Népetek óhajtott díszére javára serényen</l>
					<l>Munkálkodtok, s bár egymástól messze szakadva</l>
					<l>A szeretet kötelén velem egy fő célra siettek;</l>
					<l>Jertek, társatokat vígasztaljátok! epesztő</l>
					<l>Gondjait enyhítvén, s táplálván szíve reményét.</l>
					<l>És te, Fejérvárnak most kelt új fénye! Királyink</l>
					<l>Sírjai közt lakozó hív énekes! (ah, teneked sem</l>
					<l>Hallom zengedező hárfád!) Vess néma keserved</l>
					<l>Árjának, vess gátot; szüntesd nemzeti lantod</l>
					<l>Édes hangzatival társadnak bánatit; oszlasd</l>
					<l>Bízodalom súgáraival bús lelke homályát!</l>
					<l>S hát tí mint vagytok, tí más buda-pesti barátink?</l>
					<l>Mit mivel a bölcs Koppi? mikép nevekednek alatta</l>
					<l>A haza jobb csemetéi? mikép gerjednek erőre</l>
					<l>Bajnokaink unokái, midőn a régi világnak</l>
					<l>Nagy példáit festi? Hová lett Versegi, s mint van?</l>
					<l>Versegi, kit szeretünk; és kit kedvelve becsülnek</l>
					<l>Mindazok, a kik az érdemeket mérsékleni tudják.</l>
					<l>Él-e? s miben foglalja magát? Nem törnek-e mégis</l>
					<l>Ellene szép tálentominak méltatlan irígyi?</l>
					<l>Nyert-e, vagy elvesztette perét? Hah! nyert-e, vagy ismét</l>
					<l>A jók ellenségeinek szolgált az igazság? - -</l>
					<l>Hol van néhai szerzete más nagy dísze, s hanyatló</l>
					<l>Szép nyelvünk eggyik jelesebb hű gyámola; hol van</l>
					<l>Kreskai? s mért hallgat? Mind elnémulnak-e vajjon,</l>
					<l>A tehetősb elmék? mind elnémulnak-e végre?</l>
					<l>S nemzeti fő kincsünk, nagy atyáink nyelve, hová lessz?</l>
					<l>És ki fog űgyében, megszánva, segíteni rajta?...</l>
					<l>Ó írj, írj már, s adj választ minderre, barátom!</l>
					<l>S fel fog-e még valahára napunk virradni, tudósíts.</l>
				</lg>
				<p>(1792)</p>
			</div>
		</body>
	</text>
</TEI>