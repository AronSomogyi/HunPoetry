<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Berzsenyi_00614_0089" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A MAGYAROKHOZ</title>
				<author>
					<persName>
						<surname>Berzsenyi</surname>
						<forename>Dániel</forename>
					</persName>
					<date from="1776" to="1836">1776-1836</date>
					<idno type="VIAF">7427085</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">280</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A MAGYAROKHOZ</title>
					<author>
						<persName>
							<surname>Berzsenyi</surname>
							<forename>Dániel</forename>
						</persName>
						<idno type="VIAF">7427085</idno>
					</author>
					<relatedItem type="copyText">
						<bibl>
							<title>Berzsenyi Dániel összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00614"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Szikszai</surname>
									<forename>Tamara</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A MAGYAROKHOZ</head>
				<lg>
					<l>Romlásnak indult hajdan erős magyar!</l>
					<l>Nem látod, Árpád vére miként fajul?</l>
					<l>Nem látod a bosszús egeknek</l>
					<l>Ostorait nyomorult hazádon?</l>
				</lg>
				<lg>
					<l>Nyolc századoknak vérzivatarja közt</l>
					<l>Rongált Budának tornyai állanak,</l>
					<l>Ámbár ezerszer vak tüzedben</l>
					<l>Véreidet, magadat tiportad.</l>
				</lg>
				<lg>
					<l>Elszórja, hidd el, mostani veszni tért</l>
					<l>Erkölcsöd: undok vípera-fajzatok</l>
					<l>Dúlják fel e várt, mely sok ádáz</l>
					<l>Ostromokat mosolyogva nézett.</l>
				</lg>
				<lg>
					<l>Nem ronthatott el tégedet egykoron</l>
					<l>A vad tatár khán xerxesi tábora</l>
					<l>S világot ostromló töröknek</l>
					<l>Napkeletet leverő hatalma;</l>
				</lg>
				<lg>
					<l>Nem fojthatott meg Zápolya öldöklő</l>
					<l>Századja s titkos gyilkosaid keze,</l>
					<l>A szent rokonvérbe feresztő</l>
					<l>Visszavonás tüze közt megálltál:</l>
				</lg>
				<lg>
					<l>Mert régi erkölcs s spártai férfikar</l>
					<l>Küzdött s vezérlett fergetegid között;</l>
					<l>Birkózva győztél, s Herculesként</l>
					<l>Ércbuzogány rezegett kezedben.</l>
				</lg>
				<lg>
					<l>Most lassu méreg, lassu halál emészt.</l>
					<l>Nézd: a kevély tölgy, mellyet az éjszaki</l>
					<l>Szélvész le nem dönt, benne termő</l>
					<l>Férgek erős gyökerit megőrlik,</l>
				</lg>
				<lg>
					<l>S egy gyenge széltől földre teríttetik!</l>
					<l>Így minden ország támasza, talpköve</l>
					<l>A tiszta erkölcs, melly ha megvész:</l>
					<l>Róma ledűl, s rabigába görbed.</l>
				</lg>
				<lg>
					<l>Mi a magyar most? - Rút sybaríta váz.</l>
					<l>Letépte fényes nemzeti bélyegét,</l>
					<l>S hazája feldúlt védfalából</l>
					<l>Rak palotát heverőhelyének;</l>
				</lg>
				<lg>
					<l>Eldődeinknek bajnoki köntösét</l>
					<l>S nyelvét megúnván, rút idegent cserélt,</l>
					<l>A nemzet őrlelkét tapodja,</l>
					<l>Gyermeki báb puha szíve tárgya. -</l>
				</lg>
				<lg>
					<l>Oh! más magyar kar mennyköve villogott</l>
					<l>Atilla véres harcai közt, midőn</l>
					<l>A fél világgal szembeszállott</l>
					<l>Nemzeteket tapodó haragja.</l>
				</lg>
				<lg>
					<l>Más néppel ontott bajnoki vért hazánk</l>
					<l>Szerzője, Árpád a Duna partjain.</l>
					<l>Oh! más magyarral verte vissza</l>
					<l>Nagy Hunyadink Mahomet hatalmát!</l>
				</lg>
				<lg>
					<l>De jaj! csak így jár minden az ég alatt!</l>
					<l>Forgó viszontság járma alatt nyögünk,</l>
					<l>Tündér szerencsénk kénye hány, vet,</l>
					<l>Játszva emel, s mosolyogva ver le.</l>
				</lg>
				<lg>
					<l>Felforgat a nagy századok érckeze</l>
					<l>Mindent: ledűlt már a nemes Ílion,</l>
					<l>A büszke Karthágó hatalma,</l>
					<l>Róma s erős Babylon leomlott.</l>
				</lg>
				<p>[1796-1810 között. Végleges formája: 1810]</p>
			</div>
		</body>
	</text>
</TEI>