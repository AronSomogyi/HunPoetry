<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Berzsenyi_00614_0104" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VITKOVICS MIHÁLYHOZ</title>
				<author>
					<persName>
						<surname>Berzsenyi</surname>
						<forename>Dániel</forename>
					</persName>
					<date from="1776" to="1836">1776-1836</date>
					<idno type="VIAF">7427085</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">604</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VITKOVICS MIHÁLYHOZ</title>
					<author>
						<persName>
							<surname>Berzsenyi</surname>
							<forename>Dániel</forename>
						</persName>
						<idno type="VIAF">7427085</idno>
					</author>
					<relatedItem type="copyText">
						<bibl>
							<title>Berzsenyi Dániel összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00614"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Szikszai</surname>
									<forename>Tamara</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VITKOVICS MIHÁLYHOZ</head>
				<lg>
					<l>Midőn mosolygó bölcsességedet</l>
					<l>Belém enyelgi szép epistolád,</l>
					<l>Melyet barátunk, Horvát érdemelt,</l>
					<l>Melyben Horáccal fested a mezőt</l>
					<l>S annak szelíden bájoló nyugalmát,</l>
					<l>Vigabban érzek s boldogabb vagyok.</l>
					<l>Szebbnek találom puszta lakhelyem,</l>
					<l>Kertem virági szebben illatoznak,</l>
					<l>Szebben nevetnek szőlőm fürtjei,</l>
					<l>És kazlaimnak árnya hívesebb.</l>
				</lg>
				<lg>
					<l>Igen, de minthogy minden verselők</l>
					<l>Homér atyánktól fogva ekkorig</l>
					<l>Falut dicsértek, engedd meg nekem,</l>
					<l>Hogy én Budáról s Pestről énekeljek.</l>
				</lg>
				<lg>
					<l>Midőn Budának roppant bércfokáról</l>
					<l>Szédülve Pestnek tornyait tekintem</l>
					<l>S a száz hajókat rengető Dunát,</l>
					<l>A nagy Dunának tündér kertjeit</l>
					<l>És a habokkal küzdő szép hidat,</l>
					<l>Melyen zsibongva egy világ tolong;</l>
					<l>Midőn körültem minden él s örül,</l>
					<l>S újabb meg újabb érzelemre gyújt:</l>
					<l>Itt a tanult kéz nagy remekjei,</l>
					<l>Ott a dicső ész alkotásai</l>
					<l>Az élet édes bájait mutatják,</l>
					<l>S mindazt előttem testesülve látom,</l>
					<l>Amit magamban csak képzelhetek:</l>
					<l>Kívánhat-é még többeket szemem?</l>
				</lg>
				<lg>
					<l>Hát amidőn majd véled s Helmeczinkkel</l>
					<l>Virághoz együtt ballagunk karöltve,</l>
					<l>S a bölcs öregtől új lelket veszünk!</l>
					<l>Onnét tehozzád s nyájas asztalodhoz,</l>
					<l>Hol a kinyílt szív s józan ész kinál,</l>
					<l>S vidám szabadság s tréfa a szakács;</l>
					<l>Ornnét Palinkhoz, Pécel dallosához</l>
					<l>És mindazokhoz, kik barátaink,</l>
					<l>S velünk egyenlőn tudnak érzeni.</l>
					<l>Hol majd hazánknak ó s új dolgait,</l>
					<l>Majd a világnak főbb történeteit</l>
					<l>Száguldjuk által, és mustrára intjük</l>
					<l>A föld királyit s büszke nagyjait;</l>
					<l>Vagy majd Kopernik égi útjain</l>
					<l>Vizsgáljuk e nagy Minden titkait,</l>
					<l>És a világok systemáit oldjuk;</l>
					<l>Majd a morálnak mély törvényein</l>
					<l>Platónkkal újabb s szebb respublikákat</l>
					<l>Alkotva, Solont s a dicső Lykurgust</l>
					<l>Lehozzuk embert boldogítani.</l>
				</lg>
				<lg>
					<l>Ha azt megúnjuk, mert mindent megún</l>
					<l>Az ember, s édes a változtatás,</l>
					<l>Szemünk legelhet Thespis bájvilágán</l>
					<l>S a táncolóknak szárnyas rendein,</l>
					<l>Szívünk örömre olvadozva repdez</l>
					<l>A zengzeteknek szép koncertjein;</l>
					<l>S ha kell, közel van kert, szőlő, liget,</l>
					<l>Horáccal untig ott kapálhatunk,</l>
					<l>S nevetni fognak ott is a bohók.</l>
				</lg>
				<lg>
					<l>Mi kell tehát több? Élni és örülni</l>
					<l>S használni célunk, nem pedig heverni;</l>
					<l>S a bölcs nyugalma háboríthatatlan</l>
					<l>A pesti bálban s csörtetés között,</l>
					<l>Mint a magányos rejtek árnyain.</l>
				</lg>
				<lg>
					<l>Nyugodni, enni, inni és alunni</l>
					<l>Lehet mezőn is; oh, de mint örüljek</l>
					<l>Fákkal, füvekkel, ökrökkel sokáig?</l>
					<l>Csupán szememnek tárgyi mindezek.</l>
					<l>Szivemnek ember és rokon kebel kell,</l>
					<l>Kivel vegyítse érzeményeit;</l>
					<l>Elmémnek elme, mely megértheti,</l>
					<l>S melyben sugárit tűkröztetheti.</l>
				</lg>
				<lg>
					<l>Van itt is ember, mondd, de millyen ember?</l>
					<l>Inség, gonoszság néz ki vad szeméből,</l>
					<l>S lesujt pipádért, hogyha nem vigyázsz,</l>
					<l>Szemét sötétség, vállát terh sanyarja,</l>
					<l>S utálja mindazt, aki boldogabb.</l>
					<l>S mi szép mulatság látni izzadását?</l>
					<l>Mi szép nekem még rajta szántanom,</l>
					<l>S aszott kezéből lesni sültemet?</l>
					<l>Nem szebb-e Pesten vígan perleni</l>
					<l>Werbőczi hajló nyelvén, és merészen</l>
					<l>A szent igazság mellett harcra kelni?</l>
				</lg>
				<lg>
					<l>Barátom! a bölcs boldog mindenütt,</l>
					<l>Az Hortobágyon, az Pesten, Budán,</l>
					<l>Mert ő magával hordja kincseit;</l>
					<l>De boldogabb ott mégis, hol körűlte</l>
					<l>A nyájas élet hinti kellemeit,</l>
					<l>És szíve, lelke tárgyát lelheti,</l>
					<l>Mint hol magába zárva él magának,</l>
					<l>S csak álma tündérképét kergeti,</l>
					<l>Mint egy vadonban bujdosó fakír.</l>
				</lg>
				<lg>
					<l>Rendeltetésünk nem magányos élet</l>
					<l>S örök komolyság és elmélkedés,</l>
					<l>Hanem barátság és társalkodás.</l>
					<l>S nem a világi jókat megtagadni,</l>
					<l>De józan ésszel vélek élni tudni</l>
					<l>A bölcseségnek titka és jele.</l>
				</lg>
				<lg>
					<l>Maradj s perelj te Pesten, s élj vidáman</l>
					<l>Barátid édes társaságiban,</l>
					<l>S ne kérj az égtől többet, mint adott.</l>
					<l>Van annyi, mennyi kell, s ha ez kevés,</l>
					<l>Kevés lesz a föld minden kincse is.</l>
					<l>A vízikórság szomját el nem oltja</l>
					<l>Minden Dunáknak s tengereknek árja;</l>
					<l>S az ép gyomornak egy pohár elég.</l>
				</lg>
				<lg>
					<l>Ha van mit ennünk, innunk és szeretnünk,</l>
					<l>Ha józan elménk, s testünk nem beteg,</l>
					<l>Kivánhatunk-e s lelhetünk-e több jót,</l>
					<l>S adhatnak-é mást a királyi kincsek? -</l>
					<l>Így ír, így érez, így él most barátod,</l>
					<l>Ki téged, édes Miskám, megkeres</l>
					<l>Az új Zephyrrel s első fülmilével,</l>
					<l>S veled csevegni és nevetni fog.</l>
				</lg>
				<p>[1815]</p>
			</div>
		</body>
	</text>
</TEI>