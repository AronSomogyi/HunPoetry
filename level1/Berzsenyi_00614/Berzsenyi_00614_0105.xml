<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Berzsenyi_00614_0105" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DÖBRENTEI GÁBORHOZ</title>
				<author>
					<persName>
						<surname>Berzsenyi</surname>
						<forename>Dániel</forename>
					</persName>
					<date from="1776" to="1836">1776-1836</date>
					<idno type="VIAF">7427085</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">562</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DÖBRENTEI GÁBORHOZ</title>
					<author>
						<persName>
							<surname>Berzsenyi</surname>
							<forename>Dániel</forename>
						</persName>
						<idno type="VIAF">7427085</idno>
					</author>
					<relatedItem type="copyText">
						<bibl>
							<title>Berzsenyi Dániel összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00614"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Szikszai</surname>
									<forename>Tamara</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DÖBRENTEI GÁBORHOZ</head>
				<lg>
					<l>Ne véld, barátom, hogy nyugalmamat</l>
					<l>A sandaságnak gáncsa megzavarja;</l>
					<l>Ismérem én azt, s megmosolygni szoktam,</l>
					<l>Mint csürhe gyermek kámpolásait,</l>
					<l>Midőn legázolt bábjait boszulja.</l>
					<l>Nem úgy tanultam Sokjrat iskoláját,</l>
					<l>Hogy a köz-ember változó eszének</l>
					<l>S itéletének rabja lenne Múzsám.</l>
					<l>Gúnyolja bízvást mívemet s gyalázza,</l>
					<l>Galád szidalma rám homályt nem ejt,</l>
					<l>Sőt a bohóktól kárhoztatni fény.</l>
				</lg>
				<lg>
					<l>Azok, kik a szent Catot pökdözék,</l>
					<l>S a bölcsek atyját méreggel megölték,</l>
					<l>Élnek ma is még, s mérget öntve marják</l>
					<l>Mindazt, ki odvok mellett elmegyen.</l>
					<l>S csudáljuk-é, hogy ránk morogni mernek?</l>
					<l>S gyűlöljük-é, hogy nem barátaink,</l>
					<l>Kik önmagoknak ellenségeik,</l>
					<l>S az istenekkel perbe szállni készek?</l>
					<l>Vagy tán az orvos hagymázos betegjét</l>
					<l>Üldözze azért, ha tőle öklözést kap?</l>
					<l>Nem, mert az ember nem véthet, ha józan,</l>
					<l>Minden gonoszság hagymázból ered.</l>
					<l>Előbb lehetne a lángból víz és jég</l>
					<l>S az égi fényből vastag éjszaka,</l>
					<l>Mint a valódi bölcsből rút gonosz.</l>
				</lg>
				<lg>
					<l>Az isteneknek egyik legnagyobb</l>
					<l>Csudájok az, hogy szintugy lelkeink,</l>
					<l>Mint arcainknak számtalan vonási</l>
					<l>A milliók közt másokat ne leljék.</l>
					<l>Miért utálnánk hát ezt és amazt,</l>
					<l>Hogy teste-lelke hozzánk nem rokon?</l>
					<l>Hiszen magától egyikünk se’ van.</l>
					<l>Nézd, a tövis szúr, és csip a csalán,</l>
					<l>S a gyenge rózsa illatot lehel.</l>
				</lg>
				<lg>
					<l>Az emberekben végtelen különbség</l>
					<l>S megérthetetlen visszás értelem van.</l>
					<l>Ez a hiú fényt s rangokat vadássza,</l>
					<l>Kucorgva koldul, s pénzen vesz tehert;</l>
					<l>Emez dühödve pusztít, öl, rabol,</l>
					<l>Az átok és jaj himnusz vad fülének,</l>
					<l>S bünében virtust s érdemet keres!</l>
					<l>Amaz magától s mástól megtagadva</l>
					<l>Kuporja a pénzt, s hasznát nem veszi,</l>
					<l>Mint a perúi rab, mindég aranyt ás,</l>
					<l>S aranyja halmán izzad, éhezik;</l>
					<l>S im ez becsülni a pénzt rútnak érzi,</l>
					<l>Pazérlja, s fogytán a fejébe lő.</l>
				</lg>
				<lg>
					<l>Így a tudósok tarka serge is</l>
					<l>Bizarr agyakkal rakva, tömve van.</l>
					<l>Az egyik a szent régiség barátja,</l>
					<l>S utálja mindazt, ami új s nem ó:</l>
					<l>A Himfy verse néki konyhadal,</l>
					<l>Akárki mit mond, mert cadentiás.</l>
					<l>A másik újat s csak honit szeret,</l>
					<l>Kitiltja Hellász nyájas isteneit,</l>
					<l>S igaz keresztény verseket kohol.</l>
					<l>Van, aki minden új szót megkacag,</l>
					<l>Ha azt tudóstól hallja s nem fonóktól,</l>
					<l>Mert néki a nyelv csak fonóba’ készűl,</l>
					<l>S ahhoz Kazinczy és Virág nem ért.</l>
					<l>Van, aki mindég új szót fúr, farag,</l>
					<l>A leghelyesbet százfelé csigázza,</l>
					<l>S abból viaszként majd istent csinál,</l>
					<l>Majd tücsköt, s azzal mint naggyal dicsekszik.</l>
					<l>Van, aki mint egy szemtelen kofa,</l>
					<l>Rohadt gyümölcsét lármásan dicséri,</l>
					<l>S az átmenők közt majd ezt, majd amazt</l>
					<l>Betyár gúnyokkal megtámadni kész,</l>
					<l>És a becsűlet úgy hozván magával,</l>
					<l>Üstökre, pofra kél akárkivel.</l>
				</lg>
				<lg>
					<l>Elég. Az ember ahány, annyiféle,</l>
					<l>S változhatatlan főbb vonásiban.</l>
					<l>Ki gondja mindazt egy kaptára vonni?</l>
					<l>Bárányt, oroszlánt egy rekeszbe zárni?</l>
					<l>S ki gondja minden agynak tetszeni?</l>
					<l>Elég, ha néktek tetszhetem, barátim!</l>
					<l>Elég, ha célom s szívem tisztaságát</l>
					<l>A józanabb rész érti és becsűli;</l>
					<l>A részegekre nem figyelmezek.</l>
					<l>S letettem ámbár lantomat kezemből,</l>
					<l>Hogy kedvesimnek adjam éltemet,</l>
					<l>S nyaram kalásszal biztató szakát</l>
					<l>Telemre gyüjtve éldegeljem el;</l>
					<l>De oh, nem élet a múzsátlan élet!</l>
					<l>Maradjon a föld! minden kincse gőz.</l>
					<l>Sietve térek vissza istenimhez,</l>
					<l>Kik ifjuságom zöld virúlatin</l>
					<l>Keblökbe zártak nektáros kezekkel,</l>
					<l>S kik bár nem adnak kincset és hatalmat,</l>
					<l>De megtanítnak vígan élni, halni</l>
					<l>S nevetni a föld balgatagjait.</l>
				</lg>
				<lg>
					<l>Nevesd te is, jer, őket; s vívj dicsően</l>
					<l>Az éj süvöltő, vak hydráival!</l>
					<l>Paizst s aranytőrt nyújt Apoll neked,</l>
					<l>S veled buzogva felkél Wesselényid,</l>
					<l>A szörny-ölőknek szörnyölő fia:</l>
					<l>Lehull előtte majd egünk köde,</l>
					<l>S paeánt riadnak Erdély bércei,</l>
					<l>És én utánok zengetem dalom.</l>
				</lg>
				<p>[1815]</p>
			</div>
		</body>
	</text>
</TEI>