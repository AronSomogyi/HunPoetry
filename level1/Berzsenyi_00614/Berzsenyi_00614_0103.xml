<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Berzsenyi_00614_0103" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A PESTI MAGYAR TÁRSASÁGHOZ</title>
				<author>
					<persName>
						<surname>Berzsenyi</surname>
						<forename>Dániel</forename>
					</persName>
					<date from="1776" to="1836">1776-1836</date>
					<idno type="VIAF">7427085</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">548</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A PESTI MAGYAR TÁRSASÁGHOZ</title>
					<author>
						<persName>
							<surname>Berzsenyi</surname>
							<forename>Dániel</forename>
						</persName>
						<idno type="VIAF">7427085</idno>
					</author>
					<relatedItem type="copyText">
						<bibl>
							<title>Berzsenyi Dániel összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00614"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Szikszai</surname>
									<forename>Tamara</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A PESTI MAGYAR TÁRSASÁGHOZ</head>
				<lg>
					<l>Ki kétli s kérdi, hogy csak a dicső ész</l>
					<l>Emel ki minket a barmok sorából?</l>
					<l>Ki kétli azt, hogy minden érdemünk,</l>
					<l>Minden szerencsénk ezzel nő s hanyatlik?</l>
				</lg>
				<lg>
					<l>Az ész az isten, mely minket vezet,</l>
					<l>Az ő szavára minden meghajul,</l>
					<l>Hegyek lehullnak s olvadnak vizekké,</l>
					<l>S örök helyéből a tenger kikél;</l>
					<l>Ez alkot minden szépet és dicsőt,</l>
					<l>Az egyes embert, mint a milliókat,</l>
					<l>Ez áldja s égi boldogságra inti.</l>
				</lg>
				<lg>
					<l>Miért utálja hát szövétnekét</l>
					<l>Az ember, és mért nem terjeszti fényét</l>
					<l>A vak halandók néma éjjelén?</l>
					<l>Aegyptus áldott földje kérkedik</l>
					<l>Az ész legelső nyílt virágival;</l>
					<l>De ott fakadtak egyszersmind azokkal</l>
					<l>A hit vakító szentelt maszlagi,</l>
					<l>Melyek korunkig hintik mérgöket,</l>
					<l>S örök zavarba dönték e világot.</l>
					<l>Az ég ürébe felható tudós</l>
					<l>Az égi zsákmányt barlangokba zárta,</l>
					<l>S az embereknek bábot s vázt vetett,</l>
					<l>Melyek vakabbá tették a vakot,</l>
					<l>És a lenyügzött józan értelem</l>
					<l>A szarvas isten áldozatja lett.</l>
				</lg>
				<lg>
					<l>Így a görög nép s Róma bölcsesége,</l>
					<l>Melyet csudálva tisztelünk ma is,</l>
					<l>Csak a tudósok székiben lakott:</l>
					<l>A nép szemébe nem hatott sugára,</l>
					<l>Előtte el volt rejtve mindenütt,</l>
					<l>Míg végre a vad barbarok dühétől</l>
					<l>A föld szinéről eltörültetett.</l>
					<l>Éj födte a föld pusztaságait,</l>
					<l>Éj, melybe számos századok merültek.</l>
					<l>S ha most azolta kezd is fényleni,</l>
					<l>Mely szűk határba önthet áldva éltet,</l>
					<l>S az éj csudái mint süvöltnek arra!</l>
					<l>S hány népek élnek még ma is körültünk</l>
					<l>- Tekintsük által a föld részeit -,</l>
					<l>Kik a baromság aklában hevernek,</l>
					<l>És semmi isten nem tekint ügyökre!</l>
				</lg>
				<lg>
					<l>Ez istenének a barmot hiszi,</l>
					<l>Imádja a föld ocsmány férgeit,</l>
					<l>S azoknak embervérrel áldozik;</l>
					<l>Emez vakító papjának ganéját</l>
					<l>Mint szent ereklyét tisztelvén, eszi;</l>
					<l>Amott az odvas fákban éhezik</l>
					<l>Az embereknek görhes istene,</l>
					<l>S a legnagyobb bűnt batkákért lemossa;</l>
					<l>Imitt hamúban kotlik a herélt szent,</l>
					<l>S bámészkodása istenné teszi;</l>
					<l>Itt a mosódás módja szent titok,</l>
					<l>S a fél világot embervérbe mártja,</l>
					<l>Mert azt az egyik párt az ujjain,</l>
					<l>Másik könyöknél szokta kezdeni,</l>
					<l>Melyért is egymást öldözik halomra;</l>
					<l>Ott a falukban s városok piarcin</l>
					<l>Jár kóborolva a sok meztelen szent,</l>
					<l>Szabad kezekkel élelmet rabol,</l>
					<l>S az asszonyokba önti szent dühét,</l>
					<l>S a férj, az égnek hálát adva, nézi,</l>
					<l>Ha hitvesével szent bujálkodik.</l>
				</lg>
				<lg>
					<l>Így a világnak legkiesb vidékit</l>
					<l>Ádáz bolondság tölti, ostorozza,</l>
					<l>S undok zsiványi barlanggá teszi;</l>
					<l>Erynnis üszkét hányja városinkra,</l>
					<l>Az öldöklő kést egyiránt fereszti</l>
					<l>A reszkető ősz tűztelen szivébe</l>
					<l>S az anyja keblén ácsorgó szopóba,</l>
					<l>És csontjainkból trónust rak magának,</l>
					<l>Melyet dög, inség, sárga félelem</l>
					<l>S kínokkal élő bánat fog körül.</l>
				</lg>
				<lg>
					<l>Hol van tehát a józan értelem,</l>
					<l>Hol a tudósok annyi izzadása?</l>
					<l>Remélhetünk-e vajjon jobb világot?</l>
					<l>Gyaníthatunk-e olly időt, mikor</l>
					<l>Az ész világa minden népeket</l>
					<l>Megjózanít és öszveegyesít,</l>
					<l>S kiirt közűlünk minden bűnt s gonoszt?</l>
				</lg>
				<lg>
					<l>Reménylek. Amit század nem tehet,</l>
					<l>Az ezredek majd megteendik azt.</l>
					<l>De hinnem is kell; mert midőn, barátim!</l>
					<l>Buzogni látom lelketek hevét,</l>
					<l>Mely e nagy ügyre felken títeket,</l>
					<l>S e szent szövetség láncába csatol,</l>
					<l>Előre látom: mint terjesztitek</l>
					<l>Hazánkban Delphi égi kincseit</l>
					<l>S az értelemnek nagy törvényeit;</l>
					<l>Előre látom: mint leheltek éltet</l>
					<l>A sziklamellbe és a holt agyagba,</l>
					<l>S mint jámborodnak a vadállatok</l>
					<l>Előttetek, s mint omladoz rakásra</l>
					<l>Az ész s igazság mennydörgő szavára</l>
					<l>A zordon inség óriási tornya,</l>
					<l>S mint hullanak le durva láncai.</l>
				</lg>
				<lg>
					<l>Fogadjatok hát engem is, barátim!</l>
					<l>Szent frígyetekbe; íme, esküszöm,</l>
					<l>Hogy áldozatlan kézzel nem jövök:</l>
					<l>S ha gerlicéim és virágaim</l>
					<l>Kedvelni hajlandók az istenek,</l>
					<l>Tömjényitekhez szívesen teszem.</l>
				</lg>
				<p>[1815]</p>
			</div>
		</body>
	</text>
</TEI>