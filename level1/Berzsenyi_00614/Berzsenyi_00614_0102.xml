<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Berzsenyi_00614_0102" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DUKAI TAKÁCS JUDITHOZ</title>
				<author>
					<persName>
						<surname>Berzsenyi</surname>
						<forename>Dániel</forename>
					</persName>
					<date from="1776" to="1836">1776-1836</date>
					<idno type="VIAF">7427085</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">532</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DUKAI TAKÁCS JUDITHOZ</title>
					<author>
						<persName>
							<surname>Berzsenyi</surname>
							<forename>Dániel</forename>
						</persName>
						<idno type="VIAF">7427085</idno>
					</author>
					<relatedItem type="copyText">
						<bibl>
							<title>Berzsenyi Dániel összes versei</title>
							<date when="1997-11-13"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00614"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Szikszai</surname>
									<forename>Tamara</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DUKAI TAKÁCS JUDITHOZ</head>
				<lg>
					<l>Hogy a szelíden érző szép nemet</l>
					<l>Letiltva minden főbb pályáiról,</l>
					<l>Guzsalyra, tőre kárhoztatni szokta</l>
					<l>A férfitörvény, vajjon jól van-e?</l>
					<l>Igen: ha az csak úgy tekintetik,</l>
					<l>Mint ösztöninknek szenvedő edénye</l>
					<l>S nyers kényeinknek játszó eszköze.</l>
				</lg>
				<lg>
					<l>De hát csak erre vagynak-é teremtve</l>
					<l>Azok, kik embert szülnek és nevelnek;</l>
					<l>Kik életünknek gyönge bimbait</l>
					<l>Dajkálva őrzik forró keblöken,</l>
					<l>S véröknek édes nedviből itatják;</l>
					<l>Kik szebb korunknak ékes napjain</l>
					<l>Rózsás kötéllel kapcsolnak magokhoz</l>
					<l>S lelkünket égi érzésben feresztik;</l>
					<l>Kik ősz korunkban reszkető fejünket</l>
					<l>Ismét ölökbe vészik s dajka-karral</l>
					<l>Vezetnek éltünk véghatárihoz,</l>
					<l>S ölelve tésznek a halál ölébe,</l>
					<l>Míg ott is újra vélünk egyesülnek?</l>
				</lg>
				<lg>
					<l>Oh, nagy s dicső cél van nekik feladva,</l>
					<l>S rendeltetésök szebb, mint a miénk!</l>
					<l>De mint mehetnek nagy pályájokon</l>
					<l>Bevont szemekkel s békós lábakon?</l>
					<l>S kivánhatunk-e tőlök oly csudát,</l>
					<l>Hogy céljainknak megfeleljenek,</l>
					<l>És lelkeinkkel öszvezengjenek,</l>
					<l>Ha őket a vak gyermekségbe zárjuk?</l>
					<l>A míveletlen föld csak gazt terem:</l>
					<l>A lélek is csak úgy emelkedik</l>
					<l>A virtusokhoz égi szárnyakon,</l>
					<l>Ha delphi isten önt sugárt belé,</l>
					<l>Mely úgy kifejti lelkünk díszeit,</l>
					<l>Mint éltető nap a virágkebelt.</l>
				</lg>
				<lg>
					<l>Midőn csapongva ömledő dalod</l>
					<l>Klavírod érző hangjain lebeg,</l>
					<l>Midőn nyilazva repdez ajkidon</l>
					<l>Az ihletett szív s nyilt ész lángigéje,</l>
					<l>Mely szívet-elmét egyaránt hevít:</l>
					<l>Akkor, barátném, akkor érezem,</l>
					<l>Mit veszte a föld durva gyermeke,</l>
					<l>Hogy a Teremtő legbecsesb alakját,</l>
					<l>Kinek kezébe szívünk adva van,</l>
					<l>Játéka, kénye rabjává alázta!</l>
				</lg>
				<lg>
					<l>Te megboszúlva méltóságtokat</l>
					<l>Kihágsz nemednek szűk korlátiból,</l>
					<l>Melyekbe zárva tartja vad nemem;</l>
					<l>Kihágsz, s merészen fényesb útra térsz,</l>
					<l>Melyen csak a nagy férfinyomdokok</l>
					<l>Vezetnek a szép tiltott táj felé;</l>
					<l>Hol a vakító fénybe vont igazság,</l>
					<l>Ámbár szemünket kápráztatja is,</l>
					<l>De megmutatja a virtusnak útját,</l>
					<l>Melly halhatatlan istenekhez int;</l>
					<l>S hol a poesis nyájas istenei,</l>
					<l>Szemünkhez illő földi öltözetben,</l>
					<l>Enyelgve zárnak karjaik közé,</l>
					<l>S a symboláknak hímes fátyolában</l>
					<l>Öleltetik meg a nagyot s dicsőt,</l>
					<l>S belénk mosolygják rózsás szájaikkal</l>
					<l>Az égi szikrát s égi tiszta kényt.</l>
				</lg>
				<lg>
					<l>Érzed hatalmas ihletésöket,</l>
					<l>S hevült kebelt nyitsz szép sugalmaiknak,</l>
					<l>S mint a kalitka zárát elhagyó</l>
					<l>S ismét szabadban lengő fülmile</l>
					<l>Örömre gerjed, s harsány csattogással</l>
					<l>Repül az erdők zöld árnyékiba,</l>
					<l>S üdvezli a rég óhajtott galyakról</l>
					<l>A tarka völgyet s virradó eget:</l>
					<l>Meglelkesedve s égi szárnyra kelve</l>
					<l>Lengsz vígan Áon szent virúlatin,</l>
					<l>Hol a teremtő Pindar díthyrambja</l>
					<l>Harsogva zúg le Pindus ormain,</l>
					<l>S a gyönge Sappho esdeklő dala</l>
					<l>Nyögdelve reszket gyenge húrjain;</l>
					<l>Hol új meg újabb szépségek csudáit</l>
					<l>Bájolva látja repdező szemed,</l>
					<l>Hol új meg újabb zengzetű melosz</l>
					<l>Lángolva járja általlelkedet</l>
					<l>S zengésbe hozza gyenge lantodat.</l>
				</lg>
				<lg>
					<l>De, oh leányka! még itt nincs határ!</l>
					<l>A képzelődés szép játékai,</l>
					<l>Az érzemények édes ömledési</l>
					<l>Szépítik ámbár boldogságodat,</l>
					<l>De nem tehetnek boldoggá magok.</l>
					<l>Kettősen érzed a jót és gonoszt,</l>
					<l>S a sorsnak ádáz kényén függ nyugalmad.</l>
					<l>Nézd a magasban fénylő bölcseséget,</l>
					<l>Körülragyogva csillagnimbuszával</l>
					<l>Az istenelmek békes sátorában,</l>
					<l>Hová nem érhet semmi földi tőr!</l>
					<l>Ott, ott tanuld meg a bölcsek nyugalmát</l>
					<l>Ismérni, s győzni a föld szörnyeit,</l>
					<l>Indúlatinknak pusztító dühét</l>
					<l>És a szerencse játékit nevetni,</l>
					<l>Használni élted szűk kerületét</l>
					<l>S bátran letenni a halál kezébe.</l>
				</lg>
				<lg>
					<l>Int a dicső táj. Járd zengő ajakkal.</l>
					<l>Vezessen érző kebled istene.</l>
					<l>Ölelje myrtus barna fürtidet.</l>
					<l>Az égi Múzsák s Grátiák ölén</l>
					<l>Álmodd el élted rózsaálmait,</l>
					<l>S védjen Minerva pályád zajjain,</l>
					<l>Mint Áriont a tenger istenei,</l>
					<l>Midőn zenegve szállt a delfinen.</l>
				</lg>
				<p>[1815]</p>
			</div>
		</body>
	</text>
</TEI>