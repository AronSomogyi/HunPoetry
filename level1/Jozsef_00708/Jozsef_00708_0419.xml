<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0419" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ELÉGIA</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">267</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ELÉGIA</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ELÉGIA</head>
				<lg>
					<l>Mint ólmos ég alatt lecsapódva, telten,</l>
					<l>füst száll a szomorú táj felett,</l>
					<l>úgy leng a lelkem,</l>
					<l>alacsonyan.</l>
					<l>Leng, nem suhan.</l>
				</lg>
				<lg>
					<l>Te kemény lélek, te lágy képzelet!</l>
					<l>A valóság nehéz nyomait követve</l>
					<l>önnönmagadra, eredetedre</l>
					<l>tekints alá itt!</l>
					<l>Itt, hol a máskor oly híg ég alatt</l>
					<l>szikárló tűzfalak</l>
					<l>magányán a nyomor egykedvű csendje</l>
					<l>fenyegetően és esengve</l>
					<l>föloldja lassan a tömény</l>
					<l>bánatot a tűnődők szivén</l>
					<l>s elkeveri</l>
					<l>milliókéval.</l>
				</lg>
				<lg>
					<l>Az egész emberi</l>
					<l>világ itt készül. Itt minden csupa rom.</l>
					<l>Ernyőt nyit a kemény kutyatej</l>
					<l>az elhagyott gyárudvaron.</l>
					<l>Töredezett, apró ablakok</l>
					<l>fakó lépcsein szállnak a napok</l>
					<l>alá, a nyirkos homályba.</l>
					<l>Felelj -</l>
					<l>innen vagy?</l>
					<l>Innen-e, hogy el soha nem hagy</l>
					<l>a komor vágyakozás,</l>
					<l>hogy olyan légy, mint a többi nyomorult,</l>
					<l>kikbe e nagy kor beleszorult</l>
					<l>s arcukon eltorzul minden vonás?</l>
				</lg>
				<lg>
					<l>Itt pihensz, itt, hol e falánk</l>
					<l>erkölcsi rendet a sánta palánk</l>
					<l>rikácsolva</l>
					<l>őrzi, óvja.</l>
					<l>Magadra ismersz? Itt a lelkek</l>
					<l>egy megszerkesztett, szép, szilárd jövőt</l>
					<l>oly üresen várnak, mint ahogy a telkek</l>
					<l>köröskörül mélán és komorlón</l>
					<l>álmodoznak gyors zsibongást szövő</l>
					<l>magas házakról. Kínlódó gyepüket</l>
					<l>sárba száradt üvegcserepek</l>
					<l>nézik fénytelen, merev szemmel.</l>
					<l>A buckákról néha gyüszünyi homok</l>
					<l>pereg alá... s olykor átcikkan, donog,</l>
					<l>egy-egy kék, zöld, vagy fekete légy,</l>
					<l>melyet az emberi hulladék,</l>
					<l>meg a rongy,</l>
					<l>rakottabb tájakról idevont.</l>
					<l>A maga módján itt is megterít</l>
					<l>a kamatra gyötört,</l>
					<l>áldott anyaföld.</l>
					<l>Egy vaslábasban sárga fű virít.</l>
				</lg>
				<lg>
					<l>Tudod-e,</l>
					<l>milyen öntudat kopár öröme</l>
					<l>húz-vonz, hogy e táj nem enged és</l>
					<l>miféle gazdag szenvedés</l>
					<l>taszít ide?</l>
					<l>Anyjához tér így az a gyermek,</l>
					<l>kit idegenben löknek, vernek.</l>
					<l>Igazán</l>
					<l>csak itt mosolyoghatsz, itt sírhatsz.</l>
					<l>Magaddal is csak itt bírhatsz,</l>
					<l>óh lélek! Ez a hazám.</l>
				</lg>
				<p>1933 tavasza</p>
			</div>
		</body>
	</text>
</TEI>