<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0506" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">FLÓRA</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">422</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>FLÓRA</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>FLÓRA</head>
				<p>1. Hexaméterek</p>
				<lg>
					<l>Roskad a kásás hó, cseperészget a bádogeresz már,</l>
					<l>elfeketült kupacokban a jég elalél, tovatűnik,</l>
					<l>buggyan a lé, a csatorna felé fodorul, csereg, árad.</l>
					<l>Illan a könnyü derű, belereszket az égi magasság</l>
					<l>s boldog vágy veti ingét pírral a reggeli tájra.</l>
				</lg>
				<lg>
					<l>Látod, mennyire, félve-ocsúdva szeretlek, Flóra!</l>
					<l>E csevegő szép olvadozásban a gyászt a szivemről,</l>
					<l>mint sebről a kötést, te leoldtad - ujra bizsergek.</l>
					<l>Szól örökös neved árja, törékeny báju verőfény,</l>
					<l>és beleborzongok, látván, hogy nélküled éltem.</l>
				</lg>
				<p>2. Rejtelmek</p>
				<lg>
					<l>Rejtelmek ha zengenek,</l>
					<l>őrt állok, mint mesékbe’.</l>
					<l>Bebujtattál engemet</l>
					<l>talpig nehéz hűségbe.</l>
				</lg>
				<lg>
					<l>Szól a szellő, szól a víz,</l>
					<l>elpirulsz, ha megérted.</l>
					<l>Szól a szem és szól a szív,</l>
					<l>folyamodnak teérted.</l>
				</lg>
				<lg>
					<l>Én is írom énekem:</l>
					<l>ha már szeretlek téged,</l>
					<l>tedd könnyüvé énnekem</l>
					<l>ezt a nehéz hűséget.</l>
				</lg>
				<p>3. Már két milliárd</p>
				<lg>
					<l>Már két milliárd ember kötöz itt,</l>
					<l>hogy belőlem hű állatuk legyen.</l>
					<l>De világuktól délre költözik</l>
					<l>a szép jóság s a szelid érzelem.</l>
					<l>Mindenségüket tartani a fénybe,</l>
					<l>mint orvos, ha néz az üvegedénybe,</l>
					<l>már nem tudom, megadom magam kényre,</l>
					<l>ha nem segítesz nékem, szerelem.</l>
				</lg>
				<lg>
					<l>Ugy kellesz, mint a parasztnak a föld,</l>
					<l>a csendes eső és a tiszta nap.</l>
					<l>Ugy kellesz, mint a növénynek a zöld,</l>
					<l>hogy levelei kiviruljanak.</l>
					<l>Ugy kellesz, mint a dolgos tömegeknek,</l>
					<l>kik daccal s tehetetlenül remegnek,</l>
					<l>mert kínjukból jövőnk nem született meg,</l>
					<l>munka, szabadság, kenyér s jószavak.</l>
				</lg>
				<lg>
					<l>Ugy kellesz nekem Flóra, mint falun</l>
					<l>villanyfény, kőház, iskolák, kutak;</l>
					<l>mint gyermekeknek játék, oltalom,</l>
					<l>munkásoknak emberi öntudat.</l>
					<l>Mint minta, mint az erény a szegénybe,</l>
					<l>s ez össze-vissza kusza szövevénybe,</l>
					<l>társadalmunkba, elme kell, nagy fénybe’,</l>
					<l>mely igazodni magára mutat.</l>
				</lg>
				<p>4. Buzgóság</p>
				<lg>
					<l>Ha olyan buzgó volnék, mint szerelmes</l>
					<l>s megbékülne e háborús család,</l>
					<l>az emberek, keresném engedelmes</l>
					<l>szívvel,</l>
					<l>az örökös ifjuság italát.</l>
				</lg>
				<lg>
					<l>Nehezülök már, lelkem akkor boldog,</l>
					<l>ha pírban zöldel a fiatal ág -</l>
					<l>bár búcsut int nekem... E fura dolgot</l>
					<l>űzném,</l>
					<l>az örökös ifjuság italát.</l>
				</lg>
				<lg>
					<l>Fecseghetnének nyelves tudományok -</l>
					<l>mind pártfogolna, ki szivébe lát:</l>
					<l>legalább keressem, amire vágyok,</l>
					<l>bár nincs,</l>
					<l>az örökös ifjuság italát.</l>
				</lg>
				<p>5. Megméressél!</p>
				<lg>
					<l>Már nem képzelt ház üres telken,</l>
					<l>csinosodik, épül a lelkem,</l>
					<l>mivel az árnyakkal betelten</l>
					<l>a nők között Flórára leltem.</l>
				</lg>
				<lg>
					<l>Ő a mezőn a harmatosság,</l>
					<l>kétes létben a bizonyosság,</l>
					<l>lábai kígyóim tapossák,</l>
					<l>gondjaim mosolyai mossák.</l>
				</lg>
				<lg>
					<l>Ízét adja a tiszta víznek,</l>
					<l>száját adja a tiszta íznek,</l>
					<l>hazaszólít, amikor űznek,</l>
					<l>szemében csikó legelészget.</l>
				</lg>
				<lg>
					<l>Ő az okmány, kivel a kellem</l>
					<l>a porráomlás ellen, a szellem</l>
					<l>az ólálkodó semmi ellen</l>
					<l>szól, pöröl szorongó szerelmem.</l>
				</lg>
				<lg>
					<l>Érdekeimből megértettél,</l>
					<l>bátorrá vakmerőből tettél,</l>
					<l>kínlódtál, amig nem szerettél,</l>
					<l>egész világom ege lettél, -</l>
				</lg>
				<lg>
					<l>hát dícsértessél s hirdettessél,</l>
					<l>minden korokon át szeressél</l>
					<l>s nehogy bárkiben alább essél,</l>
					<l>mindig, mindenütt megméressél!</l>
				</lg>
				<p>1937. febr.</p>
			</div>
		</body>
	</text>
</TEI>