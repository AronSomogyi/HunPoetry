<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0465" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KÉSEI SIRATÓ</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">241</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KÉSEI SIRATÓ</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KÉSEI SIRATÓ</head>
				<lg>
					<l>Harminchat fokos lázban égek mindig</l>
					<l>s te nem ápolsz, anyám.</l>
					<l>Mint lenge, könnyü lány, ha odaintik,</l>
					<l>kinyujtóztál a halál oldalán.</l>
					<l>Lágy őszi tájból és sok kedves nőből</l>
					<l>próbállak összeállitani téged;</l>
					<l>de nem futja, már látom, az időből,</l>
					<l>a tömény tűz eléget.</l>
				</lg>
				<lg>
					<l>Utoljára Szabadszállásra mentem,</l>
					<l>a hadak vége volt</l>
					<l>s ez összekuszálódott Budapesten</l>
					<l>kenyér nélkül, üresen állt a bolt.</l>
					<l>A vonattetőn hasaltam keresztben,</l>
					<l>hoztam krumplit; a zsákban köles volt már;</l>
					<l>neked, én konok, csirkét is szereztem</l>
					<l>s te már seholse voltál.</l>
				</lg>
				<lg>
					<l>Tőlem elvetted, kukacoknak adtad</l>
					<l>édes emlőd s magad.</l>
					<l>Vigasztaltad fiad és pirongattad</l>
					<l>s lám, csalárd, hazug volt kedves szavad.</l>
					<l>Levesem hütötted, fujtad, kavartad,</l>
					<l>mondtad: Egyél, nekem nőssz nagyra, szentem!</l>
					<l>Most zsiros nyirkot kóstol üres ajkad -</l>
					<l>félrevezettél engem.</l>
				</lg>
				<lg>
					<l>Ettelek volna meg!... Te vacsorádat</l>
					<l>hoztad el - kértem én?</l>
					<l>Mért görbitetted mosásnak a hátad?</l>
					<l>Hogy egyengesd egy láda fenekén?</l>
					<l>Lásd, örülnék, ha megvernél még egyszer!</l>
					<l>Boldoggá tenne most, mert visszavágnék:</l>
					<l>haszontalan vagy! nem-lenni igyekszel</l>
					<l>s mindent elrontsz, te árnyék!</l>
				</lg>
				<lg>
					<l>Nagyobb szélhámos vagy, mint bármelyik nő,</l>
					<l>ki csal és hiteget!</l>
					<l>Suttyomban elhagytad szerelmeidből</l>
					<l>jajongva szült, eleven hitedet.</l>
					<l>Cigány vagy! Amit adtál hizelegve,</l>
					<l>mind visszaloptad az utolsó órán!</l>
					<l>A gyereknek kél káromkodni kedve -</l>
					<l>nem hallod, mama? Szólj rám!</l>
				</lg>
				<lg>
					<l>Világosodik lassacskán az elmém,</l>
					<l>a legenda oda.</l>
					<l>A gyermek, aki csügg anyja szerelmén,</l>
					<l>észreveszi, hogy milyen ostoba.</l>
					<l>Kit anya szült, az mind csalódik végül,</l>
					<l>vagy így, vagy úgy, hogy maga próbál csalni.</l>
					<l>Ha kűzd, hát abba, ha pedig kibékül,</l>
					<l>ebbe fog belehalni.</l>
				</lg>
				<p>1935/1936. dec.</p>
			</div>
		</body>
	</text>
</TEI>