<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0427" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ESZMÉLET</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">448</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ESZMÉLET</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ESZMÉLET</head>
				<p>1</p>
				<lg>
					<l>Földtől eloldja az eget</l>
					<l>a hajnal s tiszta, lágy szavára</l>
					<l>a bogarak, a gyerekek</l>
					<l>kipörögnek a napvilágra;</l>
					<l>a levegőben semmi pára,</l>
					<l>a csilló könnyűség lebeg!</l>
					<l>Az éjjel rászálltak a fákra,</l>
					<l>mint kis lepkék, a levelek.</l>
				</lg>
				<p>2</p>
				<lg>
					<l>Kék, piros, sárga, összekent</l>
					<l>képeket láttam álmaimban</l>
					<l>és úgy éreztem, ez a rend -</l>
					<l>egy szálló porszem el nem hibbant.</l>
					<l>Most homályként száll tagjaimban</l>
					<l>álmom s a vas világ a rend.</l>
					<l>Nappal hold kél bennem s ha kinn van</l>
					<l>az éj - egy nap süt idebent.</l>
				</lg>
				<p>3</p>
				<lg>
					<l>Sovány vagyok, csak kenyeret</l>
					<l>eszem néha, e léha, locska</l>
					<l>lelkek közt ingyen keresek</l>
					<l>bizonyosabbat, mint a kocka.</l>
					<l>Nem dörgölődzik sült lapocka</l>
					<l>számhoz s szívemhez kisgyerek -</l>
					<l>ügyeskedhet, nem fog a macska</l>
					<l>egyszerre kint s bent egeret.</l>
				</lg>
				<p>4</p>
				<lg>
					<l>Akár egy halom hasított fa,</l>
					<l>hever egymáson a világ,</l>
					<l>szorítja, nyomja összefogja</l>
					<l>egyik dolog a másikát</l>
					<l>s így mindenik determinált.</l>
					<l>Csak ami nincs, annak van bokra,</l>
					<l>csak ami lesz, az a virág,</l>
					<l>ami van, széthull darabokra.</l>
				</lg>
				<p>5</p>
				<lg>
					<l>A teherpályaudvaron</l>
					<l>úgy lapultam a fa tövéhez,</l>
					<l>mint egy darab csönd; szürke gyom</l>
					<l>ért számhoz, nyers, különös-édes.</l>
					<l>Holtan lestem az őrt, mit érez,</l>
					<l>s a hallgatag vagónokon</l>
					<l>árnyát, mely ráugrott a fényes,</l>
					<l>harmatos szénre konokon.</l>
				</lg>
				<p>6</p>
				<lg>
					<l>Im itt a szenvedés belül,</l>
					<l>ám ott kívül a magyarázat.</l>
					<l>Sebed a világ - ég, hevül</l>
					<l>s te lelkedet érzed, a lázat.</l>
					<l>Rab vagy, amíg a szíved lázad -</l>
					<l>úgy szabadulsz, ha kényedül</l>
					<l>nem raksz magadnak olyan házat,</l>
					<l>melybe háziúr települ.</l>
				</lg>
				<p>7</p>
				<lg>
					<l>Én fölnéztem az est alól</l>
					<l>az egek fogaskerekére -</l>
					<l>csilló véletlen szálaiból</l>
					<l>törvényt szőtt a mult szövőszéke</l>
					<l>és megint fölnéztem az égre</l>
					<l>álmaim gőzei alól</l>
					<l>s láttam, a törvény szövedéke</l>
					<l>mindíg fölfeslik valahol.</l>
				</lg>
				<p>8</p>
				<lg>
					<l>Fülelt a csend - egyet ütött.</l>
					<l>Fölkereshetnéd ifjúságod;</l>
					<l>nyirkos cementfalak között</l>
					<l>képzelhetsz egy kis szabadságot -</l>
					<l>gondoltam. S hát amint fölállok,</l>
					<l>a csillagok, a Göncölök</l>
					<l>úgy fénylenek fönt, mint a rácsok</l>
					<l>a hallgatag cella fölött.</l>
				</lg>
				<p>9</p>
				<lg>
					<l>Hallottam sírni a vasat,</l>
					<l>hallottam az esőt nevetni.</l>
					<l>Láttam, hogy a mult meghasadt</l>
					<l>s csak képzetet lehet feledni;</l>
					<l>s hogy nem tudok mást, mint szeretni,</l>
					<l>görnyedve terheim alatt -</l>
					<l>minek is kell fegyvert veretni</l>
					<l>belőled, arany öntudat!</l>
				</lg>
				<p>10</p>
				<lg>
					<l>Az meglett ember, akinek</l>
					<l>szívében nincs se anyja, apja,</l>
					<l>ki tudja, hogy az életet</l>
					<l>halálra ráadásul kapja</l>
					<l>s mint talált tárgyat visszaadja</l>
					<l>bármikor - ezért őrzi meg,</l>
					<l>ki nem istene és nem papja</l>
					<l>se magának, sem senkinek.</l>
				</lg>
				<p>11</p>
				<lg>
					<l>Láttam a boldogságot én,</l>
					<l>lágy volt, szőke és másfél mázsa.</l>
					<l>Az udvar szigorú gyöpén</l>
					<l>imbolygott göndör mosolygása.</l>
					<l>Ledőlt a puha, langy tócsába,</l>
					<l>hunyorgott, röffent még felém -</l>
					<l>ma is látom, mily tétovázva</l>
					<l>babrált pihéi közt a fény.</l>
				</lg>
				<p>12</p>
				<lg>
					<l>Vasútnál lakom. Erre sok</l>
					<l>vonat jön-megy és el-elnézem,</l>
					<l>hogy’ szállnak fényes ablakok</l>
					<l>a lengedező szösz-sötétben.</l>
					<l>Igy iramlanak örök éjben</l>
					<l>kivilágított nappalok</l>
					<l>s én állok minden fülke-fényben,</l>
					<l>én könyöklök és hallgatok.</l>
				</lg>
				<p>1934 első fele</p>
			</div>
		</body>
	</text>
</TEI>