<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0418" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A VÁROS PEREMÉN</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">389</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A VÁROS PEREMÉN</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A VÁROS PEREMÉN</head>
				<lg>
					<l>A város peremén, ahol élek,</l>
					<l>beomló alkonyokon</l>
					<l>mint pici denevérek, puha</l>
					<l>szárnyakon száll a korom,</l>
					<l>s lerakódik, mint a guanó,</l>
					<l>keményen, vastagon.</l>
				</lg>
				<lg>
					<l>Lelkünkre így ül ez a kor.</l>
					<l>És mint nehéz esők</l>
					<l>vastag rongyai mosogatják</l>
					<l>a csorba pléhtetőt -</l>
					<l>hiába törli a bú szivünkről</l>
					<l>a rákövesedőt.</l>
				</lg>
				<lg>
					<l>Moshatja vér is - ilyenek vagyunk.</l>
					<l>Uj nép, másfajta raj.</l>
					<l>Másként ejtjük a szót, fejünkön</l>
					<l>másként tapad a haj.</l>
					<l>Nem isten, nem is az ész, hanem</l>
					<l>a szén, vas és olaj,</l>
				</lg>
				<lg>
					<l>a való anyag teremtett minket</l>
					<l>e szörnyű társadalom</l>
					<l>öntőformáiba löttyintve</l>
					<l>forrón és szilajon,</l>
					<l>hogy helyt álljunk az emberiségért</l>
					<l>az örök talajon.</l>
				</lg>
				<lg>
					<l>Papok, katonák, polgárok után</l>
					<l>igy lettünk végre mi hű</l>
					<l>meghallói a törvényeknek;</l>
					<l>minden emberi mű</l>
					<l>értelme ezért búg mibennünk,</l>
					<l>mint a mélyhegedű.</l>
				</lg>
				<lg>
					<l>Elpusztíthatatlant annyian,</l>
					<l>mióta kialakult</l>
					<l>naprendszerünk, nem pusztítottak</l>
					<l>eddig, bár sok a mult:</l>
					<l>szállásainkon éhinség, fegyver,</l>
					<l>vakhit és kolera dúlt.</l>
				</lg>
				<lg>
					<l>Győzni fogó még annyira</l>
					<l>meg nem aláztatott,</l>
					<l>amennyire a csillagok alatt</l>
					<l>ti megaláztatok:</l>
					<l>a földre sütöttük szemünk. Kinyilt</l>
					<l>a földbe zárt titok.</l>
				</lg>
				<lg>
					<l>Csak nézzétek, a drága jószág</l>
					<l>hogy elvadult, a gép!</l>
					<l>Törékeny falvak reccsennek össze,</l>
					<l>mint tócsán gyönge jég,</l>
					<l>városok vakolata omlik,</l>
					<l>ha szökken; s döng az ég.</l>
				</lg>
				<lg>
					<l>Ki inti le - talán a földesúr? -</l>
					<l>a juhász vad ebét?</l>
					<l>Gyermekkora gyermekkorunk. Velünk</l>
					<l>nevelkedett a gép.</l>
					<l>Kezes állat. No, szóljatok rá!</l>
					<l>Mi tudjuk a nevét.</l>
				</lg>
				<lg>
					<l>És látjuk már, hogy nemsoká</l>
					<l>mind térdre omlotok</l>
					<l>s imádkoztok hozzá, ki pusztán</l>
					<l>a tulajdonotok.</l>
					<l>De ő csak ahhoz húz, ki néki</l>
					<l>enni maga adott...</l>
				</lg>
				<lg>
					<l>Im itt vagyunk, gyanakvón s együtt,</l>
					<l>az anyag gyermekei.</l>
					<l>Emeljétek föl szivünket! Azé,</l>
					<l>aki fölemeli.</l>
					<l>Ilyen erős csak az lehet,</l>
					<l>ki velünk van teli.</l>
				</lg>
				<lg>
					<l>Föl a szívvel, az üzemek fölé!</l>
					<l>Ily kormos, nagy szivet</l>
					<l>az látott-hallott, ki napot látott</l>
					<l>füstjében fulladni meg,</l>
					<l>ki lüktetését hallotta a föld</l>
					<l>sok tárnás mélyeinek!</l>
				</lg>
				<lg>
					<l>Föl, föl!... E fölosztott föld körül</l>
					<l>sír, szédül és dülöng</l>
					<l>a léckerités leheletünktől,</l>
					<l>mint ha vihar dühöng.</l>
					<l>Fujjunk rá! Föl a szivvel,</l>
					<l>füstöljön odafönt!</l>
				</lg>
				<lg>
					<l>Mig megvilágosúl gyönyörű</l>
					<l>képességünk, a rend,</l>
					<l>mellyel az elme tudomásul veszi</l>
					<l>a véges végtelent,</l>
					<l>a termelési erőket odakint s az</l>
					<l>ösztönöket idebent...</l>
				</lg>
				<lg>
					<l>A város peremén sivít e dal.</l>
					<l>A költő, a rokon,</l>
					<l>nézi, csak nézi, hull, csak hull a</l>
					<l>kövér, puha korom,</l>
					<l>s lerakódik, mint a guanó,</l>
					<l>keményen, vastagon.</l>
				</lg>
				<lg>
					<l>A költő - ajkán csörömpöl a szó,</l>
					<l>de ő, (az adott világ</l>
					<l>varázsainak mérnöke),</l>
					<l>tudatos jövőbe lát</l>
					<l>s megszerkeszti magában, mint ti</l>
					<l>majd kint, a harmóniát.</l>
				</lg>
				<p>1933 tavasza</p>
			</div>
		</body>
	</text>
</TEI>