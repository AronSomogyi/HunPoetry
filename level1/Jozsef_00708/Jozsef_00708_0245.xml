<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0245" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ISTEN</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">394</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ISTEN</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ISTEN</head>
				<p>1</p>
				<lg>
					<l>Mikor a villamos csilingel,</l>
					<l>Vagy ha a kedves kenyeret szel</l>
					<l>S elvál a kenyér a karajtól,</l>
					<l>Az Isten megjelenik akkor.</l>
				</lg>
				<lg>
					<l>Őt én már igen sokszor láttam;</l>
					<l>Fáradtan feküdtem az ágyban,</l>
					<l>Ő jött s megláttam szemlehunytan,</l>
					<l>Éppen amikor elaludtam.</l>
				</lg>
				<lg>
					<l>Egyszer borotvát vizsgálgatva</l>
					<l>Ujjamat végighúztam rajta.</l>
					<l>Nagy hideg támadt, nehéz, fojtott,</l>
					<l>Még a csontom is megborzongott.</l>
				</lg>
				<lg>
					<l>Gondolatban tán nem is hittem;</l>
					<l>De amikor egy nagy zsákot vittem</l>
					<l>S ledobva, ráültem a zsákra,</l>
					<l>A testem akkor is őt látta.</l>
				</lg>
				<lg>
					<l>Most már tudom őt mindenképpen,</l>
					<l>Minden dolgában tettenértem.</l>
					<l>S tudom is, miért szeret engem,</l>
					<l>Tettenértem az én szivemben.</l>
				</lg>
				<p>2</p>
				<lg>
					<l>Hogyha golyóznak a gyerekek,</l>
					<l>Az Isten köztük ott ténfereg.</l>
					<l>S ha egy a szemét nagyra nyitja,</l>
					<l>Golyóját ő lyukba guritja.</l>
				</lg>
				<lg>
					<l>Ha hideg a föld leheverni,</l>
					<l>A Napot nagy felhőkbe rejti</l>
					<l>És meg-megráncigálja fürtünk,</l>
					<l>Úgy mondja meg, hogy le ne üljünk.</l>
				</lg>
				<lg>
					<l>Ő sohase gondol magára,</l>
					<l>De nagyon ügyel a világra.</l>
					<l>A lányokat ő csinosítja,</l>
					<l>Friss széllel arcuk pirosítja.</l>
				</lg>
				<lg>
					<l>Ő vigyáz a tiszta cipőre,</l>
					<l>Az uccán is kitér előre.</l>
					<l>Nem tolakszik és nem verekszik,</l>
					<l>Ha alszunk, csöndesen lefekszik.</l>
				</lg>
				<lg>
					<l>Hogyha a jóság csak bút hozhat,</l>
					<l>Akkor megenged minden rosszat.</l>
					<l>S ha velünk mégis találkozik,</l>
					<l>Isten sohasem csodálkozik.</l>
				</lg>
				<p>3</p>
				<lg>
					<l>Istenem, én nagyon szeretlek,</l>
					<l>Én szíve lennék a szivednek.</l>
					<l>Ha rikkancs volna mesterséged,</l>
					<l>Segítnék kiabálni néked.</l>
				</lg>
				<lg>
					<l>Hogyha meg szántóvető lennél,</l>
					<l>Segítnék akkor is mindennél.</l>
					<l>A lovaidat is szeretném,</l>
					<l>Szépen, okosan vezetném.</l>
				</lg>
				<lg>
					<l>Vagy inkább ekeszarvat fogva</l>
					<l>Szántanék én is a nyomodba.</l>
					<l>A szíkre figyelnék, hogy ottan</l>
					<l>A vasat még mélyebbre nyomjam.</l>
				</lg>
				<lg>
					<l>Ha tanár lennél, én ügyelnék,</l>
					<l>Hogy megtanulják jól a leckét.</l>
					<l>S odahaza a sok tanitvány</l>
					<l>Dolgozatát is kijavitnám.</l>
				</lg>
				<lg>
					<l>Nem zarvarnálak ennél, annál,</l>
					<l>Tudnám én jól, mire mit adnál.</l>
					<l>S bármi efféle volna munkád,</l>
					<l>Velem azt soha meg nem unnád.</l>
				</lg>
				<lg>
					<l>Ha nevetnél, én is örülnék,</l>
					<l>Vacsora után melléd ülnék.</l>
					<l>Te az én szivemet elkérnéd</l>
					<l>S én hosszan, sok szépet mesélnék.</l>
				</lg>
				<p>4</p>
				<lg>
					<l>Én már fiatalember lettem,</l>
					<l>A boltba gyerek megy helyettem.</l>
					<l>De ha Néki valami kéne,</l>
					<l>A boltba én futnék el érte.</l>
				</lg>
				<lg>
					<l>Fütyörészve a szép időben,</l>
					<l>Esernyő nélkül az esőben,</l>
					<l>A kocsiúton lenn szaladnék,</l>
					<l>Magamra kabátot se kapnék.</l>
				</lg>
				<lg>
					<l>De az autót frissen, fürgén,</l>
					<l>Ha nem is töfföl, kikerülném.</l>
					<l>Hisz ha valahogy elgázolna,</l>
					<l>Hiába mentem én a boltba.</l>
				</lg>
				<lg>
					<l>Megválogatnám a portékát,</l>
					<l>Ahhoz mennék, ki olcsóbbért ád.</l>
					<l>S mielőtt akármit elhoznék,</l>
					<l>Hosszan, sokáig alkudoznék.</l>
				</lg>
				<lg>
					<l>Aztán, hogy Néki odaadnám,</l>
					<l>Jó kedvét meglátnám az arcán.</l>
					<l>Szeme csillogna, megköszönné,</l>
					<l>Mást nem is küldne boltba többé.</l>
				</lg>
				<p>1925. ápr. vége</p>
			</div>
		</body>
	</text>
</TEI>