<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0420" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ÓDA</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">496</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ÓDA</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ÓDA</head>
				<p>1</p>
				<lg>
					<l>Itt ülök csillámló sziklafalon.</l>
					<l>Az ifju nyár</l>
					<l>könnyű szellője, mint egy kedves</l>
					<l>vacsora melege, száll.</l>
					<l>Szoktatom szívemet a csendhez.</l>
					<l>Nem oly nehéz -</l>
					<l>idesereglik, ami tovatűnt,</l>
					<l>a fej lehajlik és lecsüng</l>
					<l>a kéz.</l>
				</lg>
				<lg>
					<l>Nézem a hegyek sörényét -</l>
					<l>homlokod fényét</l>
					<l>villantja minden levél.</l>
					<l>Az úton senki, senki,</l>
					<l>látom, hogy meglebbenti</l>
					<l>szoknyád a szél.</l>
					<l>És a törékeny lombok alatt</l>
					<l>látom előrebiccenni hajad,</l>
					<l>megrezzenni lágy emlőidet és</l>
					<l>- amint elfut a Szinva-patak -</l>
					<l>ím újra látom, hogy fakad</l>
					<l>a kerek fehér köveken,</l>
					<l>fogaidon a tündér nevetés.</l>
				</lg>
				<p>2</p>
				<lg>
					<l>Óh mennyire szeretlek téged,</l>
					<l>ki szóra bírtad egyaránt</l>
					<l>a szív legmélyebb üregeiben</l>
					<l>cseleit szövő, fondor magányt</l>
					<l>s a mindenséget.</l>
					<l>Ki mint vízesés önnön robajától,</l>
					<l>elválsz tőlem és halkan futsz tova,</l>
					<l>míg én, életem csúcsai közt, a távol</l>
					<l>közelében, zengem, sikoltom,</l>
					<l>verődve földön és égbolton,</l>
					<l>hogy szeretlek, te édes mostoha!</l>
				</lg>
				<p>3</p>
				<lg>
					<l>Szeretlek, mint anyját a gyermek,</l>
					<l>mint mélyüket a hallgatag vermek,</l>
					<l>szeretlek, mint a fényt a termek,</l>
					<l>mint lángot a lélek, test a nyugalmat!</l>
					<l>Szeretlek, mint élni szeretnek</l>
					<l>halandók, amíg meg nem halnak.</l>
				</lg>
				<lg>
					<l>Minden mosolyod, mozdulatod, szavad,</l>
					<l>őrzöm, mint hulló tárgyakat a föld.</l>
					<l>Elmémbe, mint a fémbe a savak,</l>
					<l>ösztöneimmel belemartalak,</l>
					<l>te kedves, szép alak,</l>
					<l>lényed ott minden lényeget kitölt.</l>
				</lg>
				<lg>
					<l>A pillanatok zörögve elvonulnak,</l>
					<l>de te némán ülsz fülemben.</l>
					<l>Csillagok gyúlnak és lehullnak,</l>
					<l>de te megálltál szememben.</l>
					<l>Ízed, miként a barlangban a csend,</l>
					<l>számban kihűlve leng</l>
					<l>s a vizes poháron kezed,</l>
					<l>rajta a finom erezet,</l>
					<l>föl-földereng.</l>
				</lg>
				<p>4</p>
				<lg>
					<l>Óh, hát miféle anyag vagyok én,</l>
					<l>hogy pillantásod metsz és alakít?</l>
					<l>Miféle lélek és miféle fény</l>
					<l>s ámulatra méltó tünemény,</l>
					<l>hogy bejárhatom a semmiség ködén</l>
					<l>termékeny tested lankás tájait?</l>
				</lg>
				<lg>
					<l>S mint megnyílt értelembe az ige,</l>
					<l>alászállhatok rejtelmeibe!...</l>
				</lg>
				<lg>
					<l>Vérköreid, miként a rózsabokrok,</l>
					<l>reszketnek szüntelen.</l>
					<l>Viszik az örök áramot, hogy</l>
					<l>orcádon nyíljon ki a szerelem</l>
					<l>s méhednek áldott gyümölcse legyen.</l>
					<l>Gyomrod érzékeny talaját</l>
					<l>a sok gyökerecske át meg át</l>
					<l>hímezi, finom fonalát</l>
					<l>csomóba szőve, bontva bogját -</l>
					<l>hogy nedűid sejtje gyűjtse sok raját</l>
					<l>s lombos tüdőd szép cserjéi saját</l>
					<l>dicsőségüket susogják!</l>
				</lg>
				<lg>
					<l>Az örök anyag boldogan halad</l>
					<l>benned a belek alagútjain</l>
					<l>és gazdag életet nyer a salak</l>
					<l>a buzgó vesék forró kútjain!</l>
				</lg>
				<lg>
					<l>Hullámzó dombok emelkednek,</l>
					<l>csillagképek rezegnek benned,</l>
					<l>tavak mozdulnak, munkálnak gyárak,</l>
					<l>sürög millió élő állat,</l>
					<l>bogár,</l>
					<l>hinár,</l>
					<l>a kegyetlenség és a jóság;</l>
					<l>nap süt, homályló északi fény borong -</l>
					<l>tartalmaidban ott bolyong</l>
					<l>az öntudatlan örökkévalóság.</l>
				</lg>
				<p>5</p>
				<lg>
					<l>Mint alvadt vérdarabok,</l>
					<l>úgy hullnak eléd</l>
					<l>ezek a szavak.</l>
					<l>A lét dadog,</l>
					<l>csak a törvény a tiszta beszéd.</l>
					<l>De szorgos szerveim, kik újjászülnek</l>
					<l>napról napra, már fölkészülnek,</l>
					<l>hogy elnémuljanak.</l>
				</lg>
				<lg>
					<l>De addig mind kiált -</l>
					<l>Kit két ezer millió embernek</l>
					<l>sokaságából kiszemelnek,</l>
					<l>te egyetlen, te lágy</l>
					<l>bölcső, erős sír, eleven ágy,</l>
					<l>fogadj magadba!...</l>
				</lg>
				<lg>
					<l>(Milyen magas e hajnali ég!</l>
					<l>Seregek csillognak érceiben.</l>
					<l>Bántja szemem a nagy fényesség.</l>
					<l>El vagyok veszve, azt hiszem.</l>
					<l>Hallom, amint fölöttem csattog,</l>
					<l>ver a szivem.)</l>
				</lg>
				<p>6</p>
				<lg>
					<l>(Mellékdal)</l>
				</lg>
				<lg>
					<l>(Visz a vonat, megyek utánad,</l>
					<l>talán ma még meg is talállak,</l>
					<l>talán kihűl e lángoló arc,</l>
					<l>talán csendesen meg is szólalsz:</l>
				</lg>
				<lg>
					<l>Csobog a langyos víz, fürödj meg!</l>
					<l>Ime a kendő, törülközz meg!</l>
					<l>Sül a hús, enyhítse étvágyad!</l>
					<l>Ahol én fekszem, az az ágyad.)</l>
				</lg>
				<p>1933. jún.</p>
			</div>
		</body>
	</text>
</TEI>