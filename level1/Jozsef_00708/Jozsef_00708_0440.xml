<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Jozsef_00708_0440" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ISZONYAT</title>
				<author>
					<persName>
						<surname>József</surname>
						<forename>Attila</forename>
					</persName>
					<date from="1905" to="1937">1905-1937</date>
					<idno type="VIAF">39379044</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">445</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ISZONYAT</title>
					<author>
						<persName>
							<surname>József</surname>
							<forename>Attila</forename>
						</persName>
						<idno type="VIAF">39379044</idno>
					</author>
					<relatedItem type="copyText">
						<bibl>
							<title>József Attila összes költeménye</title>
							<date when="2008-01-01"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00700/00708"/>
							<respStmt>
								<resp>Original Electronic Edition</resp>
								<persName>
									<surname>Szabolcsi</surname>
									<forename>József</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Agárdi</surname>
									<forename>László</forename>
									<forename>Lehel</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ISZONYAT</head>
				<lg>
					<l>A szobakonyhán félhomály van.</l>
					<l>Az alkóv mögött szendereg</l>
					<l>csücsörgő szájjal, rongy pólyában</l>
					<l>s fölnyög néha egy kisgyerek.</l>
				</lg>
				<lg>
					<l>Rezeg, rándul, mint őszi szélben</l>
					<l>tócsa a rideg köveken.</l>
					<l>Egy kislány, gondolkodva mélyen,</l>
					<l>ül a sarokban félszegen.</l>
				</lg>
				<lg>
					<l>Csak ketten élnek az alkóvban,</l>
					<l>kiket vágy éltet s gyűlölet.</l>
					<l>Bundás kutyával, megkopottan,</l>
					<l>Rákóczi-árny az ágy felett.</l>
				</lg>
				<lg>
					<l>A kislány hétéves. Kiszökne</l>
					<l>s itt benn ugrálni sem lehet.</l>
					<l>A mama lelkére kötötte</l>
					<l>ezt a dögöt, a gyermeket.</l>
				</lg>
				<lg>
					<l>Futna!... Ám oly nagyon tünődik,</l>
					<l>hogy majdnem elalszik bele.</l>
					<l>Erőt is érez, hogy a földig</l>
					<l>egy várost lerontson vele.</l>
				</lg>
				<lg>
					<l>...Ám dagadt szemét nyitja s menten</l>
					<l>fölsír a csöpp fiúgyerek.</l>
					<l>A lányka végigméri; csendben</l>
					<l>megmelegíti a tejet.</l>
				</lg>
				<lg>
					<l>A kékülő arcú gyerekre</l>
					<l>mereven néz és hallgatag.</l>
					<l>Fakó haján, mint halott lepke,</l>
					<l>lógatja szárnyát a szalag.</l>
				</lg>
				<lg>
					<l>Majd az ordító szájba tolja</l>
					<l>a tejes üveg cucliját.</l>
					<l>A fiú köhög fuldokolva</l>
					<l>s mint bot, ha törik, úgy kiált.</l>
				</lg>
				<lg>
					<l>Mint tenger, ráng az apró termet;</l>
					<l>a cucli csöpög, mint a csap;</l>
					<l>a lány elveszi és a gyermek</l>
					<l>nyel, vonít és utánakap.</l>
				</lg>
				<lg>
					<l>Majd ismét a szájába nyomja,</l>
					<l>mert már csak tátog és feszül</l>
					<l>s mire az szopva megnyugodna,</l>
					<l>kiveszi ajkai közül.</l>
				</lg>
				<lg>
					<l>A gyermek nem tudja, örüljön,</l>
					<l>vagy sírjon véghetetlenül;</l>
					<l>haragja rázza. A tej följön</l>
					<l>kis gyomrából s ajkára ül.</l>
				</lg>
				<lg>
					<l>Akárha most született volna,</l>
					<l>oly vörös; fején az erek,</l>
					<l>mint pondrók, másznak vonagolva;</l>
					<l>lába nagyujja megmered.</l>
				</lg>
				<lg>
					<l>Üvölt és hápog; szopna s retteg.</l>
					<l>Inyével a homályba kap.</l>
					<l>Csak mikor istenek születtek,</l>
					<l>szülőkben kélt ily iszonyat.</l>
				</lg>
				<lg>
					<l>A gyermek irtózattól nyirkos, -</l>
					<l>ha adja, miért veszi el?</l>
					<l>A leány hideg, mint a gyilkos.</l>
					<l>Az udvaron vak énekel.</l>
				</lg>
				<lg>
					<l>Így játszik egy félóra hosszat,</l>
					<l>némán és mosolytalanul.</l>
					<l>Mikor egy szomszéd nő kopogtat,</l>
					<l>megrezzen, mégis válaszul</l>
				</lg>
				<lg>
					<l>lágyan szól ki a hasadékon:</l>
					<l>„Tán most kap szegényke fogat!”</l>
					<l>Aztán az alkóvba ül s vékony</l>
					<l>tíz kis ujjával játszogat.</l>
				</lg>
				<lg>
					<l>Az anya este - hetek óta</l>
					<l>így van ez - ölébe veszi</l>
					<l>fiát, az őt marokra fogja</l>
					<l>s az édes tejet nem eszi.</l>
				</lg>
				<lg>
					<l>Az üveg láttán sírni kezd el;</l>
					<l>csak az öl erős melegét</l>
					<l>kéri s mint roskadt öregember,</l>
					<l>reszketve húnyja le szemét.</l>
				</lg>
				<lg>
					<l>Az anya nem tudja, mi lelte,</l>
					<l>(kendőjét ekkor veti le).</l>
					<l>A kisleánynak perg a nyelve:</l>
					<l>„Időben adtam ennie.”</l>
				</lg>
				<lg>
					<l>„Mama, engedjen főzni engem!”</l>
					<l>Már frissen, vidoran nyafog.</l>
					<l>A mama fáradtan, esetten</l>
					<l>érzi, aludni volna jobb...</l>
				</lg>
				<lg>
					<l>Éjjel a csillagok nem égnek,</l>
					<l>évszakok sírnak és egek.</l>
					<l>Álmában sír az anya s ébred</l>
					<l>azt hiszi, sír a kisgyerek.</l>
				</lg>
				<lg>
					<l>Azon néma vinnyogás dermed.</l>
					<l>Az anya ágyából kikel -</l>
					<l>úgy látja, mosolyog a gyermek,</l>
					<l>és megnyugodva alszik el...</l>
				</lg>
				<lg>
					<l>Mikor munkába siet reggel,</l>
					<l>készít egy kis tízórait</l>
					<l>s indul. A kisleány is felkel</l>
					<l>s míg ruhát ölt, fogadkozik.</l>
				</lg>
				<lg>
					<l>De nyomja nagy magánya itt benn,</l>
					<l>kín löki - játsszék odakint.</l>
					<l>Ismét fölsír a gyermek s minden</l>
					<l>előlről kezdődik megint.</l>
				</lg>
				<p>1934. nov.</p>
			</div>
		</body>
	</text>
</TEI>