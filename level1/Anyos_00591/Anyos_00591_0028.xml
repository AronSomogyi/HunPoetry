<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Anyos_00591_0028" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kalapos király</title>
				<author>
					<persName>
						<surname>Ányos</surname>
						<forename>Pál</forename>
					</persName>
					<date from="1756" to="1784">1756-1784</date>
					<idno type="VIAF">65465293</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1625</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kalapos király</title>
					<author>
						<persName>
							<surname>Ányos</surname>
							<forename>Pál</forename>
						</persName>
						<idno type="VIAF">65465293</idno>
					</author>
					<relatedItem type="copyText">
						<bibl>
							<title>Ányos Pál összes költeménye</title>
							<date when="1998-10-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00591"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kalapos király</head>
				<lg>
					<l>Mégsem szünsz, kegyetlen, szivünket gázolni?</l>
					<l>Nem elég még a könyv? még többnek kell folyni?</l>
					<l>Há képtelen fajzás! véred gyalázattya,</l>
					<l>Gyilkossa népednek, nem pediglen attya.</l>
					<l>Ez a hálaadás oly szent hivségünkért,</l>
					<l>Házadért kiöntött számtalan vérünkért?</l>
					<l>Megőszült atyáink miként csalatkoztak,</l>
					<l>Hogy rajtad s anyádon egykor szánokoztak.</l>
					<l>Tudod, a pozsonyi vár palotájában</l>
					<l>Miként nyöszörögtél anyádnak karjában?</l>
					<l>Véltük, hogy szerelmet sirtál nemzetünkre</l>
					<l>S most láttyuk, hogy gyilkos tőrt toltál szivünkre.</l>
					<l>A megilletődött őszek kardot vontak,</l>
					<l>Védelmedre vitéz esküvést mondottak,</l>
					<l>Felajánlottak volt végső csepp véreket,</l>
					<l>A buzgóság birta ezekre sziveket.</l>
					<l>Ó szegény atyáink! be nem gondoltátok,</l>
					<l>Hogy ezzel veszik el virágzó hazátok.</l>
					<l>Egész Európa csudált benneteket,</l>
					<l>S csak ti nem láttátok veszedelmeteket.</l>
					<l>Im akit számunkra királyt neveltetek,</l>
					<l>Kiben arany időt virradni véltetek,</l>
					<l>Most háromszáz ezer fegyveres rabjával,</l>
					<l>Egy pórázra füzi nemest jobbágyával.</l>
					<l>Még jól meg sem hültek annya tetemei,</l>
					<l>Hogy már ránk morogni kezdtek mennykövei.</l>
					<l>Biztatott ugyan még első levelében,</l>
					<l>Hol szentül igérte királyi nevében,</l>
					<l>Hogy szabadságinkat egy pontig megtartya,</l>
					<l>S ő lesz annya helyett nemzetünknek attya.</l>
					<l>Felélledett szivünk illy igéretekre,</l>
					<l>Hálákat küldöttünk a kegyes egekre.</l>
					<l>Ó miként örültünk, hogy kis magyarságunk</l>
					<l>Nyer még ollyan királyt, ki lesz boldogságunk!</l>
					<l>Már akartunk érte halni! - Már törődtünk,</l>
					<l>Miként feredhetne Józsefért fegyverünk.</l>
					<l>Illyen a magyar sziv! Ekképp tud érzeni,</l>
					<l>Jó fejedelméért mindgyárt kész vérzeni.</l>
					<l>Igy örülsz te hajós, ha olly szél lengedez,</l>
					<l>Melly előtt a setét felhő fut s bucsut vesz,</l>
					<l>Reménleni kezded akkor szigetedet,</l>
					<l>Hol nyereségekkel töltöd erszényedet;</l>
					<l>Igy te szántó-vető, ki rémülve álltál,</l>
					<l>Midőn jönni hadi lovasokat láttál,</l>
					<l>Ha e harácsló nép nem esik pajtádnak,</l>
					<l>Megkegyelmez szálba menő gabonádnak:</l>
					<l>Igy örültünk mi is! - de meddig? - Istenek!</l>
					<l>Hogy lehetnek eszes lelkek kegyetlenek?</l>
					<l>A királyi névben küldött fogadások</l>
					<l>Csak ollyanok voltak, mint álmodozások,</l>
					<l>Mellyekről ébrenten alig emlékezünk,</l>
					<l>Valóságot bennek bár előbb képezünk.</l>
					<l>Szép igéretinek első megszegése</l>
					<l>Vala trónusunkba loppal bészökése.</l>
					<l>Még nem is láttuk volt pozsonyi dombunkon,</l>
					<l>Már jármát éreztük fekünni nyakunkon.</l>
					<l>Iszonyu hatalom! - még ez nem volt nálunk,</l>
					<l>Hogy korona nélkül lett volna királyunk.</l>
					<l>Mátyás, hogy nem talált koronát magának,</l>
					<l>Tüzzel, vassal rohant Fridrik kastáljának,</l>
					<l>Nem szánt feláldozni több száz magyarokat,</l>
					<l>Csakhogy koronázva ülje trónussokat.</l>
					<l>De ez megelégszik, hogy kalap van fején,</l>
					<l>Mert háromszáz ezer zsoldos él kenyerén.</l>
					<l>Azt véli, ezeknek fegyvere királyság.</l>
					<l>Holott kegyetlenség, erőszak, tolvajság.</l>
					<l>Melly Isten ád néki arra igazságot,</l>
					<l>Hogy ő rabszijjra füzze szabadságot?</l>
					<l>Azért, hogy ereje vagyon, még nem király</l>
					<l>E nagy név szeretett égő oszlopánál.</l>
					<l>Azután ha az is, nem az a tisztsége,</l>
					<l>Hogy elfulladásig fujtson felsősége.</l>
					<l>Királynak csak azért adgyák méltóságát,</l>
					<l>Hogy hiven őrizze népe bátorságát,</l>
					<l>Hogy továbbra vigye országa széllyeit,</l>
					<l>És hogy boldogokká tegye nemzeteit.</l>
					<l>De e nagy valóság esméretlenné lett,</l>
					<l>Miolta erőszak rajta hatalmat vett,</l>
					<l>Miolta kevélység kegyelem helyébe</l>
					<l>Ült fejedelmeknek királyi székébe,</l>
					<l>Miolta magokkal ezek elhitetetik,</l>
					<l>Hogy jobb, ha jobbágyi félik, mint szeretik.</l>
					<l>E megvesztegetés királyok szivében</l>
					<l>Szül annyi bünöket föld kerekségében;</l>
					<l>E’ cselekszi, hogy ma az anya természet</l>
					<l>Elrémülve nézi, hogy sok szabad nemzet</l>
					<l>Nem is kérdeztetik, kell-é néki király,</l>
					<l>Máris bilincseket és jármokat huzkál.</l>
					<l>Ó ti fejedelmek, millyen törvényekkel</l>
					<l>Bántotok oly szörnyen ama nemzetekkel,</l>
					<l>Kiket határtalan tenger messzesége</l>
					<l>Elszakaszt s boldoggá tett együgyüsége?</l>
					<l>Nem kivánták ezek fösvény kincseteket,</l>
					<l>Sőt még nem is tudták kevély neveteket,</l>
					<l>Mégis ezer vesztőszerrel tölt hajókkal</l>
					<l>Vadásszátok őket jobbágyi békókkal.</l>
					<l>Mint jámbor utazók szálltok szigettyekben,</l>
					<l>S ha arany vagy ezüst tünik szemetekben,</l>
					<l>Ölitek, vágjátok szegény lakosait,</l>
					<l>Égetitek sással fedett szállásait.</l>
					<l>Be derék dicsőség halász kalibáját</l>
					<l>Megvivni, s győzésnek nevezni prédáját.</l>
					<l>Azután vadaknak mondgyátok ezeket,</l>
					<l>Pedig ti hordoztok oroszlány sziveket.</l>
					<l>Ausztria ugyan még szabad illy vétektől,</l>
					<l>Mert hercegeinek ki nem telt eszektől</l>
					<l>Ekképpen vétkezni. Nagy bünhöz is ész kell,</l>
					<l>A sziv gonoszságra ennek szárnyain kel.</l>
					<l>Tergeszti s Fiumi tenger keskenségre,</l>
					<l>Most kezdik szoktatni anglust nyereségre,</l>
					<l>Most lát még csak Álgir fekete sasokat</l>
					<l>Tengeren repdesni s lődözni azokat,</l>
					<l>Most kezd a khineser magyar dohányt színi,</l>
					<l>Füstös hust kóstolni s tokai bort inni.</l>
					<l>Szép dolog egy hazát igy gazdagittani,</l>
					<l>Fölösleg vagyonát pénzzel felváltani.</l>
					<l>Igy tudta hollandus spanyolok jármait</l>
					<l>Levetni s virágba hozni várossait.</l>
					<l>Igy hordtak anglusok Phinnok révpartyába</l>
					<l>Véghetetlen kincset ország tárházába.</l>
					<l>De ha e nyereség kihág határain,</l>
					<l>S szabad nemzeteknek legel vagyonain,</l>
					<l>Ha olly népet, kinek kincsét olcsón veszi,</l>
					<l>Együgyüségéért öli s rabbá teszi,</l>
					<l>Már ez kegyetlenség! - ez kiált egekre,</l>
					<l>Hogy küldgyön menkövet a fejedelmekre.</l>
					<l>De talám Ausztria nem megy oly messzére,</l>
					<l>Noha ő is uszkál már holmi cserére.</l>
					<l>Ő csak itthon üzi régi mesterségét,</l>
					<l>Csalárd igéretit, szines kegyességét.</l>
					<l>Ekkoráig e két fortély oltalmában</l>
					<l>Csuda szerencsével hevert tronussában.</l>
					<l>Ha megszorul, földig megalázza magát,</l>
					<l>Őrzőangyalának nevezi jobbágyát,</l>
					<l>De ha szerencséjét jobb karba szemléli,</l>
					<l>Csaknem félistennek lenni magát véli.</l>
					<l>József, e valóság bir arra tégedet,</l>
					<l>Hogy érdemesebbnek itéled fejedet</l>
					<l>Angyali koronánk rég méltóságánál,</l>
					<l>Pedig főbb hatalmad ennek jóvoltánál.</l>
					<l>Mért nem bánt igy anyád, hogy királlyá tettünk,</l>
					<l>Hogy hét ellenségit koncoltuk, kergettük?</l>
					<l>Mért gyermekségedben nem tudtuk felőled,</l>
					<l>Hogy kalapos király fog lenni belőled?</l>
					<l>Hidd el, hogy véled is másképp bántunk volna,</l>
					<l>Most kegyetlenséged magyart nem gázolna.</l>
					<l>Ausztria volna most egész birodalmad,</l>
					<l>S még ott is rettegne előttünk hatalmad.</l>
					<l>Bezzeg danulhatnál rét pacsirtájával,</l>
					<l>Apádnak rád maradt vadász tarsolyával.</l>
					<l>Vagy ha aztat véled, hogyha koronánkat</l>
					<l>Fel nem teszed, bátran ronthatod hazánkat,</l>
					<l>Mivel az esküvés nem kötelez arra,</l>
					<l>Hogy mint szabad népre, ugy nézz a magyarra:</l>
					<l>Szörnyü csalatkozás! azért igazsággal</l>
					<l>Nem bánhatsz kényedre magyar szabadsággal,</l>
					<l>Mert korona nélkül nem lehetsz királyunk,</l>
					<l>Illy alkun országol neved eddig nálunk.</l>
					<l>Ha te törvényünket veszed paizsodnak,</l>
					<l>Hogy hazánk örökös jobbágya házodnak,</l>
					<l>Mi is megkivánnyuk ország törvénnyével,</l>
					<l>Hogy fejed ragyogjon koronánk fényével,</l>
					<l>Hogy esküvést mondgyál régi szokásinkra,</l>
					<l>Sok vérrel vásárolt szabadságainkra.</l>
					<l>Mert ha szent egy törvény, másik is olly szent lesz,</l>
					<l>Bétellyesittésre egyaránt kötelez.</l>
					<l>Azért, mig koronánk homlokodra nem száll,</l>
					<l>Erőszakos ur vagy, nem pediglen király.</l>
					<l>Ugy de mért ohajtjuk mi e szentségünket,</l>
					<l>Fejeden szemlélni királyi jelünket,</l>
					<l>Holott történetink tekéntvén rendére,</l>
					<l>Tudgyuk, soha nem szállt eretnek fejére?</l>
					<l>Mivel vagy kevesebb az illy pártosoknál,</l>
					<l>Csakhogy még nem láttunk ur vacsorájoknál!</l>
					<l>De ha nézünk többi cselekedetedben,</l>
					<l>Alig leljük hitnek nyomdokát szivedben.</l>
					<l>Kálvin, Luther, vad rác hiteszegettségét</l>
					<l>Jovallod s neveled lelke veszteségét.</l>
					<l>Szabad gyakorlást adsz hibás vallásoknak,</l>
					<l>Egy előtted nyája juhnak, farkasoknak.</l>
					<l>Ez azután igaz keresztény szeretet?</l>
					<l>Mért bitangolod, kérlek, e szent nevezetet?</l>
					<l>De bár “apostoli” neved is letennéd,</l>
					<l>S igazságtalanul magadra ne vennéd.</l>
					<l>Nevetni kell ollyan apostol dolgára,</l>
					<l>Ki eretnekeknek gyarapodására</l>
					<l>Maga mutat utat, maga hivogattya,</l>
					<l>Kegyelmeknek árját rájok osztogattya,</l>
					<l>Vagy ha azt itéled, hogy igy szelidülnek</l>
					<l>S könnyebben az igaz ösvényre kerülnek,</l>
					<l>Ó! gyönyörü kárpit, több illyent is láttam,</l>
					<l>De szinnél egyebet rajta nem találtam.</l>
					<l>Illyenek mostani százba gondolatink,</l>
					<l>Ezeket tanulják kondor urfiaink.</l>
					<l>Az tudósabb, aki jobban tud vétkezni,</l>
					<l>Csak bünének tudgyon szép nevet szerezni.</l>
					<l>Igy szép szándékodról jót ki ne gondolna,</l>
					<l>Ha millyen szép, szintén oly igaz is volna.</l>
					<l>Csak tekéncs Osznabrug s Münster várossában</l>
					<l>Kötött békességnek szennyes lajstromában:</l>
					<l>Elég szabadságot nyert ott eretnekség,</l>
					<l>S mivel jobbult eddig véle a németség?</l>
					<l>Még a fekély mostan tovább hatott bennek,</l>
					<l>Rómába eskünni csak ballagva mennek.</l>
					<l>Ne hidd, hogy nálunk is jobb szivüek lesznek,</l>
					<l>Noha tőled ezer kegyelmeket vesznek.</l>
					<l>Ki egyszer hitetlen Teremtő urának,</l>
					<l>Kevés bátorságot igér királyának.</l>
					<l>Igaz hit gyökere sziv szelidségének,</l>
					<l>Ez a rugó tolla polgár hivségének.</l>
					<l>Azután minálunk kezdesz illy ujságot,</l>
					<l>Nálunk nyer pártosnak büne szabadságot,</l>
					<l>Nálunk! - - Apostoli ország közepében! - -</l>
					<l>Ó hova jutsz magyar, e rabló körmében!</l>
					<l>Elhagyatott hazám, szomoru nemzetem,</l>
					<l>Könyveiddel közli könyveimet szemem!</l>
					<l>Jer, tudakoljuk ki őseink tetemeit,</l>
					<l>Áztossuk könyvünkkel koporsók köveit,</l>
					<l>Panaszkodgyunk nékik, mutassuk sebünket,</l>
					<l>Kérjük, ne hadgyanak elveszni bennünket,</l>
					<l>Ne hadgyák, hogy hitünk virágzó szentségét,</l>
					<l>Gyülevész vallások dulják fényességét.</l>
					<l>Ládd, József, igy sirnak leghivebb népeid,</l>
					<l>Ezek király névben tett igéreteid?</l>
					<l>Pirulj el legalább! ez nem olly illetlen,</l>
					<l>Mint amit cselekszel, kalapos kegyetlen.</l>
					<l>Hallgasd el sok cifra szinü mentségedet,</l>
					<l>Mellyekkel ruházod szentségtörésedet.</l>
					<l>Ugyis jól tudjuk, mért cselekszed ezeket,</l>
					<l>Hogy ugy védelmezed az eretnekeket.</l>
					<l>Thököly, Bocskai, Rákóczi hadáról,</l>
					<l>S támodásaiknak sok titkos okáról</l>
					<l>Gondolkozván, látod, hogy a pártosoknak</l>
					<l>Dolga volt leginkább célja táboroknak.</l>
					<l>Ezek szabadságnak arany zászlójával</l>
					<l>Hiteket keresték hazájuk kárával,</l>
					<l>S noha az utolsó vezér igazabb volt,</l>
					<l>Mégis pártos népe templomokat rabolt,</l>
					<l>S azért nem engedte az Isten hadának,</l>
					<l>Hogy szabadittója legyen hazájának.</l>
					<l>Ez az emlékezet vitt oly káboságban,</l>
					<l>Hogy Luther, Kálvinnal lépjél barátságban.</l>
					<l>Vad rácság pediglen, kit alig esmértünk,</l>
					<l>Ki csepp vért sem öntött vagy érted vagy értünk,</l>
					<l>Szabad gyakorlását Mohilow attyának,</l>
					<l>Köszöni országlás titkos fortélyának.</l>
					<l>Volna még csak zsidó király a környékbe,</l>
					<l>Akivel hasznodért lépnél szövetségbe,</l>
					<l>E füstös nemzet is tudom, nemsokára</l>
					<l>Engedelmet nyerne vallása számára.</l>
					<l>Be gyönyörü volna látni sáhterjokat,</l>
					<l>Egyből bárót tennél, másokból grófokat.</l>
					<l>Ocsmán hizelkedés, bünös országlások</l>
					<l>Nem fejedelemhez illendő fogások!</l>
					<l>Ha olly nagy császár vagy, szégyeld el magadat,</l>
					<l>Hogy illy fortélyokba teszed hatalmadat,</l>
					<l>Hogy ugy megalázod hitednek szentségét,</l>
					<l>Csak megnyerhesd szomszéd király kegyességét.</l>
					<l>Ó, a mi őseink annyi ezerekkel,</l>
					<l>Nem szállhottak szembe ellenségeikkel,</l>
					<l>Mégis soha öszve nem fért az szivekkel,</l>
					<l>Hogy illy csufos vásárt tennének hitekkel:</l>
					<l>Vitéz erkölcsökbe vala reménségek,</l>
					<l>Ezzel jött dicsőség, ezzel nyereségek.</l>
					<l>De talántán, József, már volna ideje,</l>
					<l>Hogy tovább ne csapjon erőszak vesszeje.</l>
					<l>E bünök küszöbén állj meg! elég messze</l>
					<l>Kegyetlenségednek nyult ugyis eressze.</l>
					<l>Nem! még ez sem elég! - még a fellegeknek,</l>
					<l>Mellyek trónusodnak tetején lebegnek,</l>
					<l>Gyomra ki nem lőtte mind a fullángokat,</l>
					<l>Mellyekkel hizlaltad dörgő homályodat.</l>
					<l>Uj ordittást hallok, uj csattogásokat,</l>
					<l>Dühösség, pusztulás követi azokat.</l>
					<l>Szegény remeteség, ájtatos szállások!</l>
					<l>Értetek reszkedek szerzetes lakások;</l>
					<l>Rátok látom mérve lenni e tüzeket,</l>
					<l>Már szórja lángjait, már dul benneteket.</l>
					<l>Hiszem eddig az volt természet szokása,</l>
					<l>Hogy nem ért kunyhókat mennykövek csapása,</l>
					<l>Emésztő kénköve csak magos helyekre,</l>
					<l>Hivságnak áldozott nagy épületekre,</l>
					<l>Szállt, hogy megalázza felfuvalkodását -</l>
					<l>József felforgattya ennek is folyását.</l>
					<l>Már Zobor tetjén, s Maiki erdőségben</l>
					<l>Állnak a barlangok néma csendességben.</l>
					<l>Nem hallatik szózat, nem szent sohajtások,</l>
					<l>Nem nyilnak az égre buzgó pillantások!</l>
					<l>Elmultak lakosi, nincs ember pusztáin,</l>
					<l>Csak vadak csapásit látni most utcáin,</l>
					<l>Kik, ha a teleknek havas fermetege</l>
					<l>Harsog az erdőkbe, s üldözi hidege,</l>
					<l>E fedelek alatt menedékhelyeket,</l>
					<l>Találnak magoknak meleg rejtekeket.</l>
					<l>Miként csudálkoznak e vad teremtések,</l>
					<l>Hogy azon helyen van bátor heverések,</l>
					<l>Melly előbb ájtatos férfiak szavával,</l>
					<l>Zengett az Istennek magosztalásával.</l>
					<l>E felleg erdőkből cammog városokra,</l>
					<l>Szinte olly ártatlan s szelid lakásokra.</l>
					<l>Szüzek, kik városi lármák közepében</l>
					<l>Elrejtekeztetek szent Klára nevében...</l>
				</lg>
				<p>1782-1783</p>
			</div>
		</body>
	</text>
</TEI>