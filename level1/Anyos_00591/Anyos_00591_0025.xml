<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Anyos_00591_0025" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Érzékeny levelek</title>
				<author>
					<persName>
						<surname>Ányos</surname>
						<forename>Pál</forename>
					</persName>
					<date from="1756" to="1784">1756-1784</date>
					<idno type="VIAF">65465293</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Vida</surname>
						<forename>Bence</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1174</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Érzékeny levelek</title>
					<author>
						<persName>
							<surname>Ányos</surname>
							<forename>Pál</forename>
						</persName>
						<idno type="VIAF">65465293</idno>
					</author>
					<relatedItem type="copyText">
						<bibl>
							<title>Ányos Pál összes költeménye</title>
							<date when="1998-10-22"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00591"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Érzékeny levelek</head>
				<p>---- Me Quoque pectoris Tentavit in dulci iuventa Fervor.</p>
				<p>HORAR. Carm. L.I. Od. 16.</p>
				<p>Első levél</p>
				<p>Barátom, tudom, hogy szereted a szép rajzolatokat, mellyeket a szerelem az elmével együtt fest le előtted. Részeltetlek azért abból az elragadtató szempillantásomból, mellyben a minap Elizát láttam.</p>
				<lg>
					<l>Hattyut képzelt szine szép öltözetének,</l>
					<l>Ifju cedrusszálat állása testének;</l>
					<l>Haja mesterséges felfodorittással</l>
					<l>Kedvezett a szemnek, melly rab lett látással;</l>
					<l>Csipke fejkötőjét szél úgy lebegtette,</l>
					<l>Hogy viselőjének kénnyét lefestette.</l>
					<l>De tovább mit mondgyak isteni képéről?</l>
					<l>Látván, minden gondom volt Ida hegyéről!</l>
					<l>Az arany almáért vetekedni véltem;</l>
					<l>Én, Párist követvén, nékie itéltem.</l>
					<l>Vigye! igazsággal jutott birtokába;</l>
					<l>De szivem is zárva vagyon az almába!</l>
					<l>Csuda szemeiben kékellő ég fénylett,</l>
					<l>Az pedig, kit nézett, mennyországot rémlett.</l>
					<l>Melly bágyadtak voltak néha pillantási,</l>
					<l>Mintha fárasztanák szerelem bántási.</l>
					<l>Néha pedig furcsa szökéseket tettek, -</l>
					<l>Mellyekkel sok szivről zsákmányokat szedtek.</l>
					<l>Rózsákat fellyülmult szép piros arcája,</l>
					<l>Csókra volt készülve gömbölyü kis szája;</l>
					<l>Félig felnyilt mellye hóval vetekedett,</l>
					<l>Minden lélekzetre apadt s nevelkedett.</l>
					<l>Gondolnám, hogy titkos tüz hevesitette,</l>
					<l>Azért örült, ha friss szél hüvesitette.</l>
					<l>A tiszta szemérem mosolygott belőle; -</l>
					<l>Többit tudod, ha nem szóllok is felőle.</l>
					<l>Kis lábai módos lépéseket tettek;</l>
					<l>Hidd el, ezek is sok szemet széditettek. -</l>
					<l>Egy szóval, képében Venust képzelheted.</l>
					<l>Mármost érzéketlen légy, hogyha teheted!</l>
				</lg>
				<p>Nézd el, barátom, az érzékeny szivnek rajzolásait. Mennyi indulatokat önt belénk az ifjuság! Miként alusznak ezek el osztán, midőn a kedvetlen vénség ezüsttel festi bágyadt fejünket! - Oh gyengeség! miért birod annyira halandó szivünket? Vagy olly édes ne volnál, vagy örökké uralkodnál rajtunk! Nehéz veled bizonyos esztendőkig társalkodni, mert éppen akkor ragadtatol ki kebelünkből, midőn érzésedre legjobban készülünk! - De ne emlékezzünk erről, mert megszomorodunk!</p>
				<p>II. levél</p>
				<p>Örömmel vettem tudósittásodat, hogy szerencsés vagy. - De mikor nem örültem én barátom szerencséjén? A társaságnak szentelt kötelei olly hathatósok előttem, hogy mind az örömöt, mind a szomoruságot egyenlőül éreztetik velem.</p>
				<lg>
					<l>Ugy tetszik, barátom, mintha barlangodnak</l>
					<l>Látnám kiességét, s szemét Klórisodnak.</l>
					<l>Oh, szép pillantások, mellyekre felnyilnak!</l>
					<l>Tudom egy ereje van ennek s a nyilnak.</l>
					<l>Melly édes sebeket hordozsz kebeledben!</l>
					<l>Véres nyomát hagyja Kupidó szivedben!</l>
					<l>De talán nem lesz uj ennek nyilazása,</l>
					<l>Hanem csak a régi sebhely ujjittása!-</l>
				</lg>
				<p>III. levél</p>
				<lg>
					<l>Érzem keservidet; sirok barátommal.</l>
					<l>Ez nem hizelkedés: szivem egyez szómmal. -</l>
					<l>Vajha segittségül lehetnék ügyednek,</l>
					<l>S szélyt szaggathatnám gyászfátyolát szivednek!</l>
					<l>Egek! miként piheg emésztő sorsában</l>
					<l>Klórisod, mint fáradt gerlice bujában!</l>
					<l>Homály borittya el isteni szemeit, -</l>
					<l>Mert meg nem tarthattya gördülő könyveit!</l>
					<l>Venust képző képét ezek lepcsesittik,</l>
					<l>Iró táblácskáját ezek nedvesittik.</l>
					<l>Vagy, ha elhibázzák szokott járásokat,</l>
					<l>Eső gyanánt lepik a szép havasokat.</l>
					<l>Tudom, ablakjánál sokszor vigyázva ül;</l>
					<l>Mihelyest megsajditt, hol gyullad, hol elhül.</l>
					<l>Ha pedig nem láthat, lesütött fejével</l>
					<l>Távozik, s holt képet jelent keservével.</l>
					<l>Hát te hány éjtszakán álomtalankodol,</l>
					<l>Midőn mult szerencséd felől gondolkodol?</l>
					<l>Néha az ezüstös holdnak sugárait</l>
					<l>Nézed, mint Klórisod bus pillantásait;</l>
					<l>Éjjeli óráknak szomoru ütését</l>
					<l>Hallod, mint hadoklók harag csendülését.</l>
					<l>De vigasztalódgyál! száz társaid vannak;</l>
					<l>Mint egynek sir szive, szint ugy sir amannak.</l>
				</lg>
				<p>IV. levél</p>
				<p>Igaz ugyan, barátom, hogy hazánknak legkellemetesebb százában születtünk, melly­ben polgár­jaink anyai nyelvünknek ékesittésében annyira serénykednek, mintha feltett szándékkal kivánná egyik a másikat fellyül mulni. De mégis csak meg kell vallanunk, hogy ezek még igen fiatal igyekezetek. - Ez kénszeritt bennünket az idegen nyelveken irt könyveknek olvasására, mellyekben vagy mulatságos indulatinkat kecsegtettyük, vagy olly gondolatokat szedegetünk, mellyekkel született nyelvünket segittsük. - Magamat felejtve olvastam minapában Wieland Gráciáit, hol szerencsés elméjének remekjén látszatik dolgozni. - Meg nem tartóztathattam ma­ga­mat, hogy ennek a gyönyörü szerzeménynek elejét veled magyarul ne közölném:</p>
				<p>“Azok, akikkel a régi Görögországot Deukálion és Pirrha megnépesitette, eleintén szerfelett vad emberek voltak; ollyanok tudniillik, mint amillyeneknek illett lenni azoknak, kik kövekből lettek emberekké.”</p>
				<lg>
					<l>“Tölgyfákból nőtt erdők setét rejtekében</l>
					<l>Tévelyegve járkált ki-ki vad bőrében.</l>
					<l>A férfi fejszéjét vetette vállára,</l>
					<l>Élte párja pedig kisdedjét karjára;</l>
					<l>S ugy csüggött a gyermek annya emlőjéről,</l>
					<l>Mint a majomkölykek annyoknak mellyéről.</l>
					<l>Ha pedig a napnak elalutt világja,</l>
					<l>Aki hol tévelygett, ott volt nyoszolyája.</l>
					<l>Amelly fa árnyékot terjesztett fektekbe,</l>
					<l>Ugyan az eledelt hullatott keblekbe;</l>
					<l>És ha helyet láttak rothadt oldalában,</l>
					<l>Ágyot is zöld ágból raktak adujában.”-</l>
				</lg>
				<p>“Nem tudom, Dánae, ha elhiszi-e az uj Héloiz szerzőjének, hogy ez volt a legboldogabb élet­módgya, mellyet számunkra rendelhetett a természet? De, ha mindazokat a viszontagságokat számba vesszük, amellyek esméretlenek voltak a miveletlen természet fiainál, meg nem tagad­hattyuk tőlök legalább azt a boldogságot, melly a mostani viszontagságok tudatlanságából származott.” -</p>
				<p>Barátom, mint tetszik ez a kis német darab? Melly szépen emlékeztet bennünket azokra az időkre, mellyekben csak az ártatlan természet uralkodott!</p>
				<p>V. levél</p>
				<lg>
					<l>Éppen a Sans souci okos munkájával</l>
					<l>Éltettem elmémet, midőn szél fujtával</l>
					<l>Érkeztek verseid. - Szivem mint dobogott,</l>
					<l>Midőn vidám kezem verseidhez fogott!</l>
					<l>Tellyes erejével birsz Pindus hegyének,</l>
					<l>Száraztod kutfejét Kasztilis vizének.</l>
					<l>Hidd el, rózsája vagy a szagos Hiblának,</l>
					<l>Tavasznak fecskéje. Koridonnya Pánnak.</l>
					<l>Bár Alexis volnék! ugy az enyim volnál,</l>
					<l>S Máró módgya szerént szerelmemről szólnál!...</l>
					<l>De most sem vagy másé! Szivem bizonyittya,</l>
					<l>Mellynek buzgóságát minden nap ujjittya.</l>
				</lg>
				<p>*</p>
				<lg>
					<l>Páthmosi vak gyermek repdes körülöttem,</l>
					<l>Unszol, emlékezzem, hogy mire születtem.</l>
					<l>Mérges nyilaival döfödi mellyemet,</l>
					<l>Leggyengébb érzéssel ruházza szivemet.</l>
					<l>Barátom, bocsásd meg e gyengeségemet;</l>
					<l>Mert olly isten birja érzékenységemet,</l>
					<l>Ki még Akhillest is bálvánnyánál látta,</l>
					<l>Midőn Polixéna ál szivét imádta.</l>
					<l>De vallyon mi lehet ez az édes méreg,</l>
					<l>Melly szivünket marja, mint egy titkos féreg?</l>
					<l>Szörnyen ostromolja az egész világot;</l>
					<l>Kunyhókból királyok székeire hágott; -</l>
					<l>S amelly szivet egyszer megsértett nyilával,</l>
					<l>Kacagva hagyja el hitetlen szárnyával.</l>
				</lg>
				<p>*</p>
				<lg>
					<l>Sokszor midőn éjjel magán gondolkozom;</l>
					<l>Midőn a természet rendén csudálkozom,</l>
					<l>Ez a kérdés méllyen süllyeszti eszemet,</l>
					<l>S csak ebben találom fel feleletemet:</l>
					<l>“Kiterjesztett tenger; világ a hajóssa;</l>
					<l>Szivünket pediglen mint a partot mossa”-</l>
				</lg>
				<p>Megelégszel-e vele, barátom? - Ha nem véled elégségesnek, felelj meg külömben; szivesen veszem.</p>
				<p>VI. levél</p>
				<p>Dámon panasszai</p>
				<lg>
					<l>Távozz el, tavasznak tündér gyengesége,</l>
					<l>Napnyugoti szellők langyos melegsége.</l>
					<l>Mit használ énnékem föld gyönyörüsége,</l>
					<l>Ha olly hideg hozzám Fillis kegyessége.</l>
				</lg>
				<lg>
					<l>Unalommal nézem bárányim ugrásit;</l>
					<l>S a vig madarkáknak rendes csacsogásit;</l>
					<l>Noha néhanapján furuglyám forgásit</l>
					<l>Szavokhoz intéztem, s kedvelltem hangzásit.-</l>
				</lg>
				<lg>
					<l>Nem nyilnak számomra a rózsák bimbói,</l>
					<l>Mellyekből készültek Fillis koszorui!</l>
					<l>Igy, mik régen voltak szivem ujjittói,</l>
					<l>Már most keservemnek lesznek árasztói!</l>
				</lg>
				<lg>
					<l>Gyász terjedett szivem minden érzésére,</l>
					<l>Siralommal felel Ekhó nyögésére!</l>
					<l>S ha meg nem tér Fillis régi szerelmére,</l>
					<l>Elvisz nagy fájdalmam koporsóm szélére.</l>
				</lg>
				<p>VII. levél</p>
				<p>Nerinne érzékenysége</p>
				<lg>
					<l>Miként buzog szivem hevült kebelemben,</l>
					<l>Midőn Dámis nyugszik erőtlen ölemben!</l>
					<l>A hajnal sem tetszik olly szépnek szememben,</l>
					<l>Hol piros sugárit köszöntöm fektemben.</l>
				</lg>
				<lg>
					<l>Szerelmét pihegi Nerinne számára,</l>
					<l>Ezerszer esküszik szivem oltárjára!...</l>
					<l>Melly hiven vigyázok mindegyik szavára!</l>
					<l>Pirulva tekéntek szerelme lángjára.</l>
				</lg>
				<lg>
					<l>Örömmel szemlélem forogni szemeit,</l>
					<l>Kik bágyadtságokkal festik le tüzeit.</l>
					<l>Azután mellyemhez szorittom kezeit,</l>
					<l>S rájok nyomom hevült szivem pecséttyeit.</l>
				</lg>
				<lg>
					<l>Ámor egy bokorból nézi játékinkat,</l>
					<l>Mintha számba venné ezer csókjainkat,</l>
					<l>Integet, hogy még most éljük napjainkat,</l>
					<l>Mig ezüst nem festi bágyadt homlokinkat.</l>
				</lg>
				<lg>
					<l>Ugy de, midőn Fébus hanyatlik estvére,</l>
					<l>S ködös homály borul föld kerekségére,</l>
					<l>Ismét elhány Dámis, s füttyent seregére,</l>
					<l>Hogy készüljön menni nyugovó helyére.</l>
				</lg>
				<lg>
					<l>Oh szegény, hadd mennyen! végezze tisztségét;</l>
					<l>Elég, hogy én birom érzékeny hivségét.</l>
					<l>Holnap, ha Auróra szüli fényességét,</l>
					<l>Tudom, felkeresi Nerinne térségét.</l>
				</lg>
				<p>VIII. levél</p>
				<p>Kloe álomtalansága</p>
				<lg>
					<l>Hasztalan sietek mirtus lugossiba,</l>
					<l>Hogy elszunnyadhassak hüves árnyékiba;</l>
					<l>Vagy a gyengén csergő patakok partyára,</l>
					<l>Hol madarka felel madarka szavára.</l>
					<l>Sehol sem találok álmot szemeimnek;</l>
					<l>Ébren foly ideje csendes estvéimnek!</l>
					<l>Szüntelen csak Dafnis képe van eszemben...</l>
					<l>Jöjj, Venus, gyógyítsd meg szép sebét szivemben!</l>
					<l>sat.</l>
				</lg>
				<p>1782</p>
			</div>
		</body>
	</text>
</TEI>