<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="AranyL_00599_0007" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HUNOK HARCA</title>
				<author>
					<persName>
						<surname>Arany</surname>
						<forename>László</forename>
					</persName>
					<date from="1844" to="1898">1844-1898</date>
					<idno type="VIAF">49361278</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Szlávich</surname>
						<forename>Eszter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1714</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HUNOK HARCA</title>
					<author>
						<persName>
							<surname>Arany</surname>
							<forename>László</forename>
						</persName>
						<idno type="VIAF">49361278</idno>
					</author>
					<relatedItem type="copyText">
						<bibl>
							<title>Arany László összes költeménye</title>
							<date when="1998-10-15"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00500/00599"/>
							<respStmt>
								<resp>Original Electronic Edition</resp>
								<persName>
									<surname>Moldován</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HUNOK HARCA</head>
				<lg>
					<l>Sietős munkája lehet a világnak,</l>
					<l>Mindenki farag, fúr, kalapál, fut-fárad;</l>
					<l>Sürög-forog a nép az egész föld hátán,</l>
					<l>Éhes tömegekben ide-oda árad;</l>
					<l>Csak te, jó magyarom, te maradsz a régi,</l>
					<l>Bomolhat a világ, oda sem nézsz néki,</l>
					<l>Ha veszély nincs rajtad, ha tatár nem kerget,</l>
					<l>Bizony a gyors tettvágy most sem igen sürget,</l>
					<l>Verseny heve nem bánt, munkavágy nem sarkal,</l>
					<l>Mit bánod akárki akárhova nyargal;</l>
					<l>Sőt nyugodalmadban tán észre se vetted,</l>
					<l>Micsoda ellenség leskődik mögötted.</l>
					<l>Hogy verne le tollal, tiporna le pörrel</l>
					<l>Hős Eduard Kattner, vitéz Franz von Lőher,</l>
					<l>Hogy költi holt híred, hogy lesi a veszted,</l>
					<l>Iszonyún fölborzolt tollal hogy ijesztget,</l>
					<l>S huhogja, - fölülvén a kakasülőre:</l>
					<l>“Haldoklik a magyar, miénk lesz a bőre.”</l>
				</lg>
				<lg>
					<l>De nem úgy, hős baglyok, még ne olyan fönnyen!</l>
					<l>Az ilyen népirtás nem megy olyan könnyen.</l>
					<l>Bár ontana tintát Lech-etek és Spree-tek,</l>
					<l>Százszor keserűbbé sürülne epétek,</l>
					<l>Bár, mint stymphalidák tollainak szála,</l>
					<l>Valahány tollatok csupa nyillá válna,</l>
					<l>S vaskos csataménné vessző-paripátok:</l>
					<l>Ti ugyan nyugtunkból föl se zavarnátok.</l>
				</lg>
				<lg>
					<l>Más harcot is éltünk, más szelet is láttunk,</l>
					<l>Más nép volt ősötök, kikkel szemközt álltunk,</l>
					<l>Mert régi viszály ez: faj vivja faj ellen,</l>
					<l>Örökölt adáz harc, kiegyenlíthetlen.</l>
					<l>Száz ivadék jő-megy, löki egymást sírba,</l>
					<l>E küzdelem átka van róla megírva:</l>
					<l>Változik alakban, de nem fogy erőben,</l>
					<l>Nincs kezdete multban, sem vége jövőben;</l>
					<l>Eredete titkát senki föl nem nyitja,</l>
					<l>Ezer meg ezer év rétege borítja;</l>
					<l>S hol a hagyományok fénye is kialszik,</l>
					<l>A puszta homályból, a levegő égből</l>
					<l>Harsona-zaj, kürtszó, hadi lárma hallszik.</l>
				</lg>
				<lg>
					<l>Mikor ama zord hős, ura hunnak, gótnak,</l>
					<l>Bálványa keletnek, ostora nyúgotnak,</l>
					<l>Viharos néptenger szigonyos Neptunja,</l>
					<l>Mikor nagy Attila szemeit behunyta,</l>
					<l>S vele sírba tették az isteni kardot,</l>
					<l>Mellyel egész földrészt remegésben tartott</l>
					<l>Az uratlan nép, mely addig az ő fékén</l>
					<l>Moccanni se merve összelapult békén,</l>
					<l>Hun, alán, gót, svéd faj, gepidák, herúlok,</l>
					<l>Mint riadó ménes egymásra tolultak,</l>
					<l>Míg újra csitulván, mint víz az olajtól,</l>
					<l>Atyafi törzsekben vált ki faj a fajtól,</l>
					<l>S a szerteriadt nép rémült zavarából</l>
					<l>Két részre verődött két iszonyú tábor</l>
					<l>S kiki önvérével, itt hunok, ott gótok,</l>
					<l>Netád vize mellett egymásra csapódtak.</l>
				</lg>
				<lg>
					<l>Milyen özön volt az, milyen emberirtás,</l>
					<l>Hol egész nemzedék önmagának sírt ás;</l>
					<l>Harc, hol a megholtnak sem volt menedéke,</l>
					<l>Harc, mit a síron túl sem követett béke.</l>
					<l>Diadal nem végzé, halál szét nem vágta,</l>
					<l>Túlélte az éltet gyűlöletök átka,</l>
					<l>S mikor élő már több nincs a csatatéren,</l>
					<l>Aki sebért sebet s vért váltana véren,</l>
					<l>Csak a letarolt rend hever szanaszélyel,</l>
					<l>S a nagy temetőre leborul az éjjel</l>
					<l>Im a csatasíkról fölfakadó pára,</l>
					<l>Mint darabos ködfolt lengvén, idomulván,</l>
					<l>Emberi formákat kezd venni magára.</l>
					<l>Eleinte szállong, viszi a szél kénye,</l>
					<l>Majd tömörebbé lesz foszladozó lénye,</l>
					<l>Nem vesz erőt a szél otromba alakján,</l>
					<l>Köd leple kiduzzad izmosodó tagján,</l>
					<l>Már önerejével nyomul a magosba,</l>
					<l>Ruganyos léptekkel levegőt taposva;</l>
					<l>Metszi a híg étert karja, feje, válla,</l>
					<l>Mögötte lobogva huzódik uszálya,</l>
					<l>S mint ha kilőtt nyílnak zizeg éles tolla,</l>
					<l>Süvölt a lég, amint nyilaló röptében</l>
					<l>Előre feszített pallosa széttolja.</l>
				</lg>
				<lg>
					<l>És párolog a tér szerte közel-távol,</l>
					<l>Csupa hős válik ki az üres párából;</l>
					<l>Minden szakatag köd repülő harcossá,</l>
					<l>Lenge alak válik marcona izmossá,</l>
					<l>Seregökkel a lég népesedik gyorsan,</l>
					<l>S új zaj riad ott fenn, tárogató harsan,</l>
					<l>Kavarognak, zúgnak, mint mikor a fegyver</l>
					<l>Pihenő nádasból vad madarat felver.</l>
					<l>Majd csapat és had gyűl, szállva alább-fellebb,</l>
					<l>Egymásra toluló két viharos felleg.</l>
					<l>A tömeges, súlyos, sűrű csatarendtül</l>
					<l>Erőlködik a lég, meginog, megzendül,</l>
					<l>Mint jégrianásnak csengő repedése;</l>
					<l>Vagy viharos égnek haragos zengése.</l>
				</lg>
				<lg>
					<l>Mert nem csatarend az, oszloposan fejlő,</l>
					<l>Csak kavarog, kóvályg két eleven felhő,</l>
					<l>Nincs terv, nincs vezető, ki parancsát adja</l>
					<l>Tömegekben mozdul a levegő hadja,</l>
					<l>Öntehetetlenül, végzetes ösztönben,</l>
					<l>Mig összecsapódnak egy bonyolult tömbben,</l>
					<l>Mely idomul, hömpölyg, se árnya, se fénye,</l>
					<l>Örökös bomlásban szakadoz szét lénye;</l>
					<l>Bár az alak ember: nincs húsa, se csontja,</l>
					<l>Testébe ütött kard vérét ki nem ontja,</l>
					<l>Átverheti a nyíl, mint az üres léget,</l>
					<l>Küzdő erejének nem vet vele véget;</l>
					<l>Ha kétfele vágják, két tagra oszolva</l>
					<l>Folytatja tusáját, ujjá alakulva;</l>
					<l>Nincsen olyan bennök, mit meg lehet ölni,</l>
					<l>Nem halni születtek, csak dúlni, gyűlölni.</l>
					<l>S nem látva halottat, nem félve haláltól.</l>
					<l>A düh nem irtózván a vér iszonyától:</l>
					<l>A tehetetlen harc maga-magát szítja,</l>
					<l>Had hadat űz, egymást nyomja, veri, győzi,</l>
					<l>Alul ostromolja, felülről tetőzi,</l>
					<l>Felhőkbe szorítja, földig letaszítja;</l>
					<l>Néhol kiszakadnak, küzdve ketten-hárman,</l>
					<l>Tova elszáguldnak, majd vissza lehullnak,</l>
					<l>Újra elenyészvén a tömeges árban,</l>
					<l>Máshol gubalyonként átölelik egymást,</l>
					<l>Karukon, mellökön, derekuknál fogvást,</l>
					<l>S a tehetetlen tömb, a lég magasábul,</l>
					<l>Küzdve esés közt is, a földig aláhull,</l>
					<l>Itt szétszakad ismét s föl, visszacsapódik,</l>
					<l>Kettes-hármasával harcát tovább víjja,</l>
					<l>S mint a levegőben veszekedő héja,</l>
					<l>Űzi, veri egymást, felhőkbe furódik,</l>
					<l>El, tova, végetlen, föl egész a holdig.</l>
				</lg>
				<lg>
					<l>Lent pedig a földön, a dult csatatéren</l>
					<l>A holt tetem e zajt hallja, de nem ébren;</l>
					<l>Látja, mi ott fönn foly, noha behunyt szemmel,</l>
					<l>Érzi, miként harcol szelleme szellemmel,</l>
					<l>Neki e rém-látvány egy iszonyú álom,</l>
					<l>Szelleme fönn harcol, de teste nem ébred</l>
					<l>Amaz örök éjből, mit a halál rá nyom;</l>
					<l>Mint néha az alvó, akinek, álomban,</l>
					<l>Lelke tusakodik szörnyű izgalomban,</l>
					<l>Hasztalanul óhajt serkenni tudatra,</l>
					<l>A szökevény lelket hasztalanul hívja,</l>
					<l>Fogva van az, nem bír hüvelyéhez térni,</l>
					<l>Álma varázsterhét lerázni nem bírja,</l>
					<l>De az élénk kíntól, mit gonosz álom fest,</l>
					<l>Vergődve vonaglik a tehetetlen test.</l>
					<l>Delejes ár ömlik csontja velőin át,</l>
					<l>A szellemi harcnak érzi egész kínját,</l>
					<l>Őt égeti a seb, őt üti át kopja</l>
					<l>Ideges rángással összeszorul jobbja,</l>
					<l>És minden izében remeg a látványtul,</l>
					<l>Hang akadoz torkán, idege megrándul,</l>
					<l>S vergődve vonaglik - míg eljön a hajnal,</l>
					<l>Szétverni az éjnek ködeit és árnyát,</l>
					<l>S had eloszlik, zaj szűn, harc kihal s a síkon</l>
					<l>Az enyészet ismét kiteríti fátylát.</l>
				</lg>
				<lg>
					<l>De azon éj óta, mint örök igézet,</l>
					<l>Marad e két népen az iszonyú végzet,</l>
					<l>Hogy soha gót s hun közt ne lehessen béke,</l>
					<l>Küzdjön a két fajnak minden nemzedéke,</l>
					<l>Örökösön egymást támadva, gyötörve,</l>
					<l>Leveretve százszor, soha meg nem törve,</l>
					<l>S bár a kimerült test lankadva lerogyjon,</l>
					<l>Szellemök egymástól nyugodni ne tudjon,</l>
					<l>Életöket folyvást fenekedve töltsék,</l>
					<l>Éjöket, napjokat zaklassa gyülölség,</l>
					<l>Ha az egyik nyugszik, verje föl a másik,</l>
					<l>Erejök fogytáig, lélekszakadásig.</l>
				</lg>
				<lg>
					<l>A harc foly azóta, földön, levegőben,</l>
					<l>Volt bizony a hun faj sokszor kiveszőben,</l>
					<l>Néha csak egy-egy folt, besnyő, palóc, székely,</l>
					<l>Félre hegyek mélyén bújva menekvék el,</l>
					<l>De szorongó harcát, felhők magasából,</l>
					<l>Figyelemmel nézte amaz őrző tábor,</l>
					<l>S ha erejök lankadt, ha bizalmok csüggedt,</l>
					<l>Ha életök már csak imádságon függött,</l>
					<l>Akkor riadó kürt harsog megin ott fön,</l>
					<l>S védő seregével Csaba vezér megjön,</l>
					<l>Szállva alá a menny ívezetes hidján,</l>
					<l>Amaz örök mívű, fényes Hadak-útján,</l>
					<l>Védve marok népét, már-már kiveszőket,</l>
					<l>Míg messze keletről, újabb hatalommal,</l>
					<l>A magyar is eljött megmenteni őket.</l>
				</lg>
				<lg>
					<l>Jött legutolsónak, faja közt legvégül,</l>
					<l>S rá maradott e harc súlyos örökségül,</l>
					<l>Folytatja azóta, se nyeri, se veszti,</l>
					<l>Soha nem végezvén, mindig elül kezdi:</l>
					<l>Folytatta csatában, bajnoki fegyverrel,</l>
					<l>Folytatja, ha szükség, ravasz, álnok csellel.</l>
					<l>Néha vérontással, majd tinta özönnel,</l>
					<l>Néha igen nyájas krokodilus-könnyel.</l>
					<l>Néha reánk törtek irtani, pusztítni,</l>
					<l>Máskor vad fajunkat szépen finomítni,</l>
					<l>Mosolyos jósággal, békés olajággal,</l>
					<l>Kínálva bennünket csupa boldogsággal.</l>
					<l>Im csata és fegyver más alakot ölte,</l>
					<l>Levegőből a harc rég lejutott földre,</l>
					<l>Majd nyilt csatasíkról beszorult fal közzé,</l>
					<l>S most ujra alább száll, le a föld gyomrába,</l>
					<l>Bányák üregébe, gépek odujába.</l>
					<l>Nem is a lőpor küzd, jobban küzd a kőszén,</l>
					<l>Nem fellegek ormán, de kazánok gőzén,</l>
					<l>Otromba kürtőkből kigomolygó füstben,</l>
					<l>Mozdonyok öblében, katlanokon, üstben,</l>
					<l>Ott jön a hódító, nesztelenül, rejtve,</l>
					<l>Egy ujjal sem bántva, egy szitkot sem ejtve.</l>
				</lg>
				<lg>
					<l>De ha zsibbadt álom szállott a magyarra,</l>
					<l>Ha szunnyadt erélye, ha lelankadt karja,</l>
					<l>Felriadt egy szózat, amaz ősi szellem:</l>
					<l>Talpra magyar, ébredj! nyakadon az ellen.</l>
					<l>Oda vigyázz, ott légy, most vagy soha, rendben</l>
					<l>Hol ama munkásraj közeledik csendben,</l>
					<l>Ki nem éget-pusztít, nem öl és nem sarcol.</l>
					<l>De kemény munkával szótalanul harcol.</l>
					<l>Kit nem ijeszt ágyú, kit nem sebez a kard,</l>
					<l>Kit hősi vitézség soha vissza nem tart,</l>
					<l>Mert nem erővel jön, nem tör be hadastul,</l>
					<l>De kitart, tűr, fárad, soha meg nem lassul.</l>
					<l>Nem koszorúért vív, nem harci babérért,</l>
					<l>De az éhhom készti, küzdeni a létért.</l>
					<l>Nem bánt, de eláraszt zord idegen szóval,</l>
					<l>Bizvást megy előre, vasuttal, hajóval,</l>
				</lg>
				<lg>
					<l>Őt hozza magával a siető mozdony,</l>
					<l>Ott van előörse minden kicsi poszton.</l>
					<l>Ott ül türelemmel, gyár, huta, gép, hámor</l>
					<l>Zugaiban s vés, fúr, dolgozik és számol.</l>
					<l>Csáklya, gyalu, pöröly forog a kezében,</l>
					<l>Csatarendjök megfér egy-egy kicsi gépben,</l>
					<l>Nem alél, nem csügged, ha korán vagy későn,</l>
					<l>Izzad koha mellett, kalapácson, vésőn,</l>
					<l>Szivós türelemmel vasat is meggyúrja,</l>
					<l>Célja felé útját mindig odább fúrja:</l>
					<l>Mint hangya seregnek portyáz elül őrse,</l>
					<l>S ha ennivalót lát, azt meglepi törzse,</l>
					<l>Fészket üt a földben, váj bele tág magtárt,</l>
					<l>Folyosókat, cellát, alagutat, raktárt,</l>
					<l>És a laza földet addig szedi, bontja,</l>
					<l>Míg össze nem omlik aláásott hantja.</l>
				</lg>
				<lg>
					<l>Te pedig, ó magyar!... mennyi üres látszat!</l>
					<l>Mennyi hiú légvár és mennyi káprázat!</l>
					<l>Délibábban úszol, csalfavizű árban,</l>
					<l>Mely hol fényben mutat, hol csunya hinárban,</l>
					<l>Melyben fenekestől felforgani látszol,</l>
					<l>Mi szilárd is rajtad, mind inog és táncol,</l>
					<l>A látkör előtted csupa ködben vész el</l>
					<l>Félbehagyod munkád lehanyatló kézzel;</l>
					<l>Önbizalom csügged, hit, erély megrendül,</l>
					<l>Az egész nemzetre zsibbadt, tunya csend ül,</l>
					<l>Iszonyú rémképek s mily tétlen ijedség!</l>
					<l>Hol van az önhit, mely kétségbe ne esnék?</l>
					<l>Ó lesz-e segítőd? Lesz-e, ki megóvjon,</l>
					<l>Hogy ez a föltúrt föld reád ne omoljon?</l>
					<l>Lebirod-e győzni az összetolúlt bajt?</l>
					<l>Jön-e csuda ismét, védeni a hun fajt?</l>
					<l>Mint eljőve egykor felhők országából</l>
					<l>Fenn a Hadak-útján a szellemi tábor,</l>
					<l>Mint földi csatákban Magyarok Istene,</l>
					<l>Mint rabigádban is nagy nemzeti szellem,</l>
					<l>Mentő hatalommal, nem földi erővel,</l>
					<l>Védett beözönlő népek hada ellen...</l>
				</lg>
				<lg>
					<l>Elég az álomból! - De bizony nem védett,</l>
					<l>El ne higyj valahogy ily mesebeszédet.</l>
					<l>Mi megóvott eddig, nem bűv-csuda volt az,</l>
					<l>Nem szellemi tábor s holmi külön isten,</l>
					<l>De erőd, de kardod, de hazaszerelmed,</l>
					<l>Mely vész idejében sutba nem ül resten;</l>
					<l>Védett okos ildom, ép, józan, erős ész,</l>
					<l>Akarat, mely bátran nagy célja felé néz,</l>
					<l>Száz vészt kikerültél, rabigád áttűrted,</l>
					<l>Mi hajolt: hajlítád, ami nem: eltörted;</l>
					<l>Bölcsen az időkhöz idomulni tudtál,</l>
					<l>Ha szunyókáltál is, még el nem aludtál. -</l>
					<l>Félre kishitűség: szégyen, ki most retteg.</l>
					<l>Jön már az erősb kor: szavak után tettek.</l>
					<l>Ál-lelkesedésnek kezd fogyni határa,</l>
					<l>Az üres hű-hónak lefelé száll ára;</l>
					<l>Kezdj csak te dologhoz, vedd csak magad észre,</l>
					<l>Fogd csak ez új fegyvert igazán két kézre,</l>
					<l>Leld ki csak a csínyját, tudj vele jól bánni,</l>
					<l>A régi hatvágást ezzel is kivágni</l>
					<l>S jöhet a hódító, nyiltan avagy titkon,</l>
					<l>Tied ez a föld még, te vagy itt még itthon.</l>
				</lg>
				<p>1873</p>
			</div>
		</body>
	</text>
</TEI>