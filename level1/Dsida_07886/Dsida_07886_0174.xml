<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0174" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tarka-barka strófák</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">846</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tarka-barka strófák</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tarka-barka strófák</head>
				<lg>
					<l>Ki volt Ilonka? Eddig róla persze</l>
					<l>nem szóltam. Ő volt legjobb cimborám.</l>
					<l>A legvadabb fiúknál több a mersze,</l>
					<l>püföltük egymást hónapok során.</l>
					<l>Övemben tomahawk, – kicsiny fafejsze, –</l>
					<l>kertjük felé haladva szaporán</l>
					<l>már messziről kutattam, vajha vár-e.</l>
					<l>Én apacs voltam, ő meg delaváre.</l>
				</lg>
				<lg>
					<l>Leírjam? Istenem, milyen nehéz</l>
					<l>megfogni pár vonását! Szerterezdül,</l>
					<l>bármily vigyázva nyul felé a kéz.</l>
					<l>Húsz esztendő könnyes ködén keresztül</l>
					<l>fúr át szemem, mikor szemébe néz.</l>
					<l>Emlék-indákon millió gerezd ül</l>
					<l>s valami mégis bizton igazít,</l>
					<l>hogy őt szakítsam le, az igazit.</l>
				</lg>
				<lg>
					<l>Aligha hinném, hogy utálatos volt.</l>
					<l>Bronz-sárga szikrák szökdöstek haján,</l>
					<l>az orra kissé szeplős és fitos volt,</l>
					<l>cinkék vidultak tiszta kacaján,</l>
					<l>gömbölyded arca fényes és piros volt</l>
					<l>s kétoldalt olyan huncutkás, kaján</l>
					<l>gödröcske, milyet angyalok kivánnak...</l>
					<l>De mire kell szépség – egy indiánnak?</l>
				</lg>
				<lg>
					<l>Most már bevallom, bármint hesseget</l>
					<l>a szégyenérzés, hogy a latin órán</l>
					<l>hozzáírtam az első verseket.</l>
					<l>(Öreg tanárom zsörtölődve szór rám</l>
					<l>utólagos, kemény intéseket,</l>
					<l>ha ez kezébe jut.) De drága Laurám</l>
					<l>nem tudta, hogy a Véres Kutyafog</l>
					<l>Petrarca lett és rímeket nyafog.</l>
				</lg>
				<lg>
					<l>Ez is miatta történt, csak miatta:</l>
					<l>Egyszer apám, mint szokták jó szülők,</l>
					<l>térdére vont s a nagy kérdést feladta,</l>
					<l>milyen pályára vágyom s készülök.</l>
					<l>– Költő leszek – feleltem. – Tyű, ebadta!</l>
					<l>hördült a hangja, mint egy vésztülök:</l>
					<l>– Te semmiházi! Elkotródj azonnal! –</l>
					<l>(Őszinte szó nem mindíg jár haszonnal.)</l>
				</lg>
				<lg>
					<l>Bizony nem hagytam volna annyiba,</l>
					<l>hogy így Pegázusom szárnyába nyesnek,</l>
					<l>ha nem puhít meg úgy a galiba</l>
					<l>és balsejtelme egy-két nyaklevesnek.</l>
					<l>Ám a dorgálás végszavaiba</l>
					<l>foglaltak immár maguktól elesnek</l>
					<l>s erőtlenek, hogy jóra intsenek:</l>
					<l>“Költők csak voltak, költők nincsenek!”</l>
				</lg>
				<lg>
					<l>Hej, jó apám! Ha tudta volna akkor,</l>
					<l>mily teljességgel nem mond igazat,</l>
					<l>félt volna tán, hogy sorsa tisztes aggkor</l>
					<l>helyett pokol lesz, kora kárhozat!</l>
					<l>Nincs annyi szunyog nyári alkonyatkor,</l>
					<l>nincs a mocsárban annyi sok moszat,</l>
					<l>nem írt le annyi zagyva verset Kassák,</l>
					<l>ahány költő itt ténfereg manapság.</l>
				</lg>
				<lg>
					<l>Szegény Erdély! Szegény irodalom!</l>
					<l>Nyakába kötve irdatlan kolonca!</l>
					<l>Ha mostan Byront mímelné dalom,</l>
					<l>kitől örökbe szállt reám e stanca,</l>
					<l>tudom, támadna rút riadalom:</l>
					<l>névleg sorolnálak fel, sok ribanca,</l>
					<l>gyémántnak árult hitvány békasó,</l>
					<l>kire köpik a nyájas olvasó.</l>
				</lg>
				<lg>
					<l>Ijesztő versezményeivel házal</l>
					<l>és kéreget a nyalka Nyallay,</l>
					<l>bús ál-Petőfi, telve honfilázzal,</l>
					<l>majd szétrepesztik mély sóhajai</l>
					<l>s csak pénzt zsebelve áll odébb egy házzal.</l>
					<l>(A hentesek mind mécénásai</l>
					<l>s ki Nyallay-vers-olvasásra számít,</l>
					<l>csomagoltasson tíz deka szalámit.)</l>
				</lg>
				<lg>
					<l>S a többiek, sok borzas, buksi fej,</l>
					<l>csupa megváltó, fennkölt lelkű, tiszta,</l>
					<l>– egy perc nyugalmat tőlük merre lelj?</l>
					<l>Már valamennyi gondjaimra bízta</l>
					<l>néhány csodálatos művét, amely</l>
					<l>neked köszöni létét, szent giliszta.</l>
					<l>Könyv lep be lassan padlót és falat</l>
					<l>s én hálhatok a szabad ég alatt.</l>
				</lg>
				<lg>
					<l>De hagyjuk a honmentő, népszakértő</l>
					<l>s egyéb csúf irodalmi tetveket,</l>
					<l>(ez nem reájuk, a tetvekre sértő!)</l>
					<l>kik csattogtatnak nyálas nyelveket</l>
					<l>a hatalom talpán s szőnek megértő</l>
					<l>“kultúrközeledési” terveket, –</l>
					<l>minél többször rugnak belénk s beléjük,</l>
					<l>annál mohóbb nyalóka szenvedélyük.</l>
				</lg>
				<lg>
					<l>A rímem inkább rólatok pereg,</l>
					<l>akik bozótok, sziklák közt merészen</l>
					<l>törtetek ösvényt, első farmerek,</l>
					<l>s tanyát ütvén ez erdőntúli részen,</l>
					<l>dalt kezdtetek. (Én még mint kisgyerek</l>
					<l>figyeltem rá, példát követni készen.)</l>
					<l>Tábortüzetek most is zengve ég,</l>
					<l>honfoglaló, nagy írónemzedék!</l>
				</lg>
				<lg>
					<l>Reményik, Áprily és Tompa László</l>
					<l>s a mindíg zsémbes, mindíg harapós,</l>
					<l>mindíg teremtő tettekért parázsló</l>
					<l>öreg harcos, a kajlabajszu Kós</l>
					<l>és Kuncz, akit korán elvitt a gyászló</l>
					<l>s a hullócsillag, Sipos Domokos,</l>
					<l>Nyírő, Tamási, – még ki fér a listán?</l>
					<l>Molter, Tabéry, Berde, Bartalis tán... –</l>
				</lg>
				<lg>
					<l>s ti mind, mindnyájan, tisztelt névsereg,</l>
					<l>kiket nem sikerült itt rímbe rónom,</l>
					<l>Betűországban bölcs miniszterek</l>
					<l>s Kovács Laci a szerkesztői trónon! –</l>
					<l>előttetek most büszkén tiszteleg</l>
					<l>hegyes szuronyként villogó irónom.</l>
					<l>A véletek való baráti lét</l>
					<l>avatta széppé életem felét.</l>
				</lg>
				<lg>
					<l>S Kemény János!... A térképen kereszttel</l>
					<l>jelölik majd, hol áll a vécsi vár</l>
					<l>s tanítják: itt volt az erdélyi Keszthely</l>
					<l>és fényt vetett egy elborult, sivár</l>
					<l>világba. (Kérlek, János, ne neheztelj,</l>
					<l>ha ideírom, amit egy szikár</l>
					<l>vén székely mondott rád a faluvégen:</l>
					<l>“Báró ugyan, de abbahagyta régen...”)</l>
				</lg>
				<lg>
					<l>És számon kívül hagyni ki meri</l>
					<l>az ifjúságot, fürge versenyével?</l>
					<l>A sorban első volt Szemlér Feri,</l>
					<l>majd Kiss Jenő, aki huszonhat évvel</l>
					<l>a pálmát mindnyájunktól elnyeri,</l>
					<l>Ormos, Bözödi – s jönnek ismert névvel</l>
					<l>a múzsa többi jó kegyencei,</l>
					<l>Szabédi, Varró, Wass és Szenczei.</l>
				</lg>
				<lg>
					<l>Sok jóbarát, szólj! Lesz gyümölcs a gallyon,</l>
					<l>mely benned ily dús virágba szökött?</l>
					<l>Csak rajtad áll, e vers szégyent ne valljon</l>
					<l>s hogy száz év mulva csillaggal bökött</l>
					<l>jegyzetben kell-e magyarázni, vajjon</l>
					<l>ki rejlik egy s más említett mögött,</l>
					<l>avagy dicső nevet ragyogva nyersz-e, –</l>
					<l>...ha addig él e néhány strófa, persze.</l>
				</lg>
				<lg>
					<l>Sok tarka-barka dolgot kellene</l>
					<l>még följegyezni rólatok, de döntő</l>
					<l>érv tiltakozva hangol ellene:</l>
					<l>úgy cseng e dallam máris, mint Vizöntő</l>
					<l>havában a vers népszerű neme,</l>
					<l>farsangi rigmus, mókás felköszöntő,</l>
					<l>vagy Szilveszterre tákolt színpadi</l>
					<l>bohóság... Jaj, ha hallaná Ady!</l>
				</lg>
				<lg>
					<l>Az ő tusázó, véres szellemének</l>
					<l>hatása, hogy a játszi hangulat</l>
					<l>megvetve bujdosik a magyar ének</l>
					<l>berkeiben és többé nem mulat.</l>
					<l>Kik vígat írtak, szemlesütve félnek,</l>
					<l>mint csempészek, ha zubbonyuk alatt</l>
					<l>tilos bankókat rejtenek a ráncok</l>
					<l>s matatják őket vizslató fináncok.</l>
				</lg>
				<lg>
					<l>Kicsit nagyképűek vagyunk s olyan</l>
					<l>jelmondatunk is: “Századokra termelj</l>
					<l>s tekintsd magad halálos komolyan!”</l>
					<l>Lantunk nyögesztő, félmázsás teher, mely</l>
					<l>úgy zeng, mint jégzajláskor a folyam</l>
					<l>s nem pengi ki a habzó, fürge csermely</l>
					<l>ezüstkövek közt zirrenő neszét.</l>
					<l>Pedig be szép a könnyű, halk beszéd!</l>
				</lg>
			</div>
		</body>
	</text>
</TEI>