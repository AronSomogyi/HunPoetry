<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0138" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Harminc év közelében</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">436</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Harminc év közelében</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Harminc év közelében</head>
				<lg>
					<l>Gyűlnek hangtalanul, gyűlnek a tárgyaim,</l>
					<l>úgy gyűlnek köribém, mint a gyülő napok</l>
					<l>s esztendők, melyeket megriadó, fanyar</l>
					<l>kedvvel méregetek, mikor</l>
				</lg>
				<lg>
					<l>szédelegve, fehér ingben, a lámpafényt</l>
					<l>oltom asztalomon s csöndesen ágyamig</l>
					<l>lépek, át a sötét, kriptasötét szobán</l>
					<l>s mondom: újra betelt, ez is.</l>
				</lg>
				<lg>
					<l>Gyűlnek könyveim és ellepik otthonom,</l>
					<l>gyűlnek gyűrüim és ellepik ujjaim,</l>
					<l>gyűlnek régi ruhák s gyűlnek az újak is,</l>
					<l>postám új levelet hozott,</l>
				</lg>
				<lg>
					<l>tegnap új patyolat-szirmu virágokat</l>
					<l>kaptam, nárciszokat karcsu pohárban és</l>
					<l>gondos, kedves anyám csontnyelü hajkefét</l>
					<l>vett a régi helyett nekem.</l>
				</lg>
				<lg>
					<l>Könyvjelző szalagok, zöld üvegek finom</l>
					<l>illatszerrel, arany gombok, ezüst doboz,</l>
					<l>bronz hamutál, acél-domboru tintakút,</l>
					<l>képek, rajzok a négy falon,</l>
				</lg>
				<lg>
					<l>száz apró csecsebecs, kéziratos lapok</l>
					<l>felnőtt tornyai és nyolc telegyúrt fiók</l>
					<l>jelzik elrobogó életem útjait,</l>
					<l>mint parányi, meszelt-fehér</l>
				</lg>
				<lg>
					<l>mérföldoszlopok és kőjelek, itt-amott</l>
					<l>s furcsán, zajtalanul siklanak el mögém,</l>
					<l>míg az egyre növő számokat olvasom:</l>
					<l>mily közel van a férfikor, –</l>
				</lg>
				<lg>
					<l>három kurta kis év, pár közel állomás</l>
					<l>s harminc évbe futok. Ott lebegek, miként</l>
					<l>ívcsúcsára repült, fölhajított kavics,</l>
					<l>mely máris lefelé zuhan.</l>
				</lg>
				<lg>
					<l>...És alattomosan szőnek a tárgyaim,</l>
					<l>lelkem szárnya köré untalanul szövik</l>
					<l>apró szálaikat. Pókfonalak kuszált</l>
					<l>borzas rengetegét kötik</l>
				</lg>
				<lg>
					<l>karjaimra s opál gombolyaguk ma már</l>
					<l>béklyóként tekerül térdeim izmain.</l>
					<l>Minden mozdulatom halk nyilalást okoz,</l>
					<l>húz a sok kicsi megszokás,</l>
				</lg>
				<lg>
					<l>sok szelíd szeretés szála s ez úgy sajog,</l>
					<l>szurkál, fáj, amikor elhagyom otthonom.</l>
					<l>Minden kölcsönadott könyvem e szálakat</l>
					<l>tépi s úgy kiabál: ne hagyj!</l>
				</lg>
				<lg>
					<l>Gyűrü nélkül olyan furcsa a két kezem,</l>
					<l>mint a más keze és kapkod ügyetlenül,</l>
					<l>kulcsom játszani kell, nyugtalanit, ha nincs</l>
					<l>jobbzsebemben az óra és</l>
				</lg>
				<lg>
					<l>– úgy vergődöm e sok tárgy szövevénye közt,</l>
					<l>mint bogárka repes, zümmög az ördögi</l>
					<l>pókháló sürüjén, míglen a vérivó</l>
					<l>végzet ráteszi karmait.</l>
				</lg>
				<lg>
					<l>Olykor estelen úgy érzem, a tárgyaim</l>
					<l>visznek, mint rohanó, emberi tömkeleg,</l>
					<l>melyből lépteimet menteni nem tudom</l>
					<l>s rábízom magamat lehúnyt</l>
				</lg>
				<lg>
					<l>szemmel, félig alélt testtel: akárhová</l>
					<l>megy, sodorjon el – és néha belémnyilal</l>
					<l>sejtelemszerüen, hogy botor út ez út,</l>
					<l>végromlásba, halálba visz.</l>
				</lg>
				<lg>
					<l>...Meddig késlekedel, ifjui lázadás?</l>
					<l>Gyúl-e bennem erő szertecibálni e</l>
					<l>vadgubancu hinár sanda sövényeit</l>
					<l>s meglengetni szabad karom?</l>
				</lg>
				<lg>
					<l>gyilkos tárgyaimat rontani, törni és</l>
					<l>züllött csonkjaikat széthajigálni a</l>
					<l>négy égtáj felé és könyvcafatok fölött</l>
					<l>ittasulva tapodni majd?</l>
				</lg>
				<lg>
					<l>Akkor meztelenül vágok a rengeteg</l>
					<l>erdők útjainak, végtelen ősmezők</l>
					<l>pázsitján pihenek, oly szabadon kitárt</l>
					<l>szívvel, mint a sudár vadak,</l>
				</lg>
				<lg>
					<l>kiknek semmije sincs s mégis a drága föld</l>
					<l>s mennyek sátora fent, minden övék, övék!</l>
					<l>Állván föld közepén, nézem a csillagok</l>
					<l>szőke, rámkacagó szemét</l>
				</lg>
				<lg>
					<l>s érzem, elmaradott mind, ami földi lom,</l>
					<l>bús időt mutató, ráncositó kacat,</l>
					<l>szét nem osztogatott életem egy s egész,</l>
					<l>mint sebesáramú folyam</l>
				</lg>
				<lg>
					<l>s látván, énekelek nagyszerü éneket:</l>
					<l>Egy vagyok Teveled, aki örökkön élsz,</l>
					<l>ős életszerelem nagy, sosem agguló</l>
					<l>boldog Istene! Ifjuság!</l>
				</lg>
			</div>
		</body>
	</text>
</TEI>