<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0164" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Bucsú az elitélttől</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">168</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Bucsú az elitélttől</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Bucsú az elitélttől</head>
				<lg>
					<l>Mit vétettél, hogy ez jutott neked,</l>
					<l>négy fal között egy rokkant, recsegő szék,</l>
					<l>egy tintafoltos asztal négy fiókkal,</l>
					<l>toll, kalamáris, szanaszét dobált</l>
					<l>papírlapok: bús gond és gondolat?</l>
					<l>Kuszált és láthatatlan drótokon</l>
					<l>jön messziről az áram, a feszültség</l>
					<l>s kering asztalban, székben s benned is,</l>
					<l>süti-rángatja minden porcikádat</l>
					<l>az ismeretlen, gyilkos villamosság.</l>
					<l>Tőle fáj fejed. Ujjad tőle véknyul,</l>
					<l>szemed hajdani fénye tőle tört meg</l>
					<l>s orrod alatt a fiatal mosoly</l>
					<l>tőle ferdül öreggé. Villamosszék,</l>
					<l>vesztőhely ez, hol halni keserű</l>
					<l>s édes egyszerre, igen, villamosszék,</l>
					<l>mely lassan öl, alattomos erővel,</l>
					<l>évek alatt. Lassan, de biztosan.</l>
					<l>Ottkünn a bokrok zöld lángokkal égnek,</l>
					<l>pislog, mint mécs, a sárga kankalin,</l>
					<l>nedves illattól részegek a csízek,</l>
					<l>puha kezekkel szél babrál a barkán</l>
					<l>s kecskegidákként felhők futkorásznak</l>
					<l>kelet felé, nyugat felé. Te meg csak</l>
					<l>ülsz celládban valamely mord itélet</l>
					<l>akaratából s betüje szerint,</l>
					<l>mignem fejed az asztalra bukik</l>
					<l>s csapzott hajad a féloldalra dőlt</l>
					<l>tintásüveg levébe keverül.</l>
					<l>Ottkünn tavasz lesz, víg, eszeveszett,</l>
					<l>mikor a hóhér röviden jelenti</l>
					<l>a birónak, hogy elvégeztetett.</l>
				</lg>
			</div>
		</body>
	</text>
</TEI>