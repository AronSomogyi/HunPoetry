<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0950" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Mirtha</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1237</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Mirtha</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Mirtha</head>
				<p>Berey Bözsikének szakítom ki magamból ezt a</p>
				<p>verset, mint régi emlékkönyv elfakult lapját:</p>
				<p>emlékezzék reám!</p>
				<p>I.</p>
				<lg>
					<l>Vén, szürke holló mondta el nekem,</l>
					<l>gubbaszkodó a temető falán</l>
					<l>és elámulva, emlékezve csüngtem</l>
					<l>rikácsoló, vert, szomorú szaván,</l>
					<l>de nem tudtam meg tőle soha többet:</l>
					<l>igaz volt talán, mese volt talán...</l>
				</lg>
				<lg>
					<l>Fekete fátylat szőtt a csendes éj</l>
					<l>és lassan, lassan a világra fonta:</l>
					<l>a zsongó város lüktető zenéje,</l>
					<l>könnyverejtékes, elfásító gondja</l>
					<l>álomba halkult szépen, csöndesen –</l>
					<l>s a lélekharang szólt csak csengve-bongva.</l>
				</lg>
				<lg>
					<l>– Mirtha! – susogta halkan a zenész,</l>
					<l>elhalón a szép, messze, szent nevet –</l>
					<l>oly távol élsz és bizton vigalomban</l>
					<l>és dalos ajkad százakra nevet; –</l>
					<l>most, hogy utolsó nagy utamra szállok,</l>
					<l>most megbocsátod ezt a levelet...</l>
				</lg>
				<lg>
					<l>Az ágyam felett rovott feszület függ,</l>
					<l>a nyűvött padlón nem hevernek szmirnák,</l>
					<l>minden szavamtól elfullad a mellem –</l>
					<l>nehezen szólok... barátaim írják...</l>
					<l>Koldus-muzsikus, haldokló zenész</l>
					<l>a lelkében most átöleli Mirthát!</l>
				</lg>
				<lg>
					<l>Nézd, Mirtha, most már úgyis egyre megy,</l>
					<l>most feltárhatom már Neked, amit</l>
					<l>úgy rejtegettem, mint lopott gyémántot,</l>
					<l>hajdan fiatal lelkem titkait:</l>
					<l>sóvárgó vágyra mint sebez az élet</l>
					<l>és lemondani mily lassan tanit.</l>
				</lg>
				<lg>
					<l>Öt éve egyszer... bűvhangod varázsát</l>
					<l>csillogtattad a színpadesti fényben.</l>
					<l>Akkor láttalak, hallottalak, Mirtha,</l>
					<l>de Veled soha, soha sem beszéltem,</l>
					<l>csak névtelenül járt Veled örökkön</l>
					<l>életes álmom, álmodozó éltem.</l>
				</lg>
				<lg>
					<l>Nem kísértett azóta álmaidban</l>
					<l>feléd nyújtott bús-remegésű kéz?</l>
					<l>Két szenvedélyes, lázas tüzű szem,</l>
					<l>mely perzselőn a Te szemedbe néz?</l>
					<l>Ugye soha sem jutott az eszedbe,</l>
					<l>hogy így szeret egy fakó kis zenész?</l>
				</lg>
				<lg>
					<l>Nekem élet volt ez a szerelem:</l>
					<l>mint szikla, melynek felfakad patakja</l>
					<l>bűvös erejű csodatett nyomán,</l>
					<l>mely vesszejével végigsuhint rajta,</l>
					<l>olyan lett akkor aztán lelkem is</l>
					<l>és kibuggyanó dal lett a patakja.</l>
				</lg>
				<lg>
					<l>Azóta egy csak sóvárgó nagy álmom,</l>
					<l>Mirthám, szerelmem, vágyam, mindenem:</l>
					<l>hogy csillártalan estébe olvadva</l>
					<l>egyik dalomat Te zengd el nekem,</l>
					<l>hogy fürödjem a hangod mámorába</l>
					<l>és az a nap a halálom legyen.</l>
				</lg>
				<lg>
					<l>És íme, most, mint annyinak a földön,</l>
					<l>ennek az igaz álomnak is vége...</l>
					<l>A szívem, mintha mindig jobban fagyna,</l>
					<l>az agyam, mintha mindig jobban égne</l>
					<l>és legutolsó, kérő rögeszmémet</l>
					<l>vadul, könyörgőn sikoltom az égre:</l>
				</lg>
				<lg>
					<l>Gyere ki, Édes, gyere ki síromhoz</l>
					<l>(nyirkos temetőn szürke kicsi domb)</l>
					<l>s dalold el ott a végső dalomat!...</l>
					<l>Megteszed, ugye, ugye... ugye, mondd –</l>
					<l>és elsiratsz és csöndesen engesztelsz:</l>
					<l>szeretett, szép volt, jó volt és bolond!</l>
				</lg>
				<lg>
					<l>És Isten veled, szomorú szerelmem!</l>
					<l>Majd találkozunk... egyszer, meleg nyáron...</l>
					<l>csillagvirágos, égi nagy mezőn</l>
					<l>hóliliomos angyal lesz a párom...</l>
					<l>ott is Te leszel... Vége a levélnek...</l>
					<l>meghalok, megyek – csak a papot várom...</l>
				</lg>
				<lg>
					<l>...Fekete fátylat szőtt a csöndes éj</l>
					<l>és lassan, lassan a világra fonta:</l>
					<l>egy emberélet lüktető zenéje,</l>
					<l>könnyverejtékes, elsorvasztó gondja</l>
					<l>álomba halkult szépen, csöndesen –</l>
					<l>s a lélekharang szólt csak kongva, kongva.</l>
				</lg>
				<p>II.</p>
				<lg>
					<l>Ugyanaz éjen dalra készült Mirtha.</l>
					<l>Ilyen szép nem is volt talán soha még:</l>
					<l>mint mikor felhőt tereget magára</l>
					<l>a csillagtüzes éjszakai ég,</l>
					<l>nagypillás szemét árnyékosra húnyta,</l>
					<l>hogy meg ne lássák: könnylávában ég.</l>
				</lg>
				<lg>
					<l>Sötét hajában jázminkoszorú volt,</l>
					<l>(ott megpihent, az élet habjain túl)</l>
					<l>cseresznye-ajka meg-megremegett,</l>
					<l>mint kinek lelkén mérhetetlen kín dúl</l>
					<l>és lázba gyötri királynői testét</l>
					<l>és tűzhányóként most kitörni indul.</l>
				</lg>
				<lg>
					<l>Csak most érezte először, nagyon,</l>
					<l>hogy fáj így lenni, lelki-egyedül –</l>
					<l>hogy nem igaz a szerenádok hangja,</l>
					<l>mely éjenként álomba hegedül:</l>
					<l>azokban csak a felkorbácsolt vágyak</l>
					<l>fojtott-erejű szenvedélye ül.</l>
				</lg>
				<lg>
					<l>Ki nem mondhatón vágyott valakit,</l>
					<l>aki a fejét a vállára hajtja,</l>
					<l>akihez minden vágy-gondolatával,</l>
					<l>dalos lelkével szeretve tapadna:</l>
					<l>valaki élőt, akit megölelne,</l>
					<l>valaki holtat, akit megsiratna.</l>
				</lg>
				<lg>
					<l>Valami édes, gyönyörű emléket,</l>
					<l>kicsit könnyezőt, kicsit szomorút,</l>
					<l>amit egymásnak két szerető lélek</l>
					<l>összesimuló melegsége súg –</l>
					<l>valamit a jövőben, vagy a múltban,</l>
					<l>ami erős és szép és nem hazug.</l>
				</lg>
				<lg>
					<l>Szegény szép Mirtha homlokát lehajtva,</l>
					<l>azon az éjen így készül a dalra,</l>
					<l>sok ezer ember babonázására,</l>
					<l>mámorba-fúló, gazdag diadalra,</l>
					<l>s a nézőtéren kirobbant a taps</l>
					<l>és bíborfényben kigyúlt a rivalda.</l>
				</lg>
				<lg>
					<l>Mirtha kilépett – igézőn mosolygott –</l>
					<l>termete – karcsú, istennői, szűz, –</l>
					<l>csudás-fehéren, némán kimagaslott –</l>
					<l>várt, míg a szeme mindent csendbe űz,</l>
					<l>aztán megcsendült ajakán az ének,</l>
					<l>heves, francia, vad provanszi tűz:</l>
				</lg>
				<lg>
					<l>Künt dalra patakzik a messze világ,</l>
					<l>víg madarak friss kórusa zeng –</l>
					<l>hej, bennem is éled, lüktet az élet,</l>
					<l>jövő szerelemnek fénye dereng.</l>
					<l>Dalolva lejtek az Élet</l>
					<l>háza előtt;</l>
					<l>nem látogatom soha én</l>
					<l>a zord temetőt,</l>
					<l>a bús temetőt.</l>
					<l>Jöjj, édesem, erre, dőlj a karomba,</l>
					<l>csókold, csókold az ajkamat, így –</l>
					<l>füledbe kiáltom: sohse halunk meg,</l>
					<l>nem győz a Halál, hiába irígy!</l>
					<l>Dalolva lejtek az Élet</l>
					<l>háza előtt:</l>
					<l>nem látogatom soha én</l>
					<l>a zord – a zord –</l>
				</lg>
				<p>– – – – – – – – – – – – – – – – – – – –</p>
				<lg>
					<l>Megakadt... Torkán elfulladt a szó...</l>
					<l>dermedten meredt csak maga elébe...</l>
					<l>Vetített árnyékként, iszonyúra nőtten,</l>
					<l>felrémlett neki valakinek képe:</l>
					<l>szemrehányással, szívbemarkolón</l>
					<l>nézett, csak nézett, nézett a szemébe...</l>
				</lg>
				<lg>
					<l>Sohase látta... ködhalvány kísértet...</l>
					<l>csak percig tartott... elfagyott a hang...</l>
					<l>Lélekzet-fojtott, feszült hallgatók közt</l>
					<l>fekete szárnyú döbbenet suhant,</l>
					<l>s az izzó csendbe, ájult dermedetbe</l>
					<l>bekondult, jajdult a – halálharang.</l>
				</lg>
				<p>– – – – – – – – – – – – – – – – – – – –</p>
				<lg>
					<l>Három nap múlva sötét szobájában</l>
					<l>nem ismert többé önmagára Mirtha.</l>
					<l>...Levelet kapott – küldönc adta kézhez...</l>
					<l>most arra gondolt mindig, aki írta;</l>
					<l>igézet alatt százszor átbetűzte</l>
					<l>és meleg könnyel százszor telesírta.</l>
				</lg>
				<lg>
					<l>Jégcsapos halk éj merengett magában,</l>
					<l>havat szórva el annyi néma bún,</l>
					<l>Mirtha nem látta, hogy a tűzhelyén</l>
					<l>vöröslő parázs hamvadásba húny.</l>
					<l>Igézet alatt... halotthalványan</l>
					<l>kitántorgott a vasrácsos kapun...</l>
				</lg>
				<p>III.</p>
				<lg>
					<l>Vén, szürke holló mondta el nekem,</l>
					<l>gubbaszkodó a temető falán</l>
					<l>és elámulva, emlékezve csüngtem</l>
					<l>rikácsoló, vert, szomorú szaván,</l>
					<l>de nem tudtam meg tőle soha többet:</l>
					<l>igaz volt talán, mese volt talán...</l>
				</lg>
				<lg>
					<l>Fehér hófátylat szőtt a csöndes éj</l>
					<l>és lassan, lassan a világra fonta:</l>
					<l>a zsongó város riadt zsivajgása,</l>
					<l>könnyverejtékes, elfásító gondja</l>
					<l>álomba halkult szépen, csöndesen –</l>
					<l>és fehér lett a temető porondja.</l>
				</lg>
				<lg>
					<l>Ezeregy éjben soha ilyen tájat:</l>
					<l>fehér-bóbitás ezernyi keresztet,</l>
					<l>fellegek mögött megsejdülő holdfényt,</l>
					<l>mely éjenként a szíveinkben reszket...</l>
					<l>...Sötétlő árnyék, temető-bokor</l>
					<l>rejtelmes-búsan néha zúgni kezdett.</l>
				</lg>
				<lg>
					<l>Van-e aki a borzadalmas éjben,</l>
					<l>a temetőben nem retteg Halált?</l>
					<l>– S a halott lelkek szomorú kérdése</l>
					<l>váratlan-gyorsan válaszra talált.</l>
					<l>Mert a dermesztő, hideg párázatban</l>
					<l>valaki lassan jött, valaki járt.</l>
				</lg>
				<lg>
					<l>Szél megtépázta... fagy megdidergette...</l>
					<l>élő volt tán, vagy kísérteni szép holt?</l>
					<l>Nesztelenül járt, mint a hópihék,</l>
					<l>ruhája habos, fehérszínű prém volt.</l>
					<l>(Vagy felgomolygó, ködös felhőfoszlány,</l>
					<l>mit szellemekre bocsát le az égbolt.)</l>
				</lg>
				<lg>
					<l>És akkor némán egy sírnál megállt,</l>
					<l>régtől elhervadt jázmin-koszorún</l>
					<l>leverte vastag rétegét a hónak</l>
					<l>és egy reszkető, végtelen borún</l>
					<l>merengő szép dalt kezdett énekelni,</l>
					<l>élesen, tisztán, sajgón, szomorún.</l>
				</lg>
				<lg>
					<l>A dal zúgott, mint kristályos harang,</l>
					<l>lecsapódva a nagy havas palástra,</l>
					<l>végigsiklott és zengett és magát</l>
					<l>a fekete, zord fenyők közé ásta</l>
					<l>és távol hegyek szava volt a visszhang</l>
					<l>és a halottak csöndes zokogása.</l>
				</lg>
				<lg>
					<l>A dal zúgott és felkelt valaki,</l>
					<l>temető mélyén megnyílott a sír</l>
					<l>és úgy szólt ki bús, felébredt halottja,</l>
					<l>mint bűbájt szerzett, zöldszemű fakír,</l>
					<l>lidérces fények lángoltak körülte...</l>
					<l>De hallatszott, hogy fuldokolva sír.</l>
				</lg>
				<lg>
					<l>Zúgott az ének, aztán egyre halkult,</l>
					<l>olyan volt, mint egy temetési, ó dal.</l>
					<l>A hold közelebb ment az éneklőhöz,</l>
					<l>mintha figyelné: csakugyan valót hall? –</l>
					<l>Aztán hirtelen átkarolta őt</l>
					<l>s lezárta ajkát véghetetlen csókkal.</l>
				</lg>
				<lg>
					<l>Iszonyú vihar rázta meg a földet,</l>
					<l>a dal helyébe felbődült a szél,</l>
					<l>zúgva, hörögve, sivítva, sikoltva,</l>
					<l>– kit útjába elfog, jaj annak, ha él! –</l>
					<l>és rázta, tépte, cibálta a fákat</l>
					<l>és dőlt a hó, mint ősszel a levél.</l>
				</lg>
				<lg>
					<l>Metsző hidegben, zúgó szél szavára</l>
					<l>végigrendült a sok ezernyi béna</l>
					<l>kereszt, fejfa és szörnyű táncba fogtak,</l>
					<l>messzi tornyok is hajladoztak néha,</l>
					<l>azután csend lett, iszonyatos csend,</l>
					<l>mindent-nyűgöző, véghetetlen, néma.</l>
				</lg>
				<lg>
					<l>Szürkés lilába folyt reggeli fénysáv</l>
					<l>derengett fel az égbolton haránt –</l>
				</lg>
				<p>– – – – – – – – – – – – – – – – – – – –</p>
				<lg>
					<l>– Lágyan ölelő, havas, puha párnán,</l>
					<l>mit éjji vihar a sírdombra hányt</l>
					<l>vendéget látott reggel a sírásó:</l>
					<l>zárt szemmel, halva találta a lányt...</l>
				</lg>
				<p>– – – – – – – – – – – – – – – – – – – –</p>
				<lg>
					<l>Vén, szürke holló mondta el nekem,</l>
					<l>gubbaszkodó a temető falán</l>
					<l>és elámulva, emlékezve csüngtem</l>
					<l>rikácsoló, vert, szomorú szaván,</l>
					<l>de nem tudtam meg tőle soha többet:</l>
					<l>igaz volt talán, mese volt talán...</l>
				</lg>
				<p>Szatmár 1925. november</p>
			</div>
		</body>
	</text>
</TEI>