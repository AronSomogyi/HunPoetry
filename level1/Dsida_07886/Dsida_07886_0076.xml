<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0076" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kettétört óda a szerelemhez</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">357</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kettétört óda a szerelemhez</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kettétört óda a szerelemhez</head>
				<p>Anno 1931. hősök napja</p>
				<lg>
					<l>Illat füstöl májusi orgonákról.</l>
					<l>Ablakom kitárva s az álmos este</l>
					<l>verseket súg tollam alá tehozzád,</l>
					<l>drága szerelmem,</l>
				</lg>
				<lg>
					<l>áldott vándortársam az úton, ürmös</l>
					<l>esztendők ízében egyetlen édes!</l>
					<l>Téged ünnepellek e földreszállott</l>
					<l>istenek estjén,</l>
				</lg>
				<lg>
					<l>téged ünnepellek: igazbeszédű</l>
					<l>szádat és komoly szemedet, magasztos</l>
					<l>homlokod fölött a derengve fénylő</l>
					<l>glória ívét,</l>
				</lg>
				<lg>
					<l>száz elejtett jó szavadat, becéző</l>
					<l>gömbölyű kezed puha reszketését,</l>
					<l>titkos testedet: lobogó tüzes bor</l>
					<l>míves edényét,</l>
				</lg>
				<lg>
					<l>eljövendő magzatodat, kiben betelve</l>
					<l>látom földi terveimet s ki szédült</l>
					<l>ujjongással bontja ki lelke szárnyát</l>
					<l>apja dalára... – –</l>
				</lg>
				<lg>
					<l>...Hirtelen megrezzen a tollam, eltört</l>
					<l>versszakok rút romjai közt botorkál.</l>
					<l>Alvilági zaj, sipitó suhancraj</l>
					<l>csörtet az uccán,</l>
				</lg>
				<lg>
					<l>falnaptáram rőt betüvel rikácsol:</l>
					<l>Hősök napja van! Katonák sietnek</l>
					<l>dobbanó tömör szakaszokban, égő</l>
					<l>fáklya-sorokkal,</l>
				</lg>
				<lg>
					<l>fojtó füstöt ver be a szél s a kürtök</l>
					<l>réztorkán recsegve rikolt az orkán.</l>
					<l>Döngve jönnek és dübörögve mennek,</l>
					<l>villog a fegyver.</l>
				</lg>
				<lg>
					<l>S szinte hallom: Messze, kihalt mezőkön,</l>
					<l>sírok alján boldogan összekattan</l>
					<l>millió hős állkapocs. (Ó, milyen jók</l>
					<l>vagytok a földön,</l>
				</lg>
				<lg>
					<l>emberek, hogy ily kegyes áldozattal</l>
					<l>ünnepeltek minket e május-éjen!)</l>
					<l>S látni kezdek: jönnek a bonka bénák,</l>
					<l>özvegyek, árvák</l>
				</lg>
				<lg>
					<l>s mindenrangú nyűtt nyomorultak, arcuk</l>
					<l>elmeredve bámul a fáklya vérszín</l>
					<l>záporába, míg tenyerük viharzó</l>
					<l>tapsra verődik.</l>
				</lg>
				<lg>
					<l>S látni kezdek: felszakad egy sötétlő</l>
					<l>sír göröngye messze Galíciában,</l>
					<l>nagybátyám dolmányos alakja kel ki,</l>
					<l>imbolyog, indul,</l>
				</lg>
				<lg>
					<l>félig porladt kék szeme tágra nyílik,</l>
					<l>átlyukasztott roncs tüdejére kéjes</l>
					<l>buggyanással ömlik az áradó, friss</l>
					<l>orgona-illat... – –</l>
				</lg>
				<lg>
					<l>– Így csukom be ablakomat, szerelmem,</l>
					<l>így ülök zöld lámpa-sugárban árván</l>
					<l>s így zaklatlak furcsa, nehézsejtelmű</l>
					<l>balsoraimmal.</l>
				</lg>
				<lg>
					<l>Mert lüktetve fáj a fejem, szivemre</l>
					<l>nyirkos kétkedés nehezül. Mi célja,</l>
					<l>mondd, mi célja van szerelemnek itt és</l>
					<l>másfele bárhol?</l>
				</lg>
				<lg>
					<l>mondd, hol biztos nászörömünk vetése</l>
					<l>és kalászos dús aratása? merre?</l>
					<l>vértengertől mely sziget édenébe</l>
					<l>rejtsük a bölcsőt?</l>
				</lg>
				<lg>
					<l>Némán bujkáló gonoszak vigyorgó</l>
					<l>gyűrüjében érzem a lelkemet most</l>
					<l>s téged, édes, elvetemült birák közt</l>
					<l>látlak elesni.</l>
				</lg>
				<lg>
					<l>Hajnalunk nem szép mosolyodra pírkad</l>
					<l>s alkonyunk lehull, mielőtt kivánnám.</l>
					<l>Mások által vert sineken sötétbe</l>
					<l>siklik a sorsunk:</l>
				</lg>
				<lg>
					<l>Holnap bizton hős leszek én is annyi</l>
					<l>rothadó testvér-tetem árnyölében</l>
					<l>s bizton épen így menetelnek omló</l>
					<l>fáklya-tüzekkel</l>
				</lg>
				<lg>
					<l>hős fiunk emlékezetére is majd,</l>
					<l>még meg sem fogant kicsi gyermekünkért!</l>
					<l>...Elnémult a trombita... Messze, mintha</l>
					<l>égne a város.</l>
				</lg>
			</div>
		</body>
	</text>
</TEI>