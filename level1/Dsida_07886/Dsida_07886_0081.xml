<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0081" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Tóparti könyörgés</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">348</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Tóparti könyörgés</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Tóparti könyörgés</head>
				<lg>
					<l>Ez pusztulás. Beteg világ.</l>
					<l>Beteg világban béna ember. Zilált ligetek zörrenése.</l>
					<l>Utolsó fény. Sötét november.</l>
				</lg>
				<lg>
					<l>Ó jöjj velem, ne hagyj magamra</l>
					<l>e rémület vigyorba züllött időszakán! Hallom zörögni</l>
					<l>a korhadozó, görbe küllőt,</l>
				</lg>
				<lg>
					<l>mely a futó föld kerekét</l>
					<l>tétován fogta eddig össze s már szétomol, hogy utasát</l>
					<l>árkok szennyében megfürössze.</l>
				</lg>
				<lg>
					<l>Ez nem negédes jajgatás,</l>
					<l>finomkodó poéta-lárma, de fejem fölött penge leng</l>
					<l>s fejem alatt kigyult a párna.</l>
				</lg>
				<lg>
					<l>Kuszált körívet, parabólát</l>
					<l>cirkalmoztam és léniáztam. Nem tudom hol, a számitást</l>
					<l>összezavartam, elhibáztam.</l>
				</lg>
				<lg>
					<l>s most már nincs többé elme, hogy</l>
					<l>a rend bogával összekösse e rámbizott, romolt világot,</l>
					<l>mely belefut az üstökösbe.</l>
				</lg>
				<lg>
					<l>Tört homlokomon távoli</l>
					<l>lángok visszfénye váltakozva lobban s kialszik. Irgalomtelt</l>
					<l>angyalra várok, hátha hozna</l>
				</lg>
				<lg>
					<l>valami enyhe-lanyha mérget,</l>
					<l>amelytől csapzott-fürtü, csúnya fejem elalvó lassusággal</l>
					<l>válladra esne s ott kihúnyna.</l>
				</lg>
				<lg>
					<l>Vagy – fuss velem, hiszen szeretsz.</l>
					<l>Tán gyógyulás ősparkja vár itt: szivedre bízom magamat,</l>
					<l>most légy okos és tégy akármit.</l>
				</lg>
				<lg>
					<l>Nő vagy és voltál kisgyerek</l>
					<l>s felsírtál bizonyára éjjel, melletted látva bábudat</l>
					<l>lyukas, tört porcellán-fejével.</l>
				</lg>
				<lg>
					<l>Mit tettél akkor? Ó, ha most</l>
					<l>eszedbe jut, próbáld meg újra! Mívelj csodát, tíz gyönge ujjad</l>
					<l>legyen gyógyító Isten ujja,</l>
				</lg>
				<lg>
					<l>végy valahol varázsragasztót,</l>
					<l>lássam magamat újra épen, e sok riadt, repedt szilánkot</l>
					<l>egy darabban és emberképpen! –</l>
				</lg>
				<lg>
					<l>Ez itt a park s ez itt a tó.</l>
					<l>Már nem sírok és nem menekszem, történjen bármi mindenekkel,</l>
					<l>fáradt vagyok, a padra fekszem, –</l>
				</lg>
				<lg>
					<l>nézd: a megtestesült betegség,</l>
					<l>gígász beteg a törpe padkán; milliárd ember várja benne,</l>
					<l>hogy könnyes kínja elapad tán!</l>
				</lg>
				<lg>
					<l>S te csak magad vagy, édesem.</l>
					<l>Van-e szerszámod, mely kivágná e duzzadó daganatot?</l>
					<l>Tedd a világot orvossággá</l>
				</lg>
				<lg>
					<l>és add be az emberfiának! –</l>
					<l>meleg felhőkből adj kabátot a széthulló, szegény betegre,</l>
					<l>ki betegen is csak barátod!</l>
				</lg>
				<lg>
					<l>teremts neki tavaszt, ha tudsz,</l>
					<l>ezer vigyázó virágméccsel s készíts teát a parki tóból,</l>
					<l>ha fuldokolva felköhécsel,</l>
				</lg>
				<lg>
					<l>bodzateát a parki tóból,</l>
					<l>csészéje, kristállyá meredve, maga legyen a tó kerek</l>
					<l>kavicsos-öblű, tiszta medre</l>
				</lg>
				<lg>
					<l>és facsarj hűs citromlevet,</l>
					<l>savanyú fényt a sárga napból, mely óriás csészénk fölött</l>
					<l>ring-leng és bágyadtan barangol</l>
				</lg>
				<lg>
					<l>s a mesebeli hószín hattyút,</l>
					<l>mely most suhogva vízbe ugrott, sűlyeszd el benne olvadón,</l>
					<l>mint fehér, édes kockacukrot... – –</l>
				</lg>
			</div>
		</body>
	</text>
</TEI>