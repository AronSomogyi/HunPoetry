<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0177" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Prérívadászok</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">941</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Prérívadászok</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Prérívadászok</head>
				<lg>
					<l>Megint kenyeres pajtások vagyunk,</l>
					<l>de nem vadócok, nem a régi nyersek,</l>
					<l>kurjongatással, poffal felhagyunk.</l>
					<l>Az irkalapra írt szerelmi versek</l>
					<l>is kiderülnek lassankint. Agyunk</l>
					<l>lázas szavaktól zsibbadozva hemzseg</l>
					<l>s megyünk, megyünk. Alig lengedezőn</l>
					<l>kószál a szél a jószagú mezőn.</l>
				</lg>
				<lg>
					<l>Erdők, mezők világa! Enyhe dombok!</l>
					<l>A nagy folyónál zsong, zizeg a nád,</l>
					<l>szunyogzenétől dong a parti zsombok,</l>
					<l>(álmodban mintha most is hallanád)</l>
					<l>a réten százszorszépek, tarka gombok,</l>
					<l>emitt sárgállik egy pimpó-család,</l>
					<l>az a boglárka, ez a hosszú ringó</l>
					<l>az orbáncfű, amott a kék iringó.</l>
				</lg>
				<lg>
					<l>Bámulnak, mint a kedves őzike,</l>
					<l>zöldelnek, illatoznak, növekednek:</l>
					<l>kapotnyak, menta, gyíkfű, tőzike,</l>
					<l>csikorka, porcsin, zsombor, zsálya, lednek! –</l>
					<l>Emlékemet még vajjon őrzik-e,</l>
					<l>vagy rendre-rendre ők is elfelednek,</l>
					<l>amint nem voltam hozzájuk én se hű?...</l>
					<l>Mizsót, kökörcsin, kosbor, fecskefű...</l>
				</lg>
				<lg>
					<l>Három évszak virága mind személyes</l>
					<l>jó ismerősöm volt. Csalit, bozót,</l>
					<l>havas, patakvölgy, lanka, terebélyes</l>
					<l>erdők tisztása nem tiltakozott,</l>
					<l>ha titkukat kutattam szenvedélyes</l>
					<l>örömmel. A növényhatározót</l>
					<l>minden sétán zsebembe szorítottam</l>
					<l>s a tündérkéket néven szólítottam.</l>
				</lg>
				<lg>
					<l>Az illat elszállt, csak a név maradt,</l>
					<l>a lényeg eltűnt, itt maradt a lárva.</l>
					<l>Mégis – idézvén most e szép nyarat</l>
					<l>négy füstös, fojtó fal közé bezárva,</l>
					<l>úgy rémlik, füttyöt hallok s madarat,</l>
					<l>patak csörög, lomb zúg. – Repülj csak, árva</l>
					<l>robotos lelkem, merre vonz ama</l>
					<l>néhány virágnév tündérbalzsama.</l>
				</lg>
				<lg>
					<l>(Hát amikor hó púposul a fákon</l>
					<l>s az ember vígan felköti a sít</l>
					<l>s porzik alá a vad hepehupákon</l>
					<l>s a szél fütyülve karmol és hasít!</l>
					<l>Farkas-szabadság volt az én világom,</l>
					<l>mely szívet edz és orcát hamvasít!)</l>
					<l>Kötelesség! Csak ez a szó ne rágná</l>
					<l>fülemet, rögvest indulnék világgá!</l>
				</lg>
				<lg>
					<l>Mennék, mennék, mint akkor délután,</l>
					<l>mely szép volt, Isten a megmondhatója.</l>
					<l>Elől a kislány, én a lány után...</l>
					<l>...Ilonka ujjong: – Nézd csak, gólya, gólya! –</l>
					<l>– Hol van? – s az égre sanditok bután.</l>
					<l>– Ni, ott sétál a békák pusztítója! –</l>
					<l>– Ahá! – s kacagva firtatjuk, miért</l>
					<l>oly méltóságos, peckes és kimért.</l>
				</lg>
				<lg>
					<l>Lesből figyeljük, mint prérívadászok.</l>
					<l>(Ez ismét olyan indián dolog.)</l>
					<l>Súgom: – maradj, én csendben odamászok. –</l>
					<l>– Hogy is ne! – súgja vissza és dohog.</l>
					<l>Egyszerre szánkra fagynak a vidám szók,</l>
					<l>lopódzunk négykézláb, szívünk dobog,</l>
					<l>a nagy madár meg, mint a gólya-illem</l>
					<l>kívánja, hetykén féllábára billen.</l>
				</lg>
				<lg>
					<l>Elvétve mozdul, lassan lépeget,</l>
					<l>a röghöz kattan hosszú dárda-csőre</l>
					<l>és hozzá olyan súnyi képeket</l>
					<l>vág, mintha látná a lomb közt előre</l>
					<l>kúszó-mászó rézbőrű kémeket.</l>
					<l>Amint kilépünk a szabad mezőre,</l>
					<l>rettenve rebben s rémülten, vakon</l>
					<l>elnyargal nyurga gólyalábakon.</l>
				</lg>
				<lg>
					<l>Mi persze rögtön üldözőbe vesszük.</l>
					<l>– Te arra fuss és vágj elé, ha tudsz! –</l>
					<l>– Törött a szárnya! – Nehogy eleresszük! –</l>
					<l>– Vigyázz te, ott egy szántóföldre jutsz! –</l>
					<l>Mikor szorító gyűrünk már egész szűk,</l>
					<l>erőt kettőzve száguld, mint a strucc,</l>
					<l>majd hirtelen felborzolódva, zordul</l>
					<l>megáll és elszánt dühhel szembefordul.</l>
				</lg>
				<lg>
					<l>Tudom, hogy elborzaszt a borzalom,</l>
					<l>– ahh, olvasóm! – melyet a harci tények</l>
					<l>felsorolásával okoz dalom,</l>
					<l>de hidd el, minden megfelel a ténynek,</l>
					<l>amivel itt ideged borzolom.</l>
					<l>A vers az époszok s lovagregények</l>
					<l>fenséges dübörgésébe csap át,</l>
					<l>zúgván az ádáz, öklelő csatát.</l>
				</lg>
				<lg>
					<l>A grifmadár, mint megveszett boszorkány,</l>
					<l>bősz, csattogó csőrrel nekünk esett,</l>
					<l>süvítve forgott, őrvénylett az orkán,</l>
					<l>mit szárnyával szemünkbe verdesett.</l>
					<l>Ilonka rítt, ahogy kifért a torkán</l>
					<l>s bevallhatom, a hökkentő eset</l>
					<l>bennem se keltett nagy derűt. (Ne tessék</l>
					<l>azt hinni, hogy könnyű a hősiesség!)</l>
				</lg>
				<lg>
					<l>No, rajtad múlik, fiatal vadász,</l>
					<l>hogy Old Shatterhand és a többi hősök</l>
					<l>méltó utóda légy s amerre jársz,</l>
					<l>tábortüzeknél indián regősök</l>
					<l>zengjék a híred!... Majd kitört a frász,</l>
					<l>hogy elgáncsolt egy korhadó fatörzsök</l>
					<l>s látszat-vitézül én korántse rest</l>
					<l>ellenfelemre buktam egyenest.</l>
				</lg>
				<lg>
					<l>De mindegy! Most már nem megyek le róla!</l>
					<l>Vágások érnek, égetők, marók...</l>
					<l>Belécibálok... szétrepül a tolla...</l>
					<l>köpök... zihálok... győzni akarok.</l>
					<l>– ...Már karjaim közt vergődik bomolva,</l>
					<l>csőrét szorítja reszkető marok:</l>
					<l>a lángokádó, gyilkos grifkakasból</l>
					<l>megtört fogoly lett és – Ilonka tapsol.</l>
				</lg>
				<lg>
					<l>Tapsol s a hangja mámorral tele:</l>
					<l>– Vigyük haza! Enyém a harci zsákmány</l>
					<l>s úgy-e, enyém a dicsőség fele?! –</l>
					<l>Tombolva táncol, mint egy vad kozáklány,</l>
					<l>még a füle is megpirul bele.</l>
					<l>...A balhüvelykemből meg, mintha csákány</l>
					<l>csapása zúzta volna szét, kövér</l>
					<l>patakocskákban csurdogál a vér.</l>
				</lg>
				<lg>
					<l>Elrejtem, hogy a kislány meg ne lássa</l>
					<l>és titkolom, hogy ég, sajog a seb.</l>
					<l>(Ma is látszik még keskeny forradása,</l>
					<l>mint fordított ruhán a régi zseb, –</l>
					<l>de jaj, hány sebnek nincsen gyógyulása,</l>
					<l>sőt napról-napra kínzóbb, mérgesebb,</l>
					<l>belül rejtőzik, izzó szénre válik</l>
					<l>és vérzik, vérzik, vérzik mindhalálig.)</l>
				</lg>
				<lg>
					<l>Mucius Scaevola példát mutat:</l>
					<l>mi, férfinépség, ne sokat nyafogjunk! –</l>
					<l>Ilonka, mint egy furcsa, nagy ludat,</l>
					<l>cipeli gornyadt egyiptomi foglyunk</l>
					<l>s míg vérem jelzi hosszan az utat,</l>
					<l>arról cseveg, hogy “békát kéne fogjunk”.</l>
					<l>Végre elérjük tágas kertjüket</l>
					<l>s a gólya ismét szabadon üget.</l>
				</lg>
				<lg>
					<l>Lucskos sebem mind lüktetőbbre fájul</l>
					<l>s egész valómban szenvedem a kínt.</l>
					<l>– Kötözd be! – mondom. Ő kezem után nyúl,</l>
					<l>halálfehérre váltan rátekint,</l>
					<l>majd meginog s a puha gyepre ájul.</l>
					<l>Ébresztgetem, becézem, míg megint</l>
					<l>a régi nem lesz arca pírja-hamva,</l>
					<l>aztán apámhoz indulok rohanva.</l>
				</lg>
				<lg>
					<l>Nem tudtam akkor s nem tudtad te sem,</l>
					<l>kis pajtásom, hogy pár év mulva formás</l>
					<l>ajkad közül szivárog csöndesen</l>
					<l>a vér, e mélyről buggyant, forró forrás</l>
					<l>álladra csurran, majd tűzveresen</l>
					<l>párnádra foly, mint kézimunka-varrás</l>
					<l>rőt csíkjai, bíbor hímzései</l>
					<l>s az orvos jötte immár kései.</l>
				</lg>
				<lg>
					<l>Azóta lelked, e nyájas kisértet</l>
					<l>és cérnavékony, kissé vontatott</l>
					<l>hangocskád oly kitartóan kisérget,</l>
					<l>mint néma pusztán hold a vonatot.</l>
					<l>És néha gyorsan hátranézek, érted</l>
					<l>kutatva, mert érzem: két meghatott,</l>
					<l>nagy, csillogó, örökké gyermeteg szem</l>
					<l>figyel, amerre élek és öregszem.</l>
				</lg>
				<lg>
					<l>Most is itt állsz, kis indián ara,</l>
					<l>és hűs lehelleted hajamba borzol,</l>
					<l>halkan dudol az angyalok kara,</l>
					<l>szólnak csengők, ezüstből, tiszta bronzból</l>
					<l>s két kis copfodról csillag-zuzmara</l>
					<l>hull írásomra, amint hallgatózol</l>
					<l>szívemen, mely most rímmel játszogat</l>
					<l>s nézed rajtam az ifjú ráncokat...</l>
				</lg>
				<lg>
					<l>Jaj, holtaink, az élet fut merészül,</l>
					<l>nem torpanhat meg nálatok, ki él.</l>
					<l>Jó, kedves arcotok porrá enyészül</l>
					<l>s a gyászoló, ha sürgeti a dél,</l>
					<l>búcsut vesz hantotoktól s – enni készül...</l>
					<l>Szűzi neved szép emlékeinél</l>
					<l>e dal sem állhat félbeszegve, csonka</l>
					<l>oszlop gyanánt. – Nos, ég veled, Ilonka!</l>
				</lg>
			</div>
		</body>
	</text>
</TEI>