<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0648" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[Vidáman folynak napjaim...]</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">421</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[Vidáman folynak napjaim...]</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>[Vidáman folynak napjaim...]</head>
				<lg>
					<l>Vidáman folynak napjaim és nem panaszkodom.</l>
					<l>Szép földön járok s fölfelé már nem kapaszkodom.</l>
					<l>Szeretek élni, kábít e színes, zenés bolond</l>
					<l>világ, mely oly sokat beszél, holott semmit se mond.</l>
				</lg>
				<lg>
					<l>Már csak te izgatsz, mélabú, ki úgy csöppensz bele</l>
					<l>sugárzó napjaimba, mint tiszta vizzel tele</l>
					<l>pohárba tuscsepp, eresen, lassan szívódva szét,</l>
					<l>míg szürke szállal szövi át a víz ezüst szinét.</l>
				</lg>
				<lg>
					<l>S nem tudni azt előre, hogy mikor csöppen a tus,</l>
					<l>a rezgő víz, a tiszta part mikor lesz mélabús,</l>
					<l>mikor úszkál a hirtelen elpárolgott derű</l>
					<l>helyén a gyászos nedv, mitől az ital keserű.</l>
				</lg>
				<lg>
					<l>Csak jössz, szembejössz, mélabú, mint kedves, halovány,</l>
					<l>iskola felé siető könyvtáskás kisleány,</l>
					<l>ki úgy megy kissé vacogón, mint harcba megy a hős,</l>
					<l>mert nem készült, felelni fél és érzi, felelős –</l>
				</lg>
				<lg>
					<l>vagy hazafelé ballagó bús munkanélküli,</l>
					<l>ki a bor felszabadító, jó ünnepét üli,</l>
					<l>halkan dúdol, míg karja tág körökben szétivel</l>
					<l>és mosolyog és könnyezik s nem számol semmivel.</l>
				</lg>
				<lg>
					<l>Vagy hajlongó kucséber, ősz bajszára mord ború</l>
					<l>kenődött sárgán, őmaga sovány és félkarú,</l>
					<l>s megáll, mindennap ugyanúgy, bús, elszánt és konok</l>
					<l>alázattal és szavai, mint férges bonbonok.</l>
				</lg>
				<lg>
					<l>Ím, úgy jössz hozzám, mélabú, mint e sok névtelen</l>
					<l>rossz ismeretlen ismerős, ki jön, jön végtelen</l>
					<l>fájdalmas sorban, eltűnik s felbukkan itt vagy ott</l>
					<l>s minden emléket újra kelt, amit tegnap hagyott.</l>
				</lg>
				<lg>
					<l>Nem veszlek észre s mindenütt, mindig nyomomba jársz,</l>
					<l>nem számítok rád sohasem és mindig rámtalálsz.</l>
					<l>Ó, mindig meglepsz, amikor fékeveszett, hiú</l>
					<l>jókedvben önmagam vagyok, víg csintalan fiú,</l>
				</lg>
				<lg>
					<l>néha legyecske képiben, ki zümmög szomorún,</l>
					<l>majd selyem szalag képiben, ki hervadt koszorún</l>
					<l>csüng-leng a szélben, máskor egy finom elhullatott</l>
					<l>hajszál alakjában, avagy tán nincs is alakod,</l>
				</lg>
				<lg>
					<l>csak megszállsz rezgő, testtelen mélyből szürönközött</l>
					<l>kísértetként, mikor ülök a cimborák között</l>
					<l>fehér asztalnál, ahová kacér szeszély sodort,</l>
					<l>megszállsz épp akkor, amikor fölemelem a bort,</l>
				</lg>
				<lg>
					<l>s a világító, sárarany pohár csak fennakad</l>
					<l>kezemmel együtt, magasan és minden megszakad,</l>
					<l>összedől, mint torony, amely vad földlökést kapott:</l>
					<l>megállítod, mint Józsua, az íjas, a napot.</l>
				</lg>
				<lg>
					<l>És síri csönd lesz mindenütt, elhallgat a zene,</l>
					<l>mintha örök, tusfekete sötétség kezdene</l>
					<l>terjedni lassan, valami emésztő, végtelen</l>
					<l>szomorúság, még kék az ég, de kékje éktelen,</l>
				</lg>
				<lg>
					<l>még ver a szív, de már kihagy és megpihenni kész,</l>
					<l>még van a föld, de füstbe fúl és oszlik az egész,</l>
					<l>a fej előre billen és rokkanva hull a váll,</l>
					<l>a levegőben a meleg téboly sejtelme száll</l>
				</lg>
				<lg>
					<l>és nagy a csend és mély a csend, hogy már rettenetes,</l>
					<l>nyugodtan néz, mered a szem, de semmit sem keres,</l>
					<l>csak tágultan pihen, ahogy a vak szem révedez,</l>
					<l>mely mit se néz és mit se lát, de mindent észrevesz.</l>
				</lg>
			</div>
		</body>
	</text>
</TEI>