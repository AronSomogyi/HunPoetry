<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0161" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Csokonai sírjánál</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">488</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Csokonai sírjánál</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Csokonai sírjánál</head>
				<p>“A Reményhez” című Csokonai-vers</p>
				<p>dallamára énekli másfélmillió zarándok.</p>
				<lg>
					<l>Hol bolyong a lelked,</l>
					<l>szólj, Csokonai!</l>
					<l>Szólítnak a lelked</l>
					<l>bús rokonai,</l>
					<l>szólítnak, keresnek,</l>
					<l>hívnak epedőn,</l>
					<l>ődöngvén a keshedt</l>
					<l>ódon temetőn.</l>
					<l>Vén fejfák közt vánszorogva,</l>
					<l>Erdélyből jövén,</l>
					<l>vágyunk állni szívszorongva</l>
					<l>sírhalmod tövén,</l>
					<l>állni hajtott fővel</l>
					<l>mozdulatlanul,</l>
					<l>írott néma kővel</l>
					<l>szólni szótlanul.</l>
				</lg>
				<lg>
					<l>Megmozdul a szellő,</l>
					<l>porladt rokonok</l>
					<l>melléből lehellő, –</l>
					<l>zizeg a homok,</l>
					<l>zizegnek a lombok</l>
					<l>és amerre látsz,</l>
					<l>hajladozva bólog,</l>
					<l>reszket az akác.</l>
					<l>Bú a szívben, könny a szemben.</l>
					<l>Hirdeti a kő:</l>
					<l>Itt született Debrecenben</l>
					<l>s itt pihent meg ő,</l>
					<l>Hatvan utca-végen</l>
					<l>fekhelye vagyon,</l>
					<l>teste régesrégen</l>
					<l>homok, dudva, gyom.</l>
				</lg>
				<lg>
					<l>Minden ismerősid</l>
					<l>rád támadtanak,</l>
					<l>rád dőltek az ősi</l>
					<l>kollégyom-falak,</l>
					<l>zargatták a költőt</l>
					<l>morc professzorok,</l>
					<l>átkokat üvöltött</l>
					<l>mindenegy torok.</l>
					<l>Te meg mentél, vándoroltál,</l>
					<l>száműzött szegény</l>
					<l>s veled ment az ősi oltár</l>
					<l>veled ment a fény.</l>
					<l>Bakony-erdőn ágyat</l>
					<l>múzsakéz vetett</l>
					<l>s békötözte lágyan</l>
					<l>sebhedt szívedet.</l>
				</lg>
				<lg>
					<l>Ám a tiszta hűség</l>
					<l>tovább megmarad,</l>
					<l>mint a keserűség</l>
					<l>s a kemény harag. –</l>
					<l>Mint eb, kit a gyatra</l>
					<l>gazda elzavart,</l>
					<l>fordul alkonyatra,</l>
					<l>megtér, hazatart,</l>
					<l>Te is mentél széllel szembe,</l>
					<l>árnyad egyre nőtt,</l>
					<l>visszatértél Debrecenbe</l>
					<l>a halál előtt,</l>
					<l>itt hulltál romokba,</l>
					<l>mikor este lett</l>
					<l>s rejtéd hűs homokba</l>
					<l>lázas testedet.</l>
				</lg>
				<lg>
					<l>Merre leng a lelked?</l>
					<l>– szólj, Csokonai!</l>
					<l>Szólítnak a lelked</l>
					<l>dúlt rokonai,</l>
					<l>űzöttek, bolyongók,</l>
					<l>megvert magyarok,</l>
					<l>kikre ordas gondok</l>
					<l>szája agyarog,</l>
					<l>sírodat, mint dús, nagy asztalt,</l>
					<l>ülik körbe, lásd:</l>
					<l>akit senki sem vígasztalt,</l>
					<l>adj vígasztalást!</l>
					<l>Etess meg ebéddel,</l>
					<l>adj hit-falatot,</l>
					<l>itass meg igéddel,</l>
					<l>bölcs magyar halott!</l>
				</lg>
				<lg>
					<l>Meglendül a szellő,</l>
					<l>szólva száll a szél,</l>
					<l>sírokból lehellő</l>
					<l>légáram beszél,</l>
					<l>leng, suhogva hajlik,</l>
					<l>borzong, merre látsz,</l>
					<l>tengerként morajlik,</l>
					<l>zsong ezer akác.</l>
					<l>Halk sírással felidézett</l>
					<l>hangok zengenek.</l>
					<l>Mily káprázat! Mily igézet!</l>
					<l>Végigrengenek</l>
					<l>a sírok idővert</l>
					<l>korhadt csonkjai,</l>
					<l>zúg a temetőkert,</l>
					<l>szól Csokonai:</l>
				</lg>
				<lg>
					<l>“Halld beszédem imhol.</l>
					<l>Hazád az a föld</l>
					<l>akkor is, ha gyilkol</l>
					<l>és ha már megölt</l>
					<l>és ha házad, ólad</l>
					<l>füstölgő romok</l>
					<l>s fut a föld alólad,</l>
					<l>mint a futóhomok.</l>
					<l>Nézd, Debrecen porhomokja</l>
					<l>futna szerteszét,</l>
					<l>de akácok marka fogja,</l>
					<l>tartja a kezét,</l>
					<l>ölelik, csittitják</l>
					<l>izmos és kerek</l>
					<l>karjukkal, szorítják</l>
					<l>szívós gyökerek.</l>
				</lg>
				<lg>
					<l>Halld: a tiszta hűség</l>
					<l>tovább megmarad,</l>
					<l>mint a keserűség</l>
					<l>s a kemény harag.</l>
					<l>Míg a földön csúszol</l>
					<l>s napnyugtáig érsz,</l>
					<l>százszor elbucsúzol,</l>
					<l>százszor visszatérsz.</l>
					<l>Lehet, földed úgy ereszt el,</l>
					<l>mint gaz mostoha,</l>
					<l>de ha egyszer belefekszel,</l>
					<l>nem dob ki soha,</l>
					<l>mikor ágyat vet majd</l>
					<l>s végkép befogad,</l>
					<l>szíjas gyökeret hajt</l>
					<l>csontod és fogad.</l>
				</lg>
				<lg>
					<l>Menj haza akácul</l>
					<l>s ha nyugonni tér</l>
					<l>tested és aláhull,</l>
					<l>légy te a gyökér,</l>
					<l>holtak itt is, ott is,</l>
					<l>több már el se fér,</l>
					<l>millió halott és</l>
					<l>milliárd gyökér.</l>
					<l>Vezekel az ősi vétek</l>
					<l>ősi föld alatt.</l>
					<l>Holt karokkal öleljétek,</l>
					<l>míg el nem szalad,</l>
					<l>szőjétek keményen</l>
					<l>ujra át meg át</l>
					<l>s megkötött fövényen</l>
					<l>játszik unokád.”</l>
				</lg>
				<lg>
					<l>Elhallgat a szózat.</l>
					<l>Egy bozontos ág,</l>
					<l>egy fűszál se borzad.</l>
					<l>Méla némaság.</l>
					<l>Csak bent zsong a zsoltár:</l>
					<l>Hálánk csókjai</l>
					<l>illetnek, hogy szóltál,</l>
					<l>jó Csokonai!</l>
					<l>Vándorbotunk, régi jussunk,</l>
					<l>vígy a homokon!</l>
					<l>Induljunk, hogy hazajussunk!</l>
					<l>Ég veled, rokon!</l>
					<l>Béborult a hűs ég,</l>
					<l>hűs esője sír.</l>
					<l>Hazahív a hűség</l>
					<l>s otthonunk a sír.</l>
				</lg>
			</div>
		</body>
	</text>
</TEI>