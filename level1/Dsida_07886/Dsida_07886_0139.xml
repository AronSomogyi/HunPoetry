<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0139" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Hulló hajszálak elégiája</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">483</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Hulló hajszálak elégiája</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Hulló hajszálak elégiája</head>
				<lg>
					<l>Tavaly delejes, dúsnövésű</l>
					<l>hajamban sercegett a fésű...</l>
					<l>Én nem tudom, hogy mi a titka</l>
					<l>hajam ma gyöngeszálú, ritka,</l>
					<l>megtört, puha, mint ócska kelme</l>
					<l>szálakra szétnyűtt, satnya selyme</l>
					<l>s oly könnyen enged, símul, hajlik,</l>
					<l>oly szépen helyére hanyatlik,</l>
					<l>mint enyhe elmúlásra várván</l>
					<l>erőtlen nagybeteg a párnán.</l>
				</lg>
				<lg>
					<l>S jaj, veszteség, mi meg nem térül!</l>
					<l>e gyatra fürt is egyre gyérül,</l>
					<l>olykor szálanként, majd sereggel</l>
					<l>tépi a fésű foga reggel.</l>
					<l>S mikép hegyen, hol sok vihar volt,</l>
					<l>sápadtan ütközik a tar folt</l>
					<l>s orkán-seperte szikla-ormán</l>
					<l>nem sarjad új fa: ilyenformán</l>
					<l>terjed a tisztás köre szépen</l>
					<l>koponyám tarlott tetejében.</l>
				</lg>
				<lg>
					<l>Ami azelőtt lomb lehulltán</l>
					<l>fogott el, az ma idők multán</l>
					<l>egy-egy hajszál hulltára támad:</l>
					<l>bizsergő, halk nyárvégi bánat –</l>
					<l>és lelkemet lankadtra fújja</l>
					<l>október lengő mélabúja.</l>
					<l>A tavaszvágy, mi régi költőt</l>
					<l>annyi epedő dallal töltött,</l>
					<l>hirdetvén, új rügy, új kacaj lesz:</l>
					<l>nekem valami égi hajszesz.</l>
				</lg>
				<lg>
					<l>Nem is kutatom már, mi tette,</l>
					<l>hogy hajzatom ily gyér felette:</l>
					<l>talán a csókok lassú mérge?</l>
					<l>talán a gondok sunyi férge?</l>
					<l>Hiszen mindenki szíve voltam.</l>
					<l>Minden sírhantra én hajoltam,</l>
					<l>minden bölcsőnél ottan álltam,</l>
					<l>minden porontyot én dajkáltam,</l>
					<l>én tanítottam, én neveltem,</l>
					<l>minden kunyhóban én teleltem.</l>
				</lg>
				<lg>
					<l>Míg mély alvókkal megrakottan</l>
					<l>ment a hajó, én virrasztottam,</l>
					<l>úgy dohogott, suhant előre,</l>
					<l>hogy egymagamban voltam őre:</l>
					<l>az utasoknak mindahánya</l>
					<l>helyett aggódó kapitánya.</l>
					<l>Én jártam mindig minden útban,</l>
					<l>én szerettem és haragudtam,</l>
					<l>én éltem, sírtam, én daloltam</l>
					<l>mindenki helyett. Költő voltam.</l>
				</lg>
				<lg>
					<l>...Most is, amíg e verset írom,</l>
					<l>egy hajszál pihen a papíron,</l>
					<l>minden kecses, japáni rajznál</l>
					<l>finomabb rajzú, vékony hajszál.</l>
					<l>Hever halottként odalent és</l>
					<l>bennem készül a gyászjelentés:</l>
					<l>Félévet élt. A színe barna.</l>
					<l>Kitépte gyilkos végzet karma,</l>
					<l>nem használt kenőcs, villany, éther...</l>
					<l>Szegény, alig öt centiméter.</l>
				</lg>
				<lg>
					<l>Görbült ágacska. Lágyan ível</l>
					<l>finom hajlással, bájos ívvel,</l>
					<l>akár eső után a márvány-</l>
					<l>eres felhőkön a szivárvány.</l>
					<l>Azt is hihetnéd, kicsi híjja,</l>
					<l>hogy kis koboldok könnyed íjja,</l>
					<l>amelynek húrja-közepéről,</l>
					<l>sóhajból sodrott idegéről</l>
					<l>fürge pillanat-nyilvesszőkben</l>
					<l>az ifjúság, mi tovaszökken.</l>
				</lg>
				<lg>
					<l>Nekem e hajszál most az újság,</l>
					<l>sűrített, mély élet-tanulság,</l>
					<l>egyetlen kérdés, nagy dilemma,</l>
					<l>nekem ez a történelem ma:</l>
					<l>Ifjak vagyunk, élünk, verekszünk</l>
					<l>s – nem segít orvos – megöregszünk.</l>
					<l>Ó be szomorú, jaj be félek!</l>
					<l>Vigasztalj verssel, örök lélek,</l>
					<l>életen túlnéző mesékkel,</l>
					<l>bizarr, bolondos bölcseséggel.</l>
				</lg>
				<lg>
					<l>Higyjem, tündérek hada száll át,</l>
					<l>amerre jártam s hullott szálát</l>
					<l>hajamnak sorra felkutatják,</l>
					<l>síma fürtökbe símogatják,</l>
					<l>gömbölyű arccal, fitos orral</l>
					<l>fujják be fénylő gyémántporral,</l>
					<l>egy gyökerét is el nem vesztik,</l>
					<l>ápolgatják és megnövesztik,</l>
					<l>egyenként gyűjtik s összeadják</l>
					<l>s mikor meghalok, visszaadják.</l>
				</lg>
				<lg>
					<l>Fürtjei a Sámson-erőnek</l>
					<l>fejemre szépen visszanőnek</l>
					<l>s mint vágtató musztáng sörénye</l>
					<l>vagy üstökös lángcsóva-fénye</l>
					<l>lobog utánam majd az égen,</l>
					<l>a messzeségen, mindenségen,</l>
					<l>amerre végtelenbe tágult</l>
					<l>szellemem zúgva végigszáguld</l>
					<l>és seprő hajam sűrű hossza,</l>
					<l>a csillagokat csiklandozza.</l>
				</lg>
				<lg>
					<l>S mikor az iramlást megúnván,</l>
					<l>szendergek habos fellegdunnán,</l>
					<l>érzem, hogy egy kéz öt kis ujja</l>
					<l>körmét erős hajamba túrja,</l>
					<l>úgy elvész benne, meg se látszik,</l>
					<l>borzolgat, babrálgatva játszik,</l>
					<l>kemény bozontját szétzilálja,</l>
					<l>belemarkol és megcibálja,</l>
					<l>mint régen, régen. S én a boldog</l>
					<l>jó fájdalomtól felsikoltok.</l>
				</lg>
			</div>
		</body>
	</text>
</TEI>