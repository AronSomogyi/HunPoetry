<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0175" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A pántos kapukon túl</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">814</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A pántos kapukon túl</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A pántos kapukon túl</head>
				<lg>
					<l>Ne zengj hát, vers, csak gyöngyöző beszéddel</l>
					<l>csobogj, mint árnyas, tisztavízü kút.</l>
					<l>Mint aki meghitt asztalnál ebédel</l>
					<l>és közben elcseveg derűt-borút</l>
					<l>nyájas családdal, hűséges cseléddel,</l>
					<l>úgy mondd te is, ami eszedbe jut</l>
					<l>a tájról, merre emléked barangol</l>
					<l>s az érthetetlen, izgató kalandról.</l>
				</lg>
				<lg>
					<l>Ó, mert kaland, ugyan mi volna más</l>
					<l>mindaz, mi vélünk itt azóta történt,</l>
					<l>hogy élni hítta valami varázs</l>
					<l>a semmit és mi forgó zsebtükörként</l>
					<l>vigyázzuk, merről jő a villanás</l>
					<l>s egymásra tükrözgetjük az örök fényt.</l>
					<l>Mi lesz, ha tükröd, mely fényért eped,</l>
					<l>holnapra megvakul és elreped?</l>
				</lg>
				<lg>
					<l>Én láttam egyszer megrepedni tükröt</l>
					<l>s fénylő szemet, amint vakká meredt.</l>
					<l>A mennyezetről zöld ámpolna függött</l>
					<l>s a függönyökre vont ablakkeret</l>
					<l>résén savószín szürkület szürődött.</l>
					<l>Irtóztatóvá nőtt a kerevet</l>
					<l>és agyvelőmet rázta meg a drága</l>
					<l>baráti lény üvöltő némasága.</l>
				</lg>
				<lg>
					<l>Valaki sebten orvosért izent:</l>
					<l>a hallgatódzó, fekete sztetoszkop</l>
					<l>a süppedt, bordás mellen úgy pihent,</l>
					<l>mint vén sírdombon megdőlt fejfaoszlop.</l>
					<l>Az orvos furcsán biccentett s kiment,</l>
					<l>állt az idő és egyikünk se mozgott,</l>
					<l>csak néztük, milyen sárgán villog a</l>
					<l>görbén csukott száj egyik szemfoga.</l>
				</lg>
				<lg>
					<l>Emlékszem: Mint ha tört üveg csörömpöl,</l>
					<l>a márványasztalról, az ágy megett,</l>
					<l>az óceán alatti, sűrü csöndből</l>
					<l>egy óra sírt fel s hosszan cserregett.</l>
					<l>Bensőnk rémült, marcangoló örömtől</l>
					<l>és csukló iszonyattól remegett</l>
					<l>és vártuk, vártuk a tébolyodásig:</l>
					<l>hátha mozdul és nyújtózkodva ásít.</l>
				</lg>
				<lg>
					<l>De nem mozdult. Lyukas üvegszeme</l>
					<l>tintában ázott s látni megelégelt,</l>
					<l>orrán át elcsurgott a szelleme,</l>
					<l>mint híg kenőcs, ha eltörik a tégelyt,</l>
					<l>repedt füléből kifolyt a zene.</l>
					<l>Hiába zörgött, hörgött, jajveszékelt</l>
					<l>az óra, mit félhétre őmaga</l>
					<l>igazított be még az éjszaka.</l>
				</lg>
				<lg>
					<l>Takard be azt az arcot, puha kendő,</l>
					<l>takard be már, irgalmas feledés.</l>
					<l>Ó, tudtam én, hogy életünk esendő,</l>
					<l>de akkor láttam, tudni mily kevés:</l>
					<l>csak a kegyetlen élmény elegendő,</l>
					<l>mely ösztönünk fájó mélyébe vés,</l>
					<l>hogy valónkat a megismerés láza</l>
					<l>szentté hevítse s emberré alázza.</l>
				</lg>
				<lg>
					<l>Hajdanta nem volt több nekem a vég</l>
					<l>könnyekben ázó gyászromantikánál.</l>
					<l>Búcsulevélke: “Fogsz te sírni még,</l>
					<l>tudom, hogy visszahívnál és kivánnál,</l>
					<l>mikor fejemnél két szál gyertya ég.”</l>
					<l>Romeo s Júlia ravatalánál</l>
					<l>két agg siratja lányát és fiát, –</l>
					<l>fáklyák között viszik Opheliát.</l>
				</lg>
				<lg>
					<l>Később az elmúlás gondolatára</l>
					<l>bőrömön pörsent ki a borzadály</l>
					<l>s az undorító temetőbogárra</l>
					<l>gondoltam, mely poshadt húsomba váj</l>
					<l>s belétojja petéit nemsokára.</l>
					<l>Ha nőre néztem, rémített a báj,</l>
					<l>mert elképzeltem fölpuffadva, holtan</l>
					<l>s a hullabűzt szédülve szimatoltam.</l>
				</lg>
				<lg>
					<l>Már ez is elmult. Otthonos derű</l>
					<l>pattintja föl a szememet naponta</l>
					<l>s a megadás ezüst, dicsfényszerű</l>
					<l>koszorúját hűvös szívemre fonta.</l>
					<l>Nem rettenek meg, bár a keserű</l>
					<l>vándor kilincsemet halkan lenyomta</l>
					<l>s már asztalomra ferdül fekete</l>
					<l>árnya s fülemhez ér lehelete.</l>
				</lg>
				<lg>
					<l>Zarándok lettem és hívő keresztény.</l>
					<l>Kedves virágom: zsenge barkaág.</l>
					<l>Hiszem, hogy Krisztus és a szent kereszt tény</l>
					<l>és rajta kívül minden hiuság.</l>
					<l>Az egykoron izzógyötrelmű rejtvény</l>
					<l>ma csiklandó, meleg kiváncsiság:</l>
					<l>mi vár az élet pántos kapuin túl,</l>
					<l>mikor a lélek lendül és elindul?</l>
				</lg>
				<lg>
					<l>Igen, tudom, hogy szétesik az agy,</l>
					<l>az én velőm, hol annyi sok gonosz forr,</l>
					<l>kifut az én szemem, nyomot se hagy,</l>
					<l>csontom csak enyv és mész és némi foszfor,</l>
					<l>húsom foszlik, vérem csomóba fagy,</l>
					<l>nyálam ecetté romlik, mint a rossz bor,</l>
					<l>ismét elemmé züllik az elem,</l>
					<l>mi csak enyém volt, – ám mi lesz velem?</l>
				</lg>
				<lg>
					<l>Alvó leszek tán, kinek nincsen álma,</l>
					<l>(ez pompás volna, mondta Szokratesz)</l>
					<l>vagy élőlény olyant ki sem találna,</l>
					<l>amilyen újtörvényű sorsa lesz?</l>
					<l>Szűz angyalillatot legyez a pálma</l>
					<l>s míg a szökőkút csengve csörgedez,</l>
					<l>rejtelmesen dudolgatnak a szentek:</l>
					<l>szeretteink, akik előre mentek?</l>
				</lg>
				<lg>
					<l>Talán falu lesz, holtak faluja?</l>
					<l>Ó, már belőlük hány falura telne,</l>
					<l>kiket szerettünk s akiket buja</l>
					<l>zölddel borít az anyaföld szerelme!</l>
					<l>Kék házikók, a kertekben thuja,</l>
					<l>a lámpákból Isten szelíd kegyelme</l>
					<l>sugároz és a tűzhely szapora</l>
					<l>lángján serceg a csillag-vacsora.</l>
				</lg>
				<lg>
					<l>Mit szellemem elálmélkodva most lát</l>
					<l>oly szép, hogy összekulcsolom kezem.</l>
					<l>Nagy üstökös-galamb viszi a postát</l>
					<l>a kis faluba: “Este érkezem”.</l>
					<l>A Cassiopeián robog a gyors át</l>
					<l>s úgy ott vagyok, hogy észre sem veszem.</l>
					<l>Az állomáson, mely meszelt, parányi,</l>
					<l>Kuncz Aladár fogad és Kosztolányi.</l>
				</lg>
				<lg>
					<l>Pilláim könnyű könnytől nedvesek</l>
					<l>s míg ballagunk a néma faluszélig,</l>
					<l>szellemszavukra éhesen lesek:</l>
					<l>mély zöngő hangon hosszasan mesélik,</l>
					<l>hogy holtaink, az eltűnt kedvesek</l>
					<l>lélekvilágukat mimódon élik.</l>
					<l>Kiváncsi kérdés száz meg száz akad</l>
					<l>s megbámulom a pöttöm házakat.</l>
				</lg>
				<lg>
					<l>Ez itt a költők esti promenádja,</l>
					<l>amott, hol az Uránus lángja gyúl,</l>
					<l>Arany János lakik s népes családja:</l>
					<l>az öreg itt is verseket gyalul,</l>
					<l>vagy ha Shakespeare, a leghívebb barátja</l>
					<l>toppan be hozzá este szótlanul,</l>
					<l>borozgatnak s a borzasbajszú szittya</l>
					<l>a morcos ánglust magyarul tanítja.</l>
				</lg>
				<lg>
					<l>A tárt kapukhoz fényösvény viszen,</l>
					<l>a végtelennek nincsen messzesége.</l>
					<l>S lágyan lebeg az üdvözült vizen</l>
					<l>a kék sziget, a némaság vidéke.</l>
					<l>Ó, balga mind, ki halni fél, hiszen</l>
					<l>az anyatejnél édesebb e béke</l>
					<l>s ha jó lakásunk volt a földgolyó,</l>
					<l>a holtak falva jobb, mint ami jó.</l>
				</lg>
				<lg>
					<l>– Élet, halál, most látod, egy a kettő! –</l>
					<l>mondja oktatva két jó mesterem.</l>
					<l>– Ugyanazon mag sarjasztotta egy tő,</l>
					<l>melyen a reggel és az est terem</l>
					<l>s ha mit a balkezével visszavett Ő,</l>
					<l>a jobbkezéből ismét elnyerem. –</l>
					<l>...Költészet és bölcsészet ködvarázsa:</l>
					<l>a seblázas szív hűs borogatása.</l>
				</lg>
			</div>
		</body>
	</text>
</TEI>