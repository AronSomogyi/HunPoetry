<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0118" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Sainte Thérése de Lisieux</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">269</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Sainte Thérése de Lisieux</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Sainte Thérése de Lisieux</head>
				<lg>
					<l>Szelíd hárfával siratlak,</l>
					<l>halványszinü rózsa,</l>
					<l>pasztell-fényü színes ablak,</l>
					<l>finom, gyenge rózsa,</l>
					<l>gyenge, lengő és esengő,</l>
					<l>hold ezüstje mossa,</l>
					<l>ezüst-zengő csöppnyi csengő,</l>
					<l>édes kicsi rózsa!</l>
				</lg>
				<lg>
					<l>Halál harmatát ki itta,</l>
					<l>lenge, szűzi, drága,</l>
					<l>fehérarcu kármelíta,</l>
					<l>zsenge rózsa ága,</l>
					<l>keskeny ajkad égi csókra</l>
					<l>nyílott, tiszta mátka,</l>
					<l>szép erények rózsacsokra,</l>
					<l>rózsaszinü ága.</l>
				</lg>
				<lg>
					<l>Máris mentél, alig jöttél,</l>
					<l>így vagyon megírva,</l>
					<l>fájó illatot köhögtél,</l>
					<l>sárga rózsa szirma,</l>
					<l>várt a messzi csillag-oltár,</l>
					<l>csupa perzsa, szmirna,</l>
					<l>alig voltál, beleholtál,</l>
					<l>sárga rózsa szirma.</l>
				</lg>
				<lg>
					<l>Liliomon éldegélsz most,</l>
					<l>rózsa lett a vérted,</l>
					<l>habfelhőkön mendegélsz most</l>
					<l>s dalomat nem érted,</l>
					<l>pedig lelkem sírna, sírna,</l>
					<l>vagy röpülne érted –</l>
					<l>Hull a földre rózsa szirma,</l>
					<l>amint megigérted.</l>
				</lg>
				<lg>
					<l>Mennyi rossz tett, csúnya emlék,</l>
					<l>én voltam, ki tette,</l>
					<l>akasztófát érdemelnék</l>
					<l>s rózsát adsz helyette,</l>
					<l>buja voltam és goromba</l>
					<l>és gőgös felette:</l>
					<l>nem borulhatsz hát karomba,</l>
					<l>rózsát adsz helyette.</l>
				</lg>
				<lg>
					<l>Arcod édes égi fényt vet,</l>
					<l>hull a rózsa, hull, hull,</l>
					<l>kék felhőn vár Vőlegényed,</l>
					<l>hull a rózsa, hull, hull,</l>
					<l>tapsikolnak mind a szentek,</l>
					<l>hull a rózsa, hull, hull,</l>
					<l>amint kézenfogva mentek,</l>
					<l>hull a rózsa, hull, hull.</l>
				</lg>
				<lg>
					<l>Áttetsző és lenge kis szent,</l>
					<l>rózsákat pazarló,</l>
					<l>kérd meg énhelyettem Istent,</l>
					<l>hogy ne nézze gyarló</l>
					<l>voltomat és hadd mehessek,</l>
					<l>hol a Hold a sarló,</l>
					<l>vándortársatok lehessek,</l>
					<l>rózsákat pazarló.</l>
				</lg>
				<lg>
					<l>Szelíd hárfán hadd mulatlak,</l>
					<l>halványszínű rózsa,</l>
					<l>Isten házán színes ablak,</l>
					<l>égszín gyenge rózsa,</l>
					<l>zsenge, lengő és esengő,</l>
					<l>Krisztus csókja mossa,</l>
					<l>csókkal zengő csöppnyi csengő,</l>
					<l>édes kicsi rózsa!</l>
				</lg>
				<lg>
					<l>Mindörökkön élni, élni</l>
					<l>adassék meg nékem,</l>
					<l>lábatoknál üldögélni</l>
					<l>rózsalevélkéken,</l>
					<l>Krisztussal s Veled beszélni</l>
					<l>fent a tiszta égen,</l>
					<l>éldegélni, üldögélni</l>
					<l>rózsalevélkéken.</l>
				</lg>
				<lg>
					<l>Angyalsóhaj illatából</l>
					<l>szirmokat csinálni,</l>
					<l>csillagházunk ablakából</l>
					<l>földre ledobálni,</l>
					<l>szent szerelem szűzi bokra,</l>
					<l>egy szobában hálni</l>
					<l>Veletek és ágyatokra</l>
					<l>rózsákat dobálni!</l>
				</lg>
			</div>
		</body>
	</text>
</TEI>