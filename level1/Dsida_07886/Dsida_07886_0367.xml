<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0367" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kerülöm a nevedet (Erdély)</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">185</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kerülöm a nevedet (Erdély)</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kerülöm a nevedet (Erdély)</head>
				<lg>
					<l>Azt mondják, kerülöm a nevedet,</l>
					<l>nem beszélek rólad, nem dicsérlek,</l>
					<l>mert a Gonosz csókolta meg számat.</l>
				</lg>
				<lg>
					<l>Pedig a gyantaszagú fenyvesekben</l>
					<l>mindig levett kalappal járok,</l>
					<l>sebes, mély vizeid bennem zúgnak.</l>
				</lg>
				<lg>
					<l>Ma órákon át gyermekes örömmel</l>
					<l>néztem, hogyan halásznak a vén</l>
					<l>parasztok a zajló Maroson.</l>
				</lg>
				<lg>
					<l>S mikor a szabályos, négyszögű lékből</l>
					<l>halat rántott ki valamelyik,</l>
					<l>úgy-e, hogy neked köszöntem meg?</l>
				</lg>
				<lg>
					<l>És mégis kerülöm a nevedet,</l>
					<l>melyet káromkodó kocsisok és</l>
					<l>esküdöző kalmárok szájából hallok,</l>
				</lg>
				<lg>
					<l>melyben önhitt szónokok dagasztják</l>
					<l>naggyá magukat s pletykaszájú</l>
					<l>vénasszonyok lubickolnak bóbiskolva,</l>
				</lg>
				<lg>
					<l>mely úgy elkopott ércnyelvünkön és</l>
					<l>szánkon, mint egy ócska köszörűkő</l>
					<l>és már-már semmit sem jelent.</l>
				</lg>
				<lg>
					<l>Inkább megkerüllek valahogy: azt</l>
					<l>mondom, hogy valaki vagy,</l>
					<l>magok csiráztatója, emberek álma,</l>
				</lg>
				<lg>
					<l>kicsi őzikék együgyüsége,</l>
					<l>szálerdők erős magosba-húzója,</l>
					<l>apró madarak énekeltetője.</l>
				</lg>
				<lg>
					<l>Vagy csak gondolok rád s elhatározom:</l>
					<l>ma minden mosolyom téged jelent, –</l>
					<l>vagy csak kívánlak és elhatározom:</l>
				</lg>
				<lg>
					<l>ma minden kézfogásban a te kezedre</l>
					<l>ismerek. Vagy csak érezlek</l>
					<l>behúnyt szemmel, átlehelni a lelkemen,</l>
				</lg>
				<lg>
					<l>mint a legtitkosabb, legédesebb</l>
					<l>hangulatot, mely egyedül köt</l>
					<l>a földhöz, drága nyomorúságaimhoz.</l>
				</lg>
				<lg>
					<l>Mint a napot, mely bőrömre süt</l>
					<l>s melyet némasággal siratok meg,</l>
					<l>mikor lehull a hegyek mögé.</l>
				</lg>
				<p>1930.</p>
			</div>
		</body>
	</text>
</TEI>