<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0124" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kóborló délután kedves kutyámmal</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">470</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kóborló délután kedves kutyámmal</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kóborló délután kedves kutyámmal</head>
				<p>Lírai riport öt fejezetben</p>
				<p>Útnak eredünk és szeretjük egymást</p>
				<lg>
					<l>Szép farkaskutya, Tinti, örülj! Leakasztom a szegről</l>
					<l>csörgő láncodat. Ujjongón az ölembe ficánkolsz,</l>
					<l>hátsó lábadon ülve, nyifogva könyörgöd az örvet,</l>
					<l>nagybundáju nyakadra. A szájkosarat szagolod víg</l>
					<l>lelkesedéssel, erős fogaid közt tartod az ostort,</l>
					<l>mindez a séta előjele, izgalom és gyönyörűség.</l>
					<l>Nos, mehetünk... Rövid úton elérjük a városi aszfalt</l>
					<l>végét, messze maradnak a házak, a kertek, az autók,</l>
					<l>megszabadítlak a szíj s lánc terheitől, körülötted</l>
					<l>tág a világ, szabadon szökkensz fel-alá a mezőkön:</l>
					<l>gerjed a föld, bujasága, tenyészete sarjad a hévben,</l>
					<l>erjed a rög dús élete, terjed az illat, előtör,</l>
					<l>emberi, állati nyomnak, ezer haragos-levelü gyomnak</l>
					<l>jószaga incselkedve csapong remegő szimatodhoz.</l>
					<l>Énmagam is szabadon nyújtózom a tárt levegőben,</l>
					<l>jó a szivem s tele van derüvel, ropogó kacagással.</l>
					<l>Szépszemű, drága kutyám, hegyesen meredő fülü pajtás,</l>
					<l>hűszivü társ, aki pajkos, fürge, acélos inakkal</l>
					<l>kísérsz engem, amerre dobál a szeszély: kusza ösvény</l>
					<l>zegzugain, hegyeken, pipacsos, zizegő buzaföldön,</l>
					<l>könnyelmű, fiatal csacsi életem édeni útján,</l>
					<l>jaj be nagyon kedvellek, jaj be vidulva szeretlek!</l>
					<l>Háromszáz kötetes, gonddal gyűjtött kicsi könyvtár</l>
					<l>áll a szobámban: lásd, az utolsó szálig eladnám,</l>
					<l>hogyha befogna a sintér s akkora pénzt követelne</l>
					<l>váltságul, hogy nem tudnám kiteremteni másként, –</l>
					<l>szálig eladnám, bár szivesen kölcsön sem adok most,</l>
					<l>nem szeretem, ha zsiros kéz ujjnyoma terped a könyvön.</l>
					<l>Drágább vagy te nekem, hidd el, valamennyi regénynél,</l>
					<l>India szobrainál s Hokusai túsrajzainál is,</l>
					<l>Goethe, Petőfi, Catullus, Arany s Ady verseinél is,</l>
					<l>mert hiszen élsz s zuhogó, tüzesáramu vér fut eredben.</l>
					<l>Még nem is említettem, a multkor a könyvkirakatnál</l>
					<l>félnapig álltam s néztem az “Ars amatoria” kedves</l>
					<l>címlapját, a sokáig gyűjtött pénz a zsebemben,</l>
					<l>mégis odább mentem, hogy szájkosarat vegyek, undok</l>
					<l>szájkosarat, mert “ebzárlat” van, a városatyák így</l>
					<l>fundálták ki, hogy elkeserítsék városi sétánk</l>
					<l>perceit és – ó, nincsen elég baj az emberi fajjal, –</l>
					<l>szájkosaratlan ebekre lesengnek a kajlabajúszu</l>
					<l>rendőrbácsik a sarkon, amíg vidoran fütyörészve</l>
					<l>sétafikálnak a tolvajok és betörők körülötte.</l>
					<l>Látod-e most már, hogy milyen áldozatos szeretettel</l>
					<l>érzek irántad, Tinti barátom, elég a bizonyság?</l>
					<l>Szinte fölösleges is bizonyítanom, érzed amúgy is,</l>
					<l>hosszu vöröslő nyelveddel belenyalsz tenyerembe</l>
					<l>s kéjesen elmordulsz... Ám peckesen és vicsorító</l>
					<l>foggal jársz, ha veszélyt szimatolsz közeledni felénk a</l>
					<l>külváros gyanus uccáin vagy az erdei cserjék</l>
					<l>sanda homályából: feltámad benned a farkas</l>
					<l>élő húsba maró, vérengző ösztöne, tajték</l>
					<l>ver ki a szádon, inad feszül ugrani készen a rabló</l>
					<l>torka felé, hogy felhörgőn tusakodva, halálig</l>
					<l>védelmezz a merénylő gyilkos erőszaka ellen.</l>
					<l>Így jöttél mellettem a multkor is, ugrani készen,</l>
					<l>távol, a Bükkerdő bús, elhagyatott, kusza mélyén</l>
					<l>s nem tudtam mire vélni; mikor lám, zörren a zordon</l>
					<l>tüskebokor s egy marconaképü cigány kibotorkál,</l>
					<l>bújva közelg, szeme villog, vállát verdesi göndör</l>
					<l>nagy haja, meg-megperdül a roppant fejsze kezében.</l>
					<l>Négy lépésnyire téged is észre vesz: éles, acsargó</l>
					<l>szemfogadat, felborzolt szőrödet. Ingadozik pár</l>
					<l>pillanatig, bámul vad, sűrübozontu szemével,</l>
					<l>végül alázatosan nyűtt szalmakalapja után nyul,</l>
					<l>“Isten tartsa, tekintetes úrfi!” – morogja s odébb áll.</l>
				</lg>
				<p>Visszapillantunk a multra s az rendkivül mulatságos</p>
				<lg>
					<l>Ó, milyen édes az andalgás a pirosra sütő nap</l>
					<l>lángözönében, a sok-sokezernyi, parányi sugártű,</l>
					<l>bőrömet ütve pereg, befurakszik a pórusokon, szúr,</l>
					<l>csiklandoz, bizsereg s minden pici nyíl nyoma forró</l>
					<l>csöppekkel kezd vérzeni: csurran a nyári verejték.</l>
					<l>Téged utánozlak, ravaszul most, Tinti barátom,</l>
					<l>hosszura nyújtom a nyelvemet én is, ütemre zihálok</l>
					<l>s közte lehúnyt pilláim alól hunyorítva figyellek.</l>
					<l>Meghökkenve tekintesz rám. Meg is állsz nagy ijedten.</l>
					<l>Elkomorult okos arcodról lesugárzik a részvét.</l>
					<l>Végül is észreveszed, hogy mókázom s tovaszökve</l>
					<l>jót kuncogsz befelé, míg én nagyokat hahotázom.</l>
					<l>Így mulatunk kettesben, örömmel. Ilyen csudakedves</l>
					<l>pajtás vagy te. Nem is gondoltam volna bizony két</l>
					<l>éve, mikor szert tettem rád egy harmatos, őszi</l>
					<l>reggelen, elcsavarogva sokáig a parti tanyák közt,</l>
					<l>korty italért bekopogva szives gazdád kapuján és</l>
					<l>összekülönböztem morcos, csahos édesanyáddal:</l>
					<l>el sem hittem volna, hogy ennyire összemelegszünk.</l>
					<l>Oly pici voltál akkor, Tinti, akár csak az öklöm,</l>
					<l>szürke felöltőm tág zsebe, roppant zsák, fülig elnyelt,</l>
					<l>onnan bámultál ki szipogva e furcsa világra</l>
					<l>s ujjaimat dühösen rágcsáltad gyöngyfogaiddal.</l>
					<l>Nőttél, mind növögettél s lassanként kitanultad,</l>
					<l>hogy mi szabad, mi tilos, mit kell cselekedned, az illem</l>
					<l>összekuszált törvényeit: át nem ugorni az asztalt,</l>
					<l>fel nem dönteni semmit, a tükröt nem nyalogatni,</l>
					<l>meg nem fojtani kis csirkét, nem ugatni a postást,</l>
					<l>láncon menni nyugodtan az uccán, szép uri hölgyek</l>
					<l>szoknyáját nem túrni magasra s – uramfia, – padlók,</l>
					<l>szőnyegek állapotára komoly figyelemmel ügyelni.</l>
					<l>Még nehezebb volt tán a te ostoba, tarka szeszélyü</l>
					<l>gazdád sok bogarát kitanulni, bolondul elébe</l>
					<l>ugrani lompos farkad csóváló örömével</l>
					<l>mindig, ahányszor harsányan fütyörészve betoppant,</l>
					<l>búsan menni elé s szomorúan tenni ölébe</l>
					<l>nagy fejedet, ha szemében láttad a bú remegését,</l>
					<l>ülni, feküdni, felállani, ugrani, hogyha kivánta,</l>
					<l>tágranyitott szemmel hallgatni figyelmesen annyi</l>
					<l>mély panaszára, fülelni a verseket este, ha fák közt</l>
					<l>mentetek álmosan és a világ zokogott a sötétben.</l>
					<l>Legszomorúbb lehetett tán mégis a rengeteg erdőn</l>
					<l>elhagyatottan futnod elől, vagy hátramaradnod</l>
					<l>búsegyedül, mialatt gazdád kacarászva enyelgett</l>
					<l>ábrándos-szemü szőke szerelmével, derekára</l>
					<l>fonva kezét, simogatva a lány ruganyos puha testét,</l>
					<l>vagy ha csalitban, a hűsölü pázsiton elheveredtek</l>
					<l>s mind közelebb tolták egymáshoz az ajkukat, – ó jaj,</l>
					<l>nem közeledni, nem ugrani közbe lihegve, kilógó</l>
					<l>nyelveddel nem nyalni a két csókért csucsorító</l>
					<l>szájra... Bizony nehezen hagytál föl e csúnya szokással.</l>
					<l>Ám amióta kiszöktél volt tavaly ősszel a kertbe</l>
					<l>s reggel jöttél csak haza, mámorosan, kimerülten</l>
					<l>és nem sokkal utóbb szalmás kuckódba heverve</l>
					<l>hat pici kölyköt szoptattál, komolyan nyalogatva</l>
					<l>bolyhos testüket, áradozó anyasággal, azóta</l>
					<l>megváltoztál, jó kutya lettél, tiszta tapintat:</l>
					<l>elfordulsz, ha mögötted sűrün cuppan a csók és</l>
					<l>nem zavarod meg az erdei pázsit örömteli percét,</l>
					<l>jól behuzódol a sűrübe, dús pofaszőröd alatt tán</l>
					<l>pír suhan át és ajkaidat nyalogatva kukucskálsz...</l>
				</lg>
				<p>Őszintén megdicsérjük az egész világot</p>
				<lg>
					<l>Szép a világ, gyönyörű a világ és nincs hiba benne.</l>
					<l>Már legalább minekünk iszonyúan tetszik ilyenkor.</l>
					<l>Hívogatón fut az út, ragyogón felporzik a léptünk,</l>
					<l>körbe kivánatosan kiterülve feküsznek a falvak,</l>
					<l>testvérünk a rög és neve van valamennyi bokornak.</l>
					<l>Kéklik az Árpád-csúcs, ott jártunk tegnapelőtt és</l>
					<l>túl amaz erdőn, lent van a völgyben a csörgedező kis</l>
					<l>sziklai forrás, Szent János kristályvizü kútja.</l>
					<l>Nézd, a szinek, diadalzászlók, a szemünkbe lobognak,</l>
					<l>kék, zöld, barna, piros, bíborlila, sárga, narancsszín,</l>
					<l>lelkesek és tüzesek, meghányva ezüsttel, arannyal,</l>
					<l>nagy kigyuladt zászlók, minden nép zászlaja: fennen</l>
					<l>hirdeti mind, hogy a jó anyaföld valamennyi fiának</l>
					<l>egyformán lobogózta ki roppant ünnepi termét</l>
					<l>s minden nemzeteit közösen kebelére fogadja.</l>
					<l>Ó, látás gyönyörében boldogan elmerülők, mi!</l>
					<l>Hát a szagok! Televényföld illata, májusi esték</l>
					<l>illata, édes akácfa-virág dús illata, kedves</l>
					<l>szép szeretőm szájának vadszeder-illata, zizge</l>
					<l>szőke hajának füszeres illata, ifju szerelme</l>
					<l>ujjaimon maradó meleg illata, melyre ficánkos</l>
					<l>huncut örömmel ismersz rá, nagyokat szimatolva,</l>
					<l>Tinti kutyám, mikor éjszaka álmatagon hazatérek,</l>
					<l>félrecsuszott nyakkendővel, dudorászva magamban.</l>
					<l>Ó, finom illatok áldott, enyhe taván lebegők, mi!</l>
					<l>Jó a tapintás is, puha csiklandó tenyerünket</l>
					<l>végighúzni a pázsiton, átborzolni az érett</l>
					<l>búza fölött, simogatva kuszálni a hajban, a síma</l>
					<l>test zugain babrálni, kutyuska fülét vakarászni</l>
					<l>s tiszta hideg patakok habját paskolni sikongva.</l>
					<l>Édes az íz is, az ajknak, a nyelvnek, az ínynek elomló</l>
					<l>ingere, táplálékok örömteli útja erünkbe,</l>
					<l>drága kenyér, aranyos pecsenyék s ó, nagyszerű csontok,</l>
					<l>ízletesen ropogó, remek álmai sok kutyaszívnek,</l>
					<l>bájos burgonya, kedves ugorka, szerelmetes alma:</l>
					<l>hódolok ennivalók és innivalók zamatának,</l>
					<l>legfőképen azonban a bornak, a bíboran ömlő</l>
					<l>rácürmösnek, amely víg dalra deríti a lelket</l>
					<l>s vérünket duhaj ugrálásra pezsegteti, táncra.</l>
					<l>Áldom a hang szent élvezetét is: a fák suhogását,</l>
					<l>ég morajos dörgését, záporeső zuhogását,</l>
					<l>kis verebek csipegését, nagy motorok dohogását,</l>
					<l>nők csacsogó fecsegését, pajkos ebek csaholását,</l>
					<l>fürge lovak dobaját és társzekerek robaját és</l>
					<l>zongora mély akkordjait este, ha kedvesem ujja</l>
					<l>surran a billentyűkön s halk futamok szeliden hűs</l>
					<l>hullámzása csobog körül. Ó “Traviata” szerelmes</l>
					<l>dallama, ó zengő “Pathetique” s valamennyi szonáta!</l>
					<l>Szép dolog élni, kutyuskám. Szembe haladni a széllel,</l>
					<l>ázni, ha bús zivatar vág, megszáradni, ha nap süt,</l>
					<l>szánon siklani, míg a pihék csillogva csapongnak</l>
					<l>s vattacsomóként ülnek vállamon és a fenyőkön.</l>
					<l>Nagyszerü elcsavarogni, bolyongani, menni örökké,</l>
					<l>így lézengeni, mint most, gondtalanul fütyörészve,</l>
					<l>így ballagni, kutyástul, erős nagy örömmel a szívben,</l>
					<l>s mondani himnikusan: Csodaszép, csodaszép ez az élet,</l>
					<l>semmi se mulja felül. Légy csonka, beteg, nyomorult bár,</l>
					<l>mégis öröm szippantani fényt, levegőt, vakon is kéj</l>
					<l>megtapogatni a nap tüzes arcát. Százszor, ezerszer</l>
					<l>szép, ha emellett még fiatal költő is az ember,</l>
					<l>hóbortos daloló, feltártszivü, harmatosan jó,</l>
					<l>mint a madár, ki csipog s apró bogarakra vadászik,</l>
					<l>mint farkaskutya, kit megszáll lobogó heve és a</l>
					<l>macska nyomába iramlik. Mert sunyi macska a Szépség,</l>
					<l>tisztafehér, pamacsos cica, hirtelen ugrik, elillan,</l>
					<l>olykor szembe lapul, köpködve, sziszegve nyivákol</l>
					<l>s újra futásnak ered. – Nincs, kiskutya, más hivatásunk,</l>
					<l>mint macskára vadászni, vidáman inalni utána,</l>
					<l>meg-megfogni, ereszteni, játszani véle, magasra</l>
					<l>tartani felnevető, komor emberek arca elébe</l>
					<l>villogtatni: kacagjon a lelkük, látva, milyen szép,</l>
					<l>mily kecses állat a Szépség, hó-cica, furcsa bohó Vers.</l>
					<l>Senki fiának nincs joga kérdeni minket egyébről,</l>
					<l>számotadáskor is egy kérdésre felel csak a költő</l>
					<l>s egy kérdésre kutyája: Hogyan sikerült a vadászat?</l>
					<l>Megmutogatnak az emberek: itt megyen Ő a kutyával!</l>
					<l>Tapsol a Kisjézus Szűzmária kedves ölében,</l>
					<l>boldog az Isten ránkpillantva derűs magasából,</l>
					<l>sírni szeretne igaz gyönyörében, ilyennek akarta</l>
					<l>látni az embert és a kutyát, mielőtt e világot</l>
					<l>megformálta. A nap fele forgó sárga virágok</l>
					<l>mind mifelénk fordulnak, a porba borulnak előttünk,</l>
					<l>tisztelnek pipacsok, kék búzavirágok, a burján</l>
					<l>tűzbimbókba borul közelünkben, a lepke felujjong</l>
					<l>s este, ha hosszas utunkról izzadtan hazatérünk,</l>
					<l>hétszeres illatot ontnak a floxok a kertben, a rózsák</l>
					<l>illat-imába merülnek, a tág üvegékü verandán</l>
					<l>csillagokat szikárzik a clyvia és amaryllis.</l>
					<l>Kedvemet el nem rontja, ha bús, beteg, éhesen omló</l>
					<l>emberek állnak elém a nyomor nyavalyás negyedében.</l>
					<l>Rájuk kell mosolyogni: Miért vagy kishitü, testvér?</l>
					<l>Mondd, mire jók az üres-zsebü, telt-szivü, ifju csavargók,</l>
					<l>vándorok és remeték? Nem bízol erős szavaikban?</l>
					<l>Próbáld meg, no, eredj csak utánuk a tarka hegyekbe,</l>
					<l>jöjj csak utánam, – mindnyájan, kiket öldös az élet,</l>
					<l>gyertek utánam, málnát s epret eszünk a bozótban,</l>
					<l>gyantalehelletü fák közt felbuborékol a tréfa,</l>
					<l>nagysüveges fura törpék öntenek írt sebetekre,</l>
					<l>télen a zsémbes, fancsali gazdagokat könyörögjük,</l>
					<l>lássák, mekkora kéj vidulón, örömest adakozni,</l>
					<l>éjszaka vágjuk a bükköt, máglyatüzet hevenyészünk,</l>
					<l>összebujunk szeliden s egymás melegében elalszunk.</l>
					<l>Ó, nehezen megy tönkre, sokára hal éhen az ember</l>
					<l>telve dalos bizalommal! A gondot, a terhes, a gyilkos</l>
					<l>gondot kell csak elűzni az agyról. S hinni jövendőnk</l>
					<l>biztosan érő, emberi, boldogitó igazában...</l>
					<l>Tinti fiacskám, hidd el, nincs gonosz ember a földön,</l>
					<l>kedvesek, áldottak, szeretők valamennyien ők, csak</l>
					<l>éhesek és fene házakban virrasztanak éjjel,</l>
					<l>nem szívnak tüdejükre elég levegőt, szomorúra</l>
					<l>hervasztják magukat sok semmi miatt, tele vannak</l>
					<l>nyüggel, rossz a szemük, nagynak hiszik azt, ami apró,</l>
					<l>nem veszik észre, mi fontos, nyelvüket összezavarták</l>
					<l>s főként Tinti kutyájuk nincs, kivel alkonyi séták</l>
					<l>felszabadult, meghitt derüjében üdüljenek olykor.</l>
					<l>Nem gonosz ember a tolvaj sem, ne ugasd meg a tolvajt,</l>
					<l>hadd vigye el csak a rózsafa-gömböket éjjel a kertből,</l>
					<l>mint ahogy eddig tette: eladja szegény, hiszen éhes,</l>
					<l>jóllakik árán őmaga, gyermeke és felesége.</l>
					<l>Meg ne ugass senkit soha mérgesen. Éjjel a hold vén</l>
					<l>fintoros arcát szemléld csöndesen és szeretettel.</l>
					<l>És ha a szomszédék beteges, buta pincsikutyája</l>
					<l>kísértetről mond neked ismét zagyva meséket,</l>
					<l>rá se ügyelj, vagy vágd a szemébe szilárd nyugalommal:</l>
					<l>csúf mese az, te nem is hiszed el, mert tágas a föld és</l>
					<l>tiszta kelettől napnyugatig, nincs rém e világon,</l>
					<l>jó füvek és fák vannak, a nap süt, a rőt telihold száll,</l>
					<l>örvendezve az emberek és kutyák örömének.</l>
					<l>Zengd bele bátran a térbe, csahold fel a csillagokig, mit</l>
					<l>csillámló-szemü gazdád is zeng, hirdet örökké:</l>
					<l>Szép e világ, gyönyörű e világ és nincs hiba benne!</l>
				</lg>
				<p>Eközben a világ elalszik körülöttünk</p>
				<lg>
					<l>Alkonyodik már. Lanyhul a fény és enyhül a hőség.</l>
					<l>Fák tövein, mint sűrü gaz ágboga, hajt ki az árnyék,</l>
					<l>percek alatt burjánzik, sűrüsödik, tovaterjed,</l>
					<l>árad, elönti az erdők lábait, ellepi nyirkos</l>
					<l>nyújtózással a völgyet s fölfele kúszik a dombon, –</l>
					<l>meg-meglendül a szél, pirosan szaladoznak a felhők,</l>
					<l>halvány rózsapiros fény reszket a domb tetején még:</l>
					<l>édes mérget ivott haldokló elnehezült és</l>
					<l>békés teste hül így ki, a lábtól szív fele, lassan,</l>
					<l>arca pirosra hevülten a láztól, szép szeme megtört,</l>
					<l>s alkonyi szellőként finoman sóhajtja ki lelkét.</l>
					<l>Esteledik már. Sápad a pír. A juhok hazamennek</l>
					<l>távol uton kanyarogva, nyakukban a halk pici csengő,</l>
					<l>mint eltévedt szűzlány gyermeki hangja, csilingel.</l>
					<l>Lent a sötétbe borult város kék tornya felől most</l>
					<l>kondul az Angelus édes ezüst zengéssel, aranyló</l>
					<l>zsongással. Pihegő madarakra simulnak a lombok.</l>
					<l>Lélegző levelekre, gyomokra hüvös suhogással</l>
					<l>perceg a harmat. A végtelen, illatos angyali csendben</l>
					<l>hallik, amint a csigák finoman súrlódnak a fű közt!</l>
					<l>Régen a halk, füves, ódon klastromok udvara megtelt</l>
					<l>jámbor szerzetesekkel ilyentájt, barna csuháju</l>
					<l>álmodozó szentekkel, akik puha révedezésben</l>
					<l>mormoltak s mialatt az alázat imája kibuggyant</l>
					<l>szívükből, fejük áhitatos mellükre hanyatlott.</l>
					<l>Francesco testvér most indul el esteli útra,</l>
					<l>most megy a szörnyű farkas elé, – a te ősöd elébe,</l>
					<l>Tinti barátom, – hogy szeliden parolázzon a torkos</l>
					<l>bősz fenevaddal, a vértlihegő fogas emberevővel.</l>
					<l>Fekszik a farkas a jó Szent lábainál, mialatt ő</l>
					<l>barna kezével a bundás oldalakat simogatja.</l>
					<l>Alszik a farkas, amarra derűsen füstöl a kémény,</l>
					<l>nézd csak, a csillagok is felnyitnak imitt is, amott is,</l>
					<l>csillognak, pislognak, aranybolhák a hatalmas</l>
					<l>mennyei kék kutya szőrén: néha kipattan egy apró</l>
					<l>csillagbolha, nagy ívben elugrik a messzi hegyek közt...</l>
				</lg>
				<p>A macska fut, mi pedig futunk utána</p>
				<lg>
					<l>Tinti, miért vagy szórakozott? Fecsegő szavaimra</l>
					<l>úgy sem ügyelsz, ahogy én nem ügyeltem a tegnapelőtt egy</l>
					<l>pajtásomra, ki csöndes kávéházi helyünkön</l>
					<l>mérföld-hosszu novellákat duruzsolt a fülembe,</l>
					<l>mig odakünt, odakünt, a csiszolt üvegablakokon túl</l>
					<l>meggypiros-ajku, riszáló-termetü, karcsu-bokáju</l>
					<l>nők libbentek el és habkönnyü ruhájukat íves</l>
					<l>combjukhoz feszitette a babráló, buja szellő</l>
					<l>s bent a szivem már nyugtalanul készült muzsikáló</l>
					<l>versfoszlányok, tündér titkok után iramodni.</l>
					<l>Macska lopódzik az útfélen, hunyorogva figyel ránk.</l>
					<l>Orrod már szimatol, bordád remeg és füled izgul,</l>
					<l>Tinti barátom. Jól tudom én, hogy erős a kisértés</l>
					<l>s hasztalanul kérném, ne rohanj ki azért a világból</l>
					<l>s mondj le miattam ezúttal a hajsza pogány gyönyöréről.</l>
					<l>Jobb, ha veled futok én is. A tétova séta elég volt,</l>
					<l>únom az álmos bandukolást! Gyere, Tintike, fussunk!...</l>
					<l>Megkezdődik a verseny!... Az izmom erős, a tüdőmbe</l>
					<l>zúgva zihálom a friss levegőt. Fiatal vagyok, ifju</l>
					<l>lábam nyilsebes, ifju szivemben az üstökösök vad</l>
					<l>ujjongása nyilallik, az édes öröm lihegése.</l>
					<l>Senki sem oly fiatal ma, bolond és isteni, mint én.</l>
					<l>Senki sem oly fiatal s olyan ostoba, mint te, kutyuskám.</l>
					<l>Szép dolog átszökkenni az életen, átkarikázni,</l>
					<l>átviharozni az ifju mezőkön, az ösztönök útján,</l>
					<l>így szabadon, felelőtlenül. Itt van az árok, előre,</l>
					<l>mélybe le, dombon fel s ujujuj, fel a hegyre, a hegyre</l>
					<l>s túl a hegyen gyémántporral teleszórt levegőben</l>
					<l>rajta, gyerünk, alakunk megnőtt a sötét horizonton,</l>
					<l>fénylik az arcunk, szép kutya-homlokodat ragyogó láng</l>
					<l>íveli körbe, zuhogva sugárzik a mennyei kékfény,</l>
					<l>felkacagó fuvolák, mély kürtök, aranyhegedük víg</l>
					<l>hangjai mellett porzunk át a mezőn, a vakító</l>
					<l>angyali őrség kettős sorfala közt, csak előre... –</l>
					<l>szállva, repesve, kifulva, kigyulva rohanni előre,</l>
					<l>mígnem a Márvány-Trónus elé dobbanva jelentjük:</l>
					<l>– “Ifjan tértünk színed elé, örök isteni Felség.</l>
					<l>Átnyargaltuk az életet. És megfogtuk a macskát!”</l>
				</lg>
			</div>
		</body>
	</text>
</TEI>