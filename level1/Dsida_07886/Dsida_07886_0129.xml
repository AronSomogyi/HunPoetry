<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0129" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Miért borultak le az angyalok Viola előtt</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">108</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Miért borultak le az angyalok Viola előtt</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Miért borultak le az angyalok Viola előtt</head>
				<p>Egy nyári alkonyat csodálastos története</p>
				<p>Bevezetés</p>
				<p>melyben a költő áhitattal köszönti az olvasót</p>
				<lg>
					<l>Bocsánat, olvasóm,</l>
					<l>ki mostig üldögéltél</l>
					<l>újságot-olvasón,</l>
					<l>vagy halk imát morogtál</l>
					<l>vén gyöngyház-olvasón</l>
					<l>és most véletlenül</l>
					<l>akad e vers kezedbe:</l>
					<l>Bocsánat, olvasóm!</l>
				</lg>
				<lg>
					<l>Nem sértesz meg, ha tán</l>
					<l>azt gondolod: no már csak</l>
					<l>érdekesebb Japán</l>
					<l>és Kína bősz csatáján,</l>
					<l>családirtó apán</l>
					<l>s tűzvészen borzadozni,</l>
					<l>mint átdöcögni holmi</l>
					<l>mérföldes balladán.</l>
				</lg>
				<lg>
					<l>Avagy tán gondolod:</l>
					<l>jobban teszed, ha lelked</l>
					<l>szent üdvét ápolod</l>
					<l>s ahelyett, hogy eféle</l>
					<l>gonosz, bűnös, bolond</l>
					<l>világi élvre vágynál,</l>
					<l>inkább továbbra is</l>
					<l>imádat mormolod.</l>
				</lg>
				<lg>
					<l>Zavarni, olvasóm,</l>
					<l>szikrányit sem kivánlak,</l>
					<l>ám ha unalmason</l>
					<l>telnék időd egyébként</l>
					<l>s ülsz verset-olvasón:</l>
					<l>ezt olvasd és ne másét,</l>
					<l>mert ez csupa tanulság!</l>
					<l>Üdv néked, olvasóm!</l>
				</lg>
				<p>Első fejezet,</p>
				<p>mely hangos szóval dicséri az erdőt, az ifjuságot és a szerelmet</p>
				<lg>
					<l>Láttad-e már, milyen árnyas a sűrü monostori erdő?</l>
					<l>Rengeteg, illatos, álmatag. Alja kirakva mohával.</l>
					<l>Fent fényt paskol a légbe vidám-szabadon beleferdő</l>
					<l>bükkfák zöld-puha lombkeze. Itt jártam Violával,</l>
					<l>én egy kőre pihentem s lábam elébe hevert ő.</l>
				</lg>
				<lg>
					<l>Tinti kutyám, okait szimatolva parányi neszeknek,</l>
					<l>cserjék közt futosott: tán, hogy ne legyen tanu pajzán</l>
					<l>dolgoknál, mikor árnyfoltok bizseregve rezegnek</l>
					<l>szép Violám kitakart testének hószinü rajzán</l>
					<l>s ajkammal vonom utját száz finom árnyerezetnek.</l>
				</lg>
				<lg>
					<l>Ó, nincs szebb a világon, mint a fehér, üde lánytest</l>
					<l>lepletlen ragyogása a hullámzó levegőben,</l>
					<l>lombkoronák résén mikor átüt aranyhalovány, rest</l>
					<l>nyárnapi fény és combra, kebelre folyik le merően,</l>
					<l>míg a sötét részekre olív reflekszet az árny fest.</l>
				</lg>
				<lg>
					<l>Szó ami szó: sok furcsa esett meg az erdei pamlag</l>
					<l>jószagu színes ölén. Ily cuppantó-zaju csókra</l>
					<l>megrázkódott volna, ki félmérföldnyire ballag.</l>
					<l>Elrezzentek a csókák. Könnyü ruhák lila csokra</l>
					<l>ágon lengedezett s a kis ing is, mely csupa szallag.</l>
				</lg>
				<lg>
					<l>Csók muzsikált, ölelés perzselt, forrón buborékolt</l>
					<l>szánkon a kéj lágy sóhaja. Zsibbadt, húnytszemü mámor</l>
					<l>ernyesztette karunkat a fűre pihenni. Elég volt.</l>
					<l>Bokrok közt kacarászva kukucskált sok kicsi Ámor</l>
					<l>s mint a selyem, suhogott a derűskék isteni égbolt.</l>
				</lg>
				<lg>
					<l>Mily nagy ijedtség volt, mikor egyszercsak fura foltot</l>
					<l>látunk s hát a fa mellől tarka tehénke tekinti</l>
					<l>lombi tanyánkat. Odább léptek zaja: pásztora volt ott</l>
					<l>s jött fütyörészve. Nagyot vakkantva szökött oda Tinti</l>
					<l>s mindkettőt tovaűzte hamar. Violácska sikoltott.</l>
				</lg>
				<lg>
					<l>Víg hahotára fakasztott engem a távolodó zaj,</l>
					<l>néztem, amint Violám arcára is égi derű száll.</l>
					<l>Már-már új ölelésre birizgált volna a hónalj</l>
					<l>s combok közt csiklandva motoszkáló sima fűszál...</l>
					<l>Ám halk, zönge harangdalt szűrt a sok alkonyodó galy.</l>
				</lg>
				<lg>
					<l>Mennünk kellett. Várt a világ, gondjával a pénz és</l>
					<l>számtalan otthoni nyüg. Mialatt segitettem a lenge</l>
					<l>fodru ruhát Violára, csodálatos és meleg érzés</l>
					<l>sustorgott ki szivemből, mintha damaszkuszi penge</l>
					<l>gyors hasitása nyomán pirosan buggyan fel a vérzés:</l>
				</lg>
				<lg>
					<l>Rossz lány vagy, Violám, csacsi és bizonyára parázna,</l>
					<l>mégis telve tevéled a lelkem. Vallom a földnek</l>
					<l>s rajta lakóknak, hogy sebeket bekötő puha vászna</l>
					<l>vagy te szivemnek. És ha a földnek hantjai födnek,</l>
					<l>testem nélküled ott se találna melegre, de fázna.</l>
				</lg>
				<lg>
					<l>Csókolj meg, szeretőm, bucsuzóul a messzi-magas-tág</l>
					<l>mennybolt alkonyi sátra alatt, aranyos kicsi villi!...</l>
					<l>Sajgó gondolatok foga tép kebelembe, harap s rág:</l>
					<l>Mint e varázsló, tünde, parázsló, édes idilli</l>
					<l>nap tovasurrant, úgy fut el egyszer a szép fiatalság.</l>
				</lg>
				<p>Második fejezet,</p>
				<p>mely arra int, hogy szűk cipővel ne menj az erdőre</p>
				<lg>
					<l>Kis Viola fölsziszegett kín-dult</l>
					<l>arccal, amint hazafelé indult</l>
					<l>szegény.</l>
				</lg>
				<lg>
					<l>“Fáj a lábam”, mondta, “nagyon hosszút</l>
					<l>jártunk ma és rögös ez a rossz út,</l>
					<l>kemény.”</l>
				</lg>
				<lg>
					<l>Meg-megállott, menni elfelejtett,</l>
					<l>mint ki valamit a porba ejtett</l>
					<l>s keres.</l>
				</lg>
				<lg>
					<l>“Sarkamat a kéreg összetörte!”</l>
					<l>Pöffedt volt és mint az őszi körte,</l>
					<l>veres.</l>
				</lg>
				<lg>
					<l>Keskeny ajkát harapdálva, gyarló</l>
					<l>kedvvel jött az árok és a tarló</l>
					<l>során,</l>
				</lg>
				<lg>
					<l>homlokán csepp gyöngyözött sereggel,</l>
					<l>mint a lombon harmatverte reggel</l>
					<l>korán.</l>
				</lg>
				<lg>
					<l>“Sajog, mintha mardosná a sátán.</l>
					<l>Hogyan jutok haza ilyen sántán</l>
					<l>s mikor?”</l>
				</lg>
				<lg>
					<l>Bandukoltunk, én és ifju hölgyem,</l>
					<l>két vezeklő, ki siralomvölgyben</l>
					<l>tipor</l>
				</lg>
				<lg>
					<l>s minden földi hívságról lemondott:</l>
					<l>így értük el, hol egy fűzfa lombot</l>
					<l>ereszt</l>
				</lg>
				<lg>
					<l>és alatta lágyan, elmosódón</l>
					<l>búvik meg az ütött-kopott, ódon</l>
					<l>kereszt.</l>
				</lg>
				<lg>
					<l>Megbékülten fájdalmas magával,</l>
					<l>balzsamozva vadfüvek szagával,</l>
					<l>azúr</l>
				</lg>
				<lg>
					<l>folttal, rubint vérrel erezetten,</l>
					<l>bádogtesttel függött a kereszten</l>
					<l>az Úr.</l>
				</lg>
				<lg>
					<l>Itt Viola szinte gyökeret vert.</l>
					<l>Mivel pedig jellemzi az embert:</l>
					<l>mihelyt</l>
				</lg>
				<lg>
					<l>hangyabolyba vagy csalánba lépett,</l>
					<l>emlékéből minden régi képet</l>
					<l>kiejt,</l>
				</lg>
				<lg>
					<l>Istenről is tudni kezdi, hogy van,</l>
					<l>bűnbánattal menten térdre roggyan</l>
					<l>ina</l>
				</lg>
				<lg>
					<l>s míg két szeme kövér könnyben ázó,</l>
					<l>dől szájáról a meakulpázó</l>
					<l>ima, –:</l>
				</lg>
				<lg>
					<l>Viola is nézte a keresztet</l>
					<l>s áhitattal fohászkodni kezdett</l>
					<l>emigy:</l>
				</lg>
				<lg>
					<l>“Uram Jézus, irgalmad esengem!</l>
					<l>Kísértetbe, fájdalomba engem</l>
					<l>ne vígy!</l>
				</lg>
				<lg>
					<l>Ki vigyázol minden kicsi gyomra,</l>
					<l>ha szemed nagy, keserű kinomra</l>
					<l>tekint,</l>
				</lg>
				<lg>
					<l>nem lesz nehéz, hogy én hazajussak</l>
					<l>s holnap épen, szökdécselve fussak</l>
					<l>megint.</l>
				</lg>
				<lg>
					<l>Emlékezzél, mikor összeroppant</l>
					<l>fáradt térded s elfogott a roppant</l>
					<l>iszony, –</l>
				</lg>
				<lg>
					<l>akkor a rút vasszeg tompa, kurta</l>
					<l>hegye lábadat keresztül fúrta</l>
					<l>bizony.</l>
				</lg>
				<lg>
					<l>Erre gondolj s légy hozzám kegyelmes,</l>
					<l>kínjaimra ír légy, puha-selymes</l>
					<l>moha</l>
				</lg>
				<lg>
					<l>s én fogadom szentül: férfinemmel</l>
					<l>nem vétkezem többé szerelemmel</l>
					<l>soha!...”</l>
				</lg>
				<lg>
					<l>Én merengve álldogáltam ottan</l>
					<l>s gondolatok gyűltek meghatottan</l>
					<l>körém,</l>
				</lg>
				<lg>
					<l>Tinti arrább üldögélt a nagy fa</l>
					<l>vadhajtással sűrün teli, zagyva</l>
					<l>tövén,</l>
				</lg>
				<lg>
					<l>majd felém jött settengőn emelve</l>
					<l>lábait, mint szokta őkigyelme,</l>
					<l>ha csínyt</l>
				</lg>
				<lg>
					<l>vagy ravaszdi gondolatot forral</l>
					<l>s tisztán láttam: kétkedő hunyorral</l>
					<l>kacsint...</l>
				</lg>
				<p>Harmadik fejezet,</p>
				<p>melyben a költő elbúsul az ő roppant szegénységén</p>
				<lg>
					<l>Istenem, Te tudod: koldusan élek én</l>
					<l>földgolyónkon, ahol annyi haszontalan</l>
					<l>senki dúslakodik hírben, aranyban és</l>
					<l>hízik, mint a falánk kukac.</l>
				</lg>
				<lg>
					<l>Kincsem nincsen. Olyan rojtosodó ruhám,</l>
					<l>mint öreg tanító sok zivatart megért</l>
					<l>frakkzsakettje. Zsebem pár savanyú barack</l>
					<l>magvát zörgeti pénz helyett.</l>
				</lg>
				<lg>
					<l>Istenem, Te tudod: nem panaszolta fel</l>
					<l>szájam még soha, mint járok az ég alatt,</l>
					<l>mint siettem a dús könyvkirakat tömött</l>
					<l>színes polca előtt, nehogy</l>
				</lg>
				<lg>
					<l>balga vágyakozás fonja be lelkemet,</l>
					<l>pompás kertek előtt, nagy paloták során</l>
					<l>könnyelmű dalokat mint fütyürésztem és</l>
					<l>mint húnytam le irígy szemem,</l>
				</lg>
				<lg>
					<l>kávéház zizegő képmagazinjait</l>
					<l>mint dobtam le, ha szép távoli tájakat,</l>
					<l>bárkás tengereket, gleccserek ormait</l>
					<l>s pálmák végtelen erdejét</l>
				</lg>
				<lg>
					<l>láttam lapjaikon: tűzbe vetettem egy</l>
					<l>kedves nászutazó-pár levelét, mivel</l>
					<l>onnan jött a kobalt tengeren álmodó</l>
					<l>szirtes, isteni Capriról.</l>
				</lg>
				<lg>
					<l>Nem hánytam fel a sors mostohaságait,</l>
					<l>káromlás sohasem tört ki fogam közül,</l>
					<l>bárha ostoba és ronda hatalmasok</l>
					<l>fitymálták le személyemet.</l>
				</lg>
				<lg>
					<l>Inkább zengedezőn jártam a réteken,</l>
					<l>természet tavaszán ittam a föld szagát</l>
					<l>és kutyámmal a zöld rengetegek vadon</l>
					<l>mélyén űztem a perceket,</l>
				</lg>
				<lg>
					<l>lombos rejtek alatt szívtam az ifjuság</l>
					<l>kábitó italát asszonyi szájakon,</l>
					<l>voltam csirkefogó, gondtalanul gyerek</l>
					<l>s háltam ott, ahol ért az éj.</l>
				</lg>
				<lg>
					<l>...Ámde értsd meg, Uram, most ez eset miatt:</l>
					<l>itt látván Violát sírni e bús kereszt</l>
					<l>alján gyötrelem és annyi panasz között:</l>
					<l>túlcsordult az ürömpohár!</l>
				</lg>
				<lg>
					<l>Tudván: – nem vihetem bőrkanapés, finom</l>
					<l>sikló gépkocsin őt, még zötyögő batár</l>
					<l>öblét sem tehetem teste alá, hanem</l>
					<l>sajgó sarka tovább törik</l>
				</lg>
				<lg>
					<l>s én csak nézni tudom, vad-tehetetlenül</l>
					<l>annak könnyeit és kínjait, ó, kit oly</l>
					<l>lángoló szerelem fűz velem össze: – ezt</l>
					<l>elviselni türelmesen</l>
				</lg>
				<lg>
					<l>többé nem birom! Én lábad elé vetem</l>
					<l>koldus testemet és sírva csapom fejem</l>
					<l>e korhadt feszület léceihez: Felelj</l>
					<l>szómra, én Uram, Istenem:</l>
				</lg>
				<lg>
					<l>Gazdag földeiden mért vagyok én szegény?</l>
					<l>Mért vagyok nyomorult? S mért a szegény olyan,</l>
					<l>mint uton heverő gyönge, beteg bogár,</l>
					<l>melyre bárki reátapos?...</l>
				</lg>
				<p>Negyedik fejezet,</p>
				<p>melyből kiderül, hogy a fájdalomnál erősebb a jóság</p>
				<lg>
					<l>(Olyan strófákban zengjen most az ének,</l>
					<l>amilyenekbe rímét Dante rótta</l>
					<l>öröklétet adván Beatricének!</l>
				</lg>
				<lg>
					<l>Mert hogy a földön nem volt Dante óta</l>
					<l>ily fennkölt tárgy, ily méltóan keresztény,</l>
					<l>hogy elzenélje lágy költői flóta,</l>
				</lg>
				<lg>
					<l>mint amiről most szó fog esni, ez tény, –</l>
					<l>sem arra méltóbb lélek Violánál,</l>
					<l>hogy híre éljen túl a teste vesztén.)</l>
				</lg>
				<lg>
					<l>...Pihenve fűnél és megállva fánál,</l>
					<l>beteg csigánál alig szaporábban</l>
					<l>értünk oda, hol roppant szomorán áll</l>
				</lg>
				<lg>
					<l>kerékküllőig külváros porában</l>
					<l>az autóbusz, mint ócska barna bárka.</l>
					<l>(Mily furcsán hat e gép a tercinában!)</l>
				</lg>
				<lg>
					<l>Itt gyülni kezde homlokomnak árka,</l>
					<l>mert annyi pénzt, amennyi kell a jegyre,</l>
					<l>sehogysem tudtam összeszedni, bárha</l>
				</lg>
				<lg>
					<l>kilenc zsebemben is matattam egyre</l>
					<l>és két jegyről már rég nem álmodozván,</l>
					<l>csak annyi kellett, hogy kifussa egyre.</l>
				</lg>
				<lg>
					<l>Tünődve álltunk ott az utca hosszán,</l>
					<l>majd Viola is példámat követte</l>
					<l>kis táskájában szorgosan motozván.</l>
				</lg>
				<lg>
					<l>Minden garasnak ujjongtam felette</l>
					<l>s épp annyit tudtunk így előkotorni,</l>
					<l>hogy a jegy árát összesen kitette.</l>
				</lg>
				<lg>
					<l>Tönkrement kártyás hajnalfele holmi</l>
					<l>nyerésen úgy nem buzdult volna, mint én,</l>
					<l>hogy Violának nem kell gyalogolni.</l>
				</lg>
				<lg>
					<l>Szerelmesem örvendett rajta szintén.</l>
					<l>Én búcsut vettem, s Tintikével útnak</l>
					<l>eredtem, vissza búcsucsókot intvén,</l>
				</lg>
				<lg>
					<l>keskeny vonalán gyomvert gyalogútnak,</l>
					<l>amely mellett a békés szürkületben</l>
					<l>jókedvű vízerek zubogva futnak.</l>
				</lg>
				<lg>
					<l>Egyszerre olyan furcsa méla lettem,</l>
					<l>mint karácsonykor kisgyerek-koromban,</l>
					<l>mikor égett a gyertyafény felettem</l>
				</lg>
				<lg>
					<l>s nekem, dúskálva annyi drága lomban,</l>
					<l>bár álmosan, nagyon fájt elszakadnom</l>
					<l>a kis szobától, hol fenyőfalomb van,</l>
				</lg>
				<lg>
					<l>de nem volt szabad többé ott maradnom</l>
					<l>és mentem lassan, visszanézve hévvel,</l>
					<l>mint akit hátra édes akarat von,</l>
				</lg>
				<lg>
					<l>szájamban még a sütemény ízével,</l>
					<l>orromban a karácsony illatával</l>
					<l>s többet epedtem, mint aludtam éjjel:</l>
				</lg>
				<lg>
					<l>így telve lelkem mostan Violával,</l>
					<l>meleg szerelme illatát szagoltam,</l>
					<l>érezve, ajkam íze is reá vall</l>
				</lg>
				<lg>
					<l>s új gerjedéstől szomjasan, bomoltan</l>
					<l>szerelmes arcom folyton visszabámult,</l>
					<l>hogy minden kicsi kőben megbotoltam.</l>
				</lg>
				<lg>
					<l>Igy visszanézve: jaj, miként elámult</l>
					<l>szemem s miképen torpant meglepetten</l>
					<l>lábam a képtől, mely elémbe tárult:</l>
				</lg>
				<lg>
					<l>nem hinné senki, olyan hihetetlen,</l>
					<l>ha nem tudnék tanut idézni mingyárt,</l>
					<l>mivel kutyámmal láttuk ezt mi ketten.</l>
				</lg>
				<lg>
					<l>A gép már messze gyors kerekein járt,</l>
					<l>de Viola még vesztegelt a sarkon.</l>
					<l>Előtte koldusasszony, keblein tárt</l>
				</lg>
				<lg>
					<l>rongya cafatban, kis porontya markon,</l>
					<l>(szopni akart a száraz anyamellen,</l>
					<l>de nem tudott és sírdogált kitartón).</l>
				</lg>
				<lg>
					<l>Viola nem bírt tenni szíve ellen,</l>
					<l>mely könnyes lett és puha, mint a vatta</l>
					<l>s oly mozdulattal, amely csupa kellem,</l>
				</lg>
				<lg>
					<l>minden pénzét a bús anyának adta.</l>
					<l>Majd mint vezér, ki súlyos sebesült bár,</l>
					<l>de legnagyobb győzelmét most aratta</l>
				</lg>
				<lg>
					<l>s hiába vére itt-ott átalüt már,</l>
					<l>kemény mosollyal léptet felmagasztalt</l>
					<l>útján, ahol az ünneplés s az üdv vár,</l>
				</lg>
				<lg>
					<l>Viola is, bár égő kínt tapasztalt,</l>
					<l>öntudattal, hogy úgy van jól, amint tett,</l>
					<l>büszkén indult, amerre vitt az aszfalt</l>
				</lg>
				<lg>
					<l>s merről a város kéklő tornya intett.</l>
				</lg>
				<p>Ötödik fejezet,</p>
				<p>mely csak annyi, mint a sóhaj</p>
				<lg>
					<l>Lelkem nyugtalan lett,</l>
					<l>nyugtalan a mély tó.</l>
					<l>Habján, mint hajóraj,</l>
					<l>bukdosik a sóhaj:</l>
					<l>nem vagyok én, ó jaj,</l>
					<l>Violára méltó...</l>
				</lg>
				<lg>
					<l>Bárha mindig tudtam,</l>
					<l>hogy a szó, a mondás</l>
					<l>csak ragyogva ámít,</l>
					<l>legfeljebb vidámít,</l>
					<l>de a tett, mi számít,</l>
					<l>másokért lemondás:</l>
				</lg>
				<lg>
					<l>kéregető előtt</l>
					<l>hányszor elhaladtam! –</l>
					<l>ami szűken tellett</l>
					<l>s ami nap-nap mellett</l>
					<l>énnekem is kellett,</l>
					<l>abból sosem adtam.</l>
				</lg>
				<lg>
					<l>Nem öleltem eddig</l>
					<l>éhezőt, bevallom,</l>
					<l>szemem sose látta,</l>
					<l>mint roskad a háta</l>
					<l>s hogyan megyen át a</l>
					<l>túlvilági pallón.</l>
				</lg>
				<lg>
					<l>Megmosolyogtam, ki</l>
					<l>másokért halált halt.</l>
					<l>Nagycsütörtök-esten</l>
					<l>fogságba nem estem</l>
					<l>s kínt, csapást a testem</l>
					<l>senkiért se vállalt.</l>
				</lg>
				<lg>
					<l>Nyugtalan a lelkem,</l>
					<l>nyugtalan a mély tó.</l>
					<l>Tükrén, mint a sóhaj,</l>
					<l>borzolt át az óhaj:</l>
					<l>bár lehetnék, ó jaj,</l>
					<l>embernévre méltó!</l>
				</lg>
				<lg>
					<l>Aki hősiesség</l>
					<l>útját lanyha, gyatra</l>
					<l>szívvel elkerültem,</l>
					<l>bűnben elmerültem</l>
					<l>s egyszer sem hevültem</l>
					<l>igaz áldozatra:</l>
				</lg>
				<lg>
					<l>Krisztus nevét bár egy</l>
					<l>életen át zengem,</l>
					<l>egek fényessége,</l>
					<l>mennyek békessége,</l>
					<l>szentek egyessége</l>
					<l>nem fogad be engem...</l>
				</lg>
				<p>Hatodik fejezet,</p>
				<p>melyben Viola csodálatos módon megdicsőül Isten és emberek előtt</p>
				<lg>
					<l>Lágyan zengj a csodáról, emberi nyelv, átszűrve szelíden</l>
					<l>jámbor hangulatok liliomszirmú, puha, tiszta szürőjén,</l>
					<l>olvadozón muzsikálj, meleg emberi szív, mint halk szamovár duruzsol,</l>
					<l>lágyan járd a papírt, kis acéltoll, mint dudorászó méla zarándok!</l>
				</lg>
				<lg>
					<l>...Halk suhogás hallatszott, íme, a kéklila esti homályban</l>
					<l>halk repeső suhogás, mely ütemre suhog s mindegyre erősebb,</l>
					<l>suhogó repesés, repülő zúgás, lengő szárnyak suhogása</l>
					<l>verdeső puha angyali szárnyak csattogó muzsikája:</l>
				</lg>
				<lg>
					<l>jöttek az angyalok át a parasztos, öreg monostori utca fölött,</l>
					<l>szálltak a kis kápolna fölött csapatostul, özönlöttek seregestül,</l>
					<l>jött a sudár, gyönyörűszép angyali kar, lágy mandolinokkal,</l>
					<l>víg énekkel az égből, fényességgel az arcukon, édes</l>
				</lg>
				<lg>
					<l>ringó lengedezéssel, zsongó zengedezéssel, száz meg ezer,</l>
					<l>föld tele, ég tele, száz és száz és száz meg ezer.</l>
					<l>Négy daliás angyal fölemelte ölébe, a légbe ölelte kicsiny Violámat</l>
					<l>s vitte röpülve az esteledő, tág biblikus úton,</l>
				</lg>
				<lg>
					<l>vitte a szalmatetős kalyibák és törpe akácfák csúcsa fölött befelé,</l>
					<l>vitte ringó lengedezéssel, zsongó zengedezéssel a város szíve felé.</l>
					<l>Lent ezalatt a fehér s halványkék angyali tábor</l>
					<l>földre borult két oldalt s mennyei nyelven örök diadalról zengedezett.</l>
				</lg>
				<lg>
					<l>Tinti kutyám ujjongó nagy csaholásba fogott s kórusban ugattak</l>
					<l>a környék mindenfajta kutyái, a lassacskán döcögő szénásszekerekbe</l>
					<l>fogott lovak is mind fölfele tartották fejüket s nyeritettek.</l>
					<l>Arany Violám szép homloka ívén megbomlottak a fürtök</l>
				</lg>
				<lg>
					<l>s lengtek utána, – megharsantak a mennyei kürtök s zengtek utána.</l>
					<l>Nem tudnók elmondani, elmuzsikálni, lefesteni, bárhogy akarnók:</l>
					<l>mint lett isteni, ünnepi csarnok a külváros poros és füves útja,</l>
					<l>mint bődültek az áhitatos, hazabandukoló, szelid esteli barmok,</l>
				</lg>
				<lg>
					<l>mint lobbant fel a tűz az egek lila tömbjén s lent a nehéz por,</l>
					<l>sűrü templomi tömjén, mint füstölt Violának lengő légi nyomába,</l>
					<l>mint hullottak térdre az emberek és mutogattak a gyermekek és</l>
					<l>mint kondult meg fékeveszetten a nagy város valamennyi harangja:</l>
				</lg>
				<lg>
					<l>ging, gong, mindez a kis Violáért!</l>
					<l>ging, gong, ne sajogjon a lába szegénynek!</l>
					<l>zúgja harang és orgona búgja, pengeti lant és harsona zengi:</l>
					<l>Angyalok asszonya Ő és ülni fog egykor az Úrnak jobbja felől.</l>
				</lg>
				<p>Utóhang,</p>
				<p>melyben a költő elbúcsúzik a türelmes olvasótól</p>
				<lg>
					<l>Hasznos igék e sorok közt</l>
					<l>bőven akadnak:</l>
					<l>számtalan üdvös okosság.</l>
					<l>Ámde magadnak</l>
					<l>kell kikutatnod: e terhet</l>
					<l>én ma lerázom.</l>
					<l>Irtam volt, amit írtam,</l>
					<l>nem magyarázom.</l>
				</lg>
				<lg>
					<l>Majd ha puposra öregszem</l>
					<l>s görnyed a vállam</l>
					<l>s mellem verdesi vattás</l>
					<l>rőfnyi szakállam:</l>
					<l>verseimet magyarázva</l>
					<l>oktatok én is.</l>
					<l>S mondják: istenes ember.</l>
					<l>(Nem csoda: vén is.)</l>
				</lg>
				<lg>
					<l>Ily balga felére sokára</l>
					<l>fordul az érem.</l>
					<l>Most még kerget a kedvem,</l>
					<l>hajszol a vérem</l>
					<l>átal a fényteli város</l>
					<l>víg zsivaján s túl</l>
					<l>messzi hegyek puha csöndjén –</l>
					<l>Rajta, kutyástul!</l>
				</lg>
				<lg>
					<l>Keresse a búskomor árnyat</l>
					<l>az erdei gomba!</l>
					<l>Én fényt akarok, lobogó fényt</l>
					<l>inni magamba:</l>
					<l>csorduljon a csók meg a dallam,</l>
					<l>csíz dala áradj!</l>
					<l>Űzve sodorj, fiatalság!</l>
					<l>Láb, ki ne fáradj!</l>
				</lg>
				<lg>
					<l>Élünk szép Violámmal,</l>
					<l>mint égen a felhők,</l>
					<l>gondtalanul futorászva,</l>
					<l>semmirekellők,</l>
					<l>kacagjuk a gúnyt, a veszélyt</l>
					<l>s a városi pletykát:</l>
					<l>vár a mező ezután is,</l>
					<l>jószagu hegyhát,</l>
				</lg>
				<lg>
					<l>vár puha fű, csakazértis</l>
					<l>vár a Monostor</l>
					<l>s mint csorda nyomán a csobán</l>
					<l>markában az ostor,</l>
					<l>csókok száza meg ezre</l>
					<l>csattog a szánkon.</l>
					<l>Kancsal kicsi ámorok ülnek</l>
					<l>körben a fákon,</l>
				</lg>
				<lg>
					<l>repes valamennyi, tolakszik,</l>
					<l>hogy le ne késsen,</l>
					<l>kuncognak, áthunyorognak</l>
					<l>a lombközi résen,</l>
					<l>majd iskolapadban ülő</l>
					<l>szorgos gyerekekként</l>
					<l>jegyzik arany palatáblán</l>
					<l>a boldog eredményt...</l>
				</lg>
			</div>
		</body>
	</text>
</TEI>