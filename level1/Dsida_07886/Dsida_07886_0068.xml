<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0068" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Szobor és drágakő</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">286</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Szobor és drágakő</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Két vers Kuncz Aladárhoz</head>
				<p>&gt;Szobor és drágakő</p>
				<lg>
					<l>Mintha Carrara bús, jégmerev és fehér</l>
					<l>márványtömbjeiből kellene szobrodat</l>
					<l>vésnem, – elnyugodott, drága nemes barát –</l>
					<l>úgy mártom be ma tollamat</l>
				</lg>
				<lg>
					<l>s pillanatra megáll fulladozó szivem:</l>
					<l>érdes emberi nyelv sziklakemény, komor</l>
					<l>ősi görgetegét mint kalapáljam úgy,</l>
					<l>hogy bár körvonalakban is</l>
				</lg>
				<lg>
					<l>megjelenne finom-rezzenetű szemed,</l>
					<l>homlokod delejes íve s a ritka haj</l>
					<l>édes fürtjeivel, selymesen és puhán?</l>
					<l>hát keskenyvonalú, lezárt</l>
				</lg>
				<lg>
					<l>ajkadat hogyan, ó jaj, hogyan önthetem</l>
					<l>itt alakba zenés lágy mosolyával és</l>
					<l>minden titkokat oly biztosan átfogó</l>
					<l>s hirdető nagy igéivel?</l>
				</lg>
				<lg>
					<l>s hol marad buzogó melled erős, meleg</l>
					<l>dobbanása, kezed száz remekelt piciny</l>
					<l>lendülése, melyet Petronius borult</l>
					<l>szemmel látna s irígykedőn?</l>
				</lg>
				<lg>
					<l>S szellemed pazarul csörgedező, hideg</l>
					<l>kristályhabja hová sikkad e tömbökön?</l>
					<l>nagy szived suhogó, förgeteges szelét,</l>
					<l>villám-gúnyod acélnyilát,</l>
				</lg>
				<lg>
					<l>gyermek-hangulatod türkiszlángos egét,</l>
					<l>mely baráti beszéd napsugarával oly</l>
					<l>egyként záporozott mindegyikünkre – mily</l>
					<l>jel jelölheti szobrodon?...</l>
				</lg>
				<lg>
					<l>Cseng a kőkalapács, serceg az ércfuró,</l>
					<l>zúgva-zengve repül, pattan a törmelék,</l>
					<l>véső vés sziszegőn, omlik a tiszta kő</l>
					<l>porfinom szeme, mint a liszt</l>
				</lg>
				<lg>
					<l>s egyre fogy, kicsinyül holt alakod meredt</l>
					<l>márvány-terve, gigász oszlopa megreped,</l>
					<l>kőforgácsra szakad minden anyag s a szó</l>
					<l>felzokog, mielőtt kimúl –</l>
				</lg>
				<lg>
					<l>hétszer harcba fogok: pár maradék szilánk</l>
					<l>hátha létre idéz elpepecselt, finom</l>
					<l>domborműben. – Az is meghasad s romok</l>
					<l>szennye közt maradok magam.</l>
				</lg>
				<lg>
					<l>...S akkor íme, sugár sejlik a csonkokon,</l>
					<l>százféle faragott, omlatag és zilált</l>
					<l>márványtönk tetején szellemed élni kezd,</l>
					<l>szóba, kőbe nem önthető</l>
				</lg>
				<lg>
					<l>szépségében, – a menny étheri árama</l>
					<l>reszket át a szobán – s meztelenül csupán</l>
					<l>lelked él: anyagot nem viselő, szabad</l>
					<l>lelked, mint a virág szaga,</l>
				</lg>
				<lg>
					<l>mint a csendbemerült szók rezegő s örök</l>
					<l>zöngehangja a szív mély rezonátorán,</l>
					<l>mint mesék kicsiszolt, mesteri ékköve,</l>
					<l>mely a titkosölű, havas</l>
				</lg>
				<lg>
					<l>márvány legközepén szunnyadozott soká</l>
					<l>s most kitárva tüzel kék-lila-halkvörös</l>
					<l>pompa színeiben s fellobogó ezer</l>
					<l>gyertya fényerejével ég...</l>
				</lg>
				<p>Immáron ötvenhárom napja...</p>
				<lg>
					<l>Bocsásd meg nékem, édes Aladár,</l>
					<l>hogy szép szavakba próbálom beszélni,</l>
					<l>amin ma is zokognom kellene</l>
					<l>s amin zokogni már-már nem tudok.</l>
					<l>Augusztus vége. Transsylvániára</l>
					<l>lassanként őszi felhők csüngenek,</l>
					<l>zord díszletek bizarr tragédiákhoz</l>
					<l>s a gyér futóka rőtes levelére</l>
					<l>örökké tartó, vén eső pereg...</l>
					<l>Immáron ötvenhárom napja, hogy</l>
					<l>kicsiny országunkból kivándoroltál.</l>
					<l>Immáron ötvenhárom napja, hogy</l>
					<l>lehajtott fejjel járok, terheket</l>
					<l>cipelve döbbent, fáradt lelkemen</l>
					<l>és megrázkódva olykor meg-megállok,</l>
					<l>mint vak koldus, akinek botja vége</l>
					<l>gödörre bukkan ismeretlen úton.</l>
					<l>...Mindennap négyszer elmegyek lakásod</l>
					<l>előtt, a Fürdő-ucca szögletén</l>
					<l>s elgondolom: most felmegyek megint.</l>
					<l>A szolgáló kinéz s megkérdezi,</l>
					<l>mint rendesen, hogy hozzád jöttem-e,</l>
					<l>s belépve újra ott látlak nyitott</l>
					<l>könyvvel, papirral sűrün elborított</l>
					<l>asztalod mellett s meghitten fogadsz:</l>
					<l>Isten hozott! Isten hozott, Jenőkém!...</l>
					<l>A kávéházban üldögélve, míg</l>
					<l>kövér tócsákat gyűjt ottkünt a járda</l>
					<l>s az üvegen száz vízcsepp folydogál,</l>
					<l>hosszú órákig várom, hogy benyitsz.</l>
					<l>Eljössz, tudom, csak mindíg várni kell,</l>
					<l>eljössz, tudom, piros arccal, vidáman,</l>
					<l>bontani kezded szürke gyapjusálad</l>
					<l>s mellém telepszel: Mi hír, öregem?</l>
					<l>– S miért ne lenne egyszer újra így?</l>
					<l>Mi az a percnyi, végzetes titok,</l>
					<l>lényegtelen, parányi változás,</l>
					<l>ami miatt régóta megszokott</l>
					<l>kedves dolgok nem térnek vissza többé?</l>
					<l>Igen, tán rémlik, rémlik valami</l>
					<l>avittas, álmos Hamlet-monológ,</l>
					<l>mitől zsibbadtan meg-megáll a szív</l>
					<l>és szédületbe tántorul a fej:</l>
					<l>Halál... elalvás... Pincér, fizetek!</l>
					<l>...S hazafelé is véled indulok,</l>
					<l>pislákoló fénynél, a halk esőben.</l>
					<l>Hangos viták közt érkezünk haza,</l>
					<l>megvárom, míg becsöngetsz és kinyitnak</l>
					<l>s eltűnsz a döngő kapuszárny mögött.</l>
					<l>S akkor egyszerre úgy látlak, hanyatt</l>
					<l>feküdni, nyújtott lábbal, hallgatag,</l>
					<l>lehúnyt pillával, nyirkos nagy sötétben</l>
					<l>a föld alatt, a bús eső alatt</l>
					<l>s hideg kezedre, szádra víz szivárog.</l>
					<l>Megértem: többé nincs mit várni rád.</l>
					<l>És nincs miért vídámakat beszélni.</l>
					<l>És nincs miért több verset írni. Nincs,</l>
					<l>Többé nem hallod és nem olvasod,</l>
					<l>dícsérő pillantásod nem jutalmaz,</l>
					<l>tükörben többé nem próbálhatom</l>
					<l>mozdulatod lopott utánzatát</l>
					<l>s egyáltalán – – oly messze vagy, olyan</l>
					<l>érzéken túli, hűvös távlatokban,</l>
					<l>dimenziók határain kivül,</l>
					<l>mint életem mély, gondtalan bizalma,</l>
					<l>mint gyermekségem kendő-lengetése,</l>
					<l>mint félálomban csókolt régi csók.</l>
					<l>Megindul újra könnyem. Fuldokolva</l>
					<l>kereslek, hol vagy? S hol van életem?</l>
					<l>S szeretném nevedet oly rémülettel,</l>
					<l>oly vad erővel felüvölteni</l>
					<l>az éjszakának bús esőt szitáló</l>
					<l>sötét boltjára, oly rekedt sikollyal,</l>
					<l>velőt-rázó iszonyú hördüléssel,</l>
					<l>hogy hasadjanak szét a fellegek</l>
					<l>és induljanak meg a csillagok</l>
					<l>s halld meg te is fényévek távolában,</l>
					<l>planéta-pályák száguldó ivén! –</l>
					<l>S azután csuklón összehullva ott</l>
					<l>a döbbenetes éjszaka hideg</l>
					<l>csöndjében, hátha felfogom, mikor</l>
					<l>nagy messziről, vagy tán egész közelről</l>
					<l>szelíden, halkan-halkan válaszolsz...</l>
				</lg>
				<p>(1931. augusztus 17.)</p>
			</div>
		</body>
	</text>
</TEI>