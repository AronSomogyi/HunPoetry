<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0508" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kóbor énekek</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">376</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kóbor énekek</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kóbor énekek</head>
				<p>I.</p>
				<lg>
					<l>Kóborlok a földön és szeretek.</l>
					<l>Falvakat hagytam el, szalonnát</l>
					<l>ettem ebédre ócska tarisznyából,</l>
					<l>csobogó vízek partján éjszakáztam.</l>
					<l>Itt még tart az erdő, nagy koronája</l>
					<l>már pettyes a sárga és vörös</l>
					<l>levelektől, nyulak iramodnak át</l>
					<l>bokortól bokorig. Itt még tart</l>
					<l>az erdő, áhitat van és lombillattal</l>
					<l>kevert esőszag. Rozsdás, megkopott</l>
					<l>bádog-Krisztus előtt gondolok</l>
					<l>sok régi költőre, akiket már</l>
					<l>senki sem olvas, senki sem ismer.</l>
					<l>Arrább kicsi ház, piros a födele,</l>
					<l>ember lakik benne, talán az erdész,</l>
					<l>bizonyára asszonya, gyermeke is van.</l>
					<l>Udvarán visít a gépfűrész</l>
					<l>s mint nagy vadállat, bőgve ropogtatja</l>
					<l>a halott bükkök száraz csontjait.</l>
				</lg>
				<p>II.</p>
				<lg>
					<l>Mint lehetne megmagyarázni,</l>
					<l>hogy hiszek? Csak megáradón tudom</l>
					<l>kicsordítani magamból a</l>
					<l>misztérium szelíd borzongását,</l>
					<l>a feltámadás tavaszi mámorát,</l>
					<l>az egyetlen útra sugárzó fényt.</l>
					<l>Ez annyit jelent, hogy előttem jár</l>
					<l>a tűzoszlop a pusztán, ez annyit</l>
					<l>jelent, hogy erős vagyok és</l>
					<l>nem fogok meghalni soha.</l>
					<l>Ez annyit jelent, hogy dalolva</l>
					<l>bőjtölök és úgy szeretek mindenkit,</l>
					<l>mint az Isten, s kosárral hordom</l>
					<l>a szíveket áldott két vállamon</l>
					<l>az örök Mosolygás lábai elé.</l>
					<l>Testvérek, nem kárhozik el senki!</l>
				</lg>
				<p>III.</p>
				<lg>
					<l>Ezt az országot hiába keresitek</l>
					<l>a ti világotok alatt, vagy felett,</l>
					<l>mellette, vagy akár benne is.</l>
					<l>Magam is véletlenül jutottam ide,</l>
					<l>kószálás közben, aranykürtök búgása,</l>
					<l>öles lángok zúgása között.</l>
					<l>Nem tudom leírni, elmondani</l>
					<l>milyen: e fehérség mellett</l>
					<l>sárga a ti havatok, a kéknek</l>
					<l>mély tűze van, mellette szürke</l>
					<l>legszebb májusi egetek is.</l>
					<l>A jóságról, békéről nemcsak</l>
					<l>beszélni lehet, meg lehet őket</l>
					<l>fogni, símogatni, a tengernek</l>
					<l>nincs neve, semminek sincs</l>
					<l>neve, mindennek könnyűség</l>
					<l>a lelke, a lábam, a kezem</l>
					<l>könnyű, egyszerű a szívem.</l>
					<l>Ébren alszom, aranyos láng a</l>
					<l>hajam: lobog, lobog...</l>
					<l>Néha látlak téged is, másokat is,</l>
					<l>de ti nem láttok engem,</l>
					<l>hangomat nem halljátok,</l>
					<l>csókoló számat nem érzitek.</l>
					<l>Eltűntök mély, fekete szakadékok</l>
					<l>alján. S én csodálkozó, homályos</l>
					<l>szemmel ülök le az ásító</l>
					<l>mélység partjain és</l>
					<l>hosszú-hosszú selyemcérnán</l>
					<l>utánatok lengetem a csillagokat.</l>
				</lg>
				<p>IV.</p>
				<lg>
					<l>Áldott legyen a Szahara homokján lépkedő,</l>
					<l>gondolataiba merült, bölcs muzulmán.</l>
					<l>Áldott legyen mindenki, aki lassan jár</l>
					<l>és nem jajgat: jaj, sietnem kell, jaj, tanulnom</l>
					<l>és gyűjtenem és rohannom és építenem kell,</l>
					<l>mert rohan az idő, elfogy az élet!</l>
					<l>Áldjon meg az Isten mindenkit, aki ráér.</l>
					<l>Ők lopják szívünkbe a mosolyt és a nyugalmat,</l>
					<l>ők bontják ki felettünk, mint hűvös sátrat,</l>
					<l>a határtalan idő nyújtózkodó, derüs tudatát.</l>
				</lg>
				<p>1929.</p>
			</div>
		</body>
	</text>
</TEI>