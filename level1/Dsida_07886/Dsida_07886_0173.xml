<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0173" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Előre való beszéd</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">841</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Előre való beszéd</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Előre való beszéd</head>
				<lg>
					<l>Olyan érettnek vágyom ezt a versem,</l>
					<l>mint ízes alma szeptemberi fán.</l>
					<l>Nem kell a játék, sem a régi verseny,</l>
					<l>lelkem erős bort s tompa fényt kiván</l>
					<l>s csöndet, melyben csak tollam hegye hersen</l>
					<l>s békét, milyen a fektető diván</l>
					<l>s múzsát, kinek tengernyugalmú, hellén</l>
					<l>összhang ragyog a homlokán s a mellén.</l>
				</lg>
				<lg>
					<l>Jó férfihangszer, mély gordonka, szólj,</l>
					<l>hullámaiddal folyjál szét remegve</l>
					<l>s a bronzos lámpafényben úgy oszolj</l>
					<l>el, mint tömör füst, ifjúságom kedve.</l>
					<l>Lassan készülj el, szépséges, komoly</l>
					<l>nagy költemény, magadat szövögetve,</l>
					<l>soronkint nőve csak naponta, hogy</l>
					<l>megfontoltan és bölcsen gazdagodj.</l>
				</lg>
				<lg>
					<l>El ne feledd, hogy minden csak jelenség,</l>
					<l>tűnékeny ábra, ideiglenes</l>
					<l>s ha volna is a szenvedélyben fenség,</l>
					<l>elég volt már s többé nem érdemes:</l>
					<l>multtal babrálni oly könnyűnek essék,</l>
					<l>mint hózimankós este kellemes</l>
					<l>szobában ülni, míg a tűz leroskad</l>
					<l>s a kéz tűnődve kártyákat rakosgat.</l>
				</lg>
				<lg>
					<l>Így énekelj egy drága gyermekév</l>
					<l>muskotály-ízű, serdülő szakáról,</l>
					<l>melyet megölt a fagy, kiölt a hév</l>
					<l>s tőlem időtlen messzeség határol.</l>
					<l>Ha sejtjük, hogy nincs messze már a Rév,</l>
					<l>mely zöld homályba ringat, jó a máról</l>
					<l>levenni gondjainkat s hajdani</l>
					<l>tisztább vizek felé pillantani.</l>
				</lg>
				<lg>
					<l>Fakó fényképpel nézek egyre szembe,</l>
					<l>ahogy az íróasztalnál ülök.</l>
					<l>Mi minden jut egy képről az eszembe,</l>
					<l>láttán borongok és felderülök</l>
					<l>s mélázva veszem olykor a kezembe:</l>
					<l>Egy kedves kisfiú, vidám szülők –</l>
					<l>bizony, bizony, huszonöt éve van tán,</l>
					<l>hogy ültek ott a tág üvegverandán.</l>
				</lg>
				<lg>
					<l>Egyenruhát visel a ház ura,</l>
					<l>a hadnagy úr. Merész, sasorrú, nyalka.</l>
					<l>Anyám fején a tornyos frizura</l>
					<l>roppant előkelő s a fiatalka</l>
					<l>fitos archoz oly meghatón fura.</l>
					<l>A kisfiúról mondhatnék egy falka</l>
					<l>dícséretet, de egyesek szerint</l>
					<l>önhitt vagyok s ez szerénységre int.</l>
				</lg>
				<lg>
					<l>Boldog idők, melyek parányi bölcsőm</l>
					<l>úgy ringatták, mint bárkát enyhe víz,</l>
					<l>telt kamrán és üvegbe tett gyümölcsön</l>
					<l>merengő nénik, édes tejbegriz,</l>
					<l>adjátok bár egy pillanatra kölcsön</l>
					<l>a “Szűz imája” és a “Für Elise”</l>
					<l>hangulatát, mely eltemetve mélyen</l>
					<l>most arra vár, hogy bennem újraéljen!</l>
				</lg>
				<lg>
					<l>A tündérszínpad pillangó-raja</l>
					<l>elhull. Haragvörös a naplemente.</l>
					<l>Mérges darázsraj zurmogó zaja</l>
					<l>közeledik, fulánkjait kifente.</l>
					<l>Vérszagu tenger hullám-taraja</l>
					<l>paskolja rácsos ágyam éjjelente,</l>
					<l>bong a harang, ember nem nyughatik,</l>
					<l>lángol a föld kelettől nyugatig.</l>
				</lg>
				<lg>
					<l>Jézus kiált fennszóval: – Éli, Éli,</l>
					<l>lamma sabaktani! – Dördül a menny.</l>
					<l>Sikkant a sátán és világát éli,</l>
					<l>égig fröccsen a sár, a genny, a szenny.</l>
					<l>Apám rút csukaszürkére cseréli</l>
					<l>aranyzsinóros pompáját. – Ne menj! –</l>
					<l>zokog anyám. Csók, ölelés, virág, dal.</l>
					<l>Megy a vonat hurrázó katonákkal.</l>
				</lg>
				<lg>
					<l>Elcsöndesül a zenekar s a dob.</l>
					<l>Magunk maradtunk, gyönge, árva három,</l>
					<l>kiket az útból bárki félre dob.</l>
					<l>Öcsém kétéves, én a hatot járom</l>
					<l>és aki “hármunk közt a legnagyobb”,</l>
					<l>anyuska is legföljebb huszonhárom.</l>
					<l>– “Ha néhány hétnél továbbtartana,</l>
					<l>gyertek le hozzánk!” – írja nagymama.</l>
				</lg>
				<lg>
					<l>Kis felvidéki város, vén Beregszász,</l>
					<l>gazos Fürdőkert, sáros Vérke-part,</l>
					<l>agg csöndedből ma is felém remeg száz</l>
					<l>félálom-emlék, ködlepett, zavart –</l>
					<l>kanyaró, vörheny, zegzugos öreg ház,</l>
					<l>matrózruhám, melyet mamuska varrt,</l>
					<l>iskolaudvar, felzsibongó hajsza,</l>
					<l>nagyapám szúrós, pedrettvégű bajsza.</l>
				</lg>
				<lg>
					<l>Újságot böngész már a kisfiú:</l>
					<l>a Képes Krónikában szörnyű tankok,</l>
					<l>géppuska, ágyú, drótsövény. Hiú</l>
					<l>reménykedések, öblöstorkú hangok,</l>
					<l>hősi halál, dicsőség, honfibú.</l>
					<l>Kísértetként kopognak künt a mankók</l>
					<l>s az elesettek százakra menő</l>
					<l>nevei közt egy név: Dsida Jenő.</l>
				</lg>
				<lg>
					<l>Deli nagybátyám! Isten így akarta?</l>
					<l>Ki lelné meg már azt az elhagyott</l>
					<l>országútmenti sírt, mely eltakarta</l>
					<l>a kis mosolygó honvédhadnagyot?</l>
					<l>Hűséges lelkű közlegénye, Bartha,</l>
					<l>szipogva hozta el vérbefagyott</l>
					<l>köpenyegét s elmondta ékesszólón,</l>
					<l>hogyan ütötte át szegényt az ólom.</l>
				</lg>
				<lg>
					<l>Riad a hír, hogy elesett a vár,</l>
					<l>zúg, mint ha vészharangot vernek félre.</l>
					<l>Apám! Przemysl! Anyuska sírva vár</l>
					<l>egy üzenetre, pársoros levélre.</l>
					<l>Nem jön. Majd nyárra. Elmulik a nyár.</l>
					<l>Őszire megjön. Most se? Majd a télre.</l>
					<l>Tört gyertyafény, imádság reggelig.</l>
					<l>Hét hét után, év év után telik.</l>
				</lg>
				<lg>
					<l>(Vonagló kis szív! Ó, hogy illett hozzá</l>
					<l>a boldogság dús rózsa-kerete!</l>
					<l>Most egyre szúrja, vérzi a gonosszá</l>
					<l>fent tüskék koszorúja. Fekete</l>
					<l>pók mássza meg és borzalmat bogoz rá.</l>
					<l>Anyácska, édes asszony-remete!</l>
					<l>Míg tenger könnyét ejti, önti, ontja,</l>
					<l>pihegve alszik két sovány porontya.)</l>
				</lg>
				<lg>
					<l>Szegényke egyszer épp reggelizett,</l>
					<l>mikor az ajtón kopogott a posta,</l>
					<l>lapot hozott, tán nyolcat vagy tizet,</l>
					<l>– Él! Él! Halljátok, él! – sikoltja most a</l>
					<l>boldog igét és elalél. – Vizet! –</l>
					<l>Jó nagyanyám soká dörzsölte, mosta.</l>
					<l>Zihálva olvas. Egymást éri a</l>
					<l>kérdés: – Fogoly? Hol? Tomszk, Szibéria.</l>
				</lg>
				<lg>
					<l>...S még mennyi emlék!... Százkalandú Verne,</l>
					<l>Grant kapitány s derék Strogoff Mihály</l>
					<l>s te könyvszekrény, csudák csilláros terme!</l>
				</lg>
				<lg>
					<l>Zalán futásá-t félretenni fáj,</l>
					<l>de nagyapám különben főbeverne:</l>
					<l>– Mozogj, hékás, ne mind betűt zabálj! –</l>
					<l>(Ott kellett épen abbahagyni, sajna,</l>
					<l>ahol fürödni vetkezik le Hajna.)</l>
				</lg>
				<lg>
					<l>Öcsi száguld a láncos kút körül.</l>
					<l>– Gyű te! – csattanva cserdül karikása.</l>
					<l>Szerény személyem szótlanul örül</l>
					<l>s fokos kötettel – senki meg ne lássa, –</l>
					<l>a padláslétra tetejére ül.</l>
					<l>Megbabonázta Jókai varázsa,</l>
					<l>a lágymeséjű, vágyzenéjű húr</l>
					<l>ezüst zsongása: Az új földesúr.</l>
				</lg>
				<lg>
					<l>Nem érdekel, hogy ottlent készülődnek,</l>
					<l>kötözgetik a nagy csomagokat.</l>
					<l>Félig hallom hangját a nagyszülőknek,</l>
					<l>rémült anyámnak: – Indul a vonat</l>
					<l>s az a kölyök sehol! – Szemembe szöknek</l>
					<l>a könnyek, eltakarom arcomat.</l>
					<l>S ugyan miért? Okom csak annyi van rá:</l>
					<l>mint lett Ritter von Ankerschmidt magyarrá.</l>
				</lg>
				<lg>
					<l>A létra olykor-olykor megrezeg,</l>
					<l>átreng a ház a tompa ágyuzástól.</l>
					<l>– Fiam! Fiam! – felém tárult kezek...</l>
					<l>A sok riadt szem rettegést palástol...</l>
					<l>Kábulatomból én is rezzenek,</l>
					<l>búcsut veszek a megszokott lakástól.</l>
					<l>Döng a kárpáti harc. Mi lesz velünk?</l>
					<l>Robogj, robogj, vonat! Menekülünk.</l>
				</lg>
			</div>
		</body>
	</text>
</TEI>