<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Dsida_07886_0353" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Kalendárium szonettekben</title>
				<author>
					<persName>
						<surname>Dsida</surname>
						<forename>Jenő</forename>
					</persName>
					<date from="1907" to="1938">1907-1938</date>
					<idno type="VIAF">12329114</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Timári</surname>
						<forename>Mária</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">79</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Kalendárium szonettekben</title>
					<author>
						<persName>
							<surname>Dsida</surname>
							<forename>Jenő</forename>
						</persName>
						<idno type="VIAF">12329114</idno>
					</author>
					<relatedItem type="copyText">
						<bibl>
							<title>Dsida Jenő összegyűjtött versei</title>
							<date when="2010-01-28"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/07800/07886"/>
							<respStmt>
								<resp>Original Electronic Edition</resp>
								<persName>
									<surname>Láng</surname>
									<forename>Gusztáv</forename>
								</persName>
								<persName>
									<surname>Orbán</surname>
									<forename>László</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Kalendárium szonettekben</head>
				<p>Elővers</p>
				<p>Tizenkét könyvek másolója</p>
				<lg>
					<l>Barát vagyok, fiatal, vézna, ványadt:</l>
					<l>Halk kondításként rozsdás, ócska gongon,</l>
					<l>ez előversben mondom el a gondom</l>
					<l>és segítségűl hívom Szűzanyámat...</l>
				</lg>
				<lg>
					<l>Tizenkét könyvet másolok. Zsibongón</l>
					<l>állnak elém a képek és ahányat</l>
					<l>pillantok, annyi égi, szép leányhad</l>
					<l>forog elém egy nagy, piros korongon.</l>
				</lg>
				<lg>
					<l>Aztán halálfő villan ecsetemre</l>
					<l>s november színe, mely a bús halálé,</l>
					<l>aztán a hó hull, szűz pehely pehelyre...</l>
				</lg>
				<lg>
					<l>Mutasd meg, Uram: szárnyam messze száll-é?</l>
					<l>Ó, tizenkét könyv s lágyan rálehelve</l>
					<l>tizenkét arany, kék iniciálé!</l>
				</lg>
				<p>Január</p>
				<p>A tél dicsérete</p>
				<lg>
					<l>Havasi ember – kis mokány lován –</l>
					<l>A hófuvástól hunyorog vakon.</l>
					<l>Kocog az éjbehajló útakon</l>
					<l>s pipára gyújt vén taplón és kován.</l>
				</lg>
				<lg>
					<l>Sötét erdő borzong hallgatagon,</l>
					<l>fehér mező a holdas ingovány:</l>
					<l>távol hegyekből néha egy sovány</l>
					<l>ordas cselleng a friss csapásokon.</l>
				</lg>
				<lg>
					<l>A szalmás viskók görbe ablakából</l>
					<l>kis mécsek fénye hull az útra körben,</l>
					<l>a kastély-ablak köztük szinte lángol...</l>
				</lg>
				<lg>
					<l>A vén pap ácsolt asztalára törten</l>
					<l>olvas és fölrezzen a Bibliából,</l>
					<l>ha orvvadászok puskahangja dörren.</l>
				</lg>
				<p>Február</p>
				<p>A farsang dícsérete</p>
				<lg>
					<l>Egy sarkon, hol a lámpa fénye halvány,</l>
					<l>egymásra torlik két fura menet,</l>
					<l>megállnak és hosszú farkasszemet</l>
					<l>néznek, zászlójukat kissé lehajtván.</l>
				</lg>
				<lg>
					<l>Az egyik bűnt sirat és bűnt temet,</l>
					<l>gyertyásan, zsolozsmával mind az ajkán,</l>
					<l>a másik csapat maskarába varrt fán</l>
					<l>ördögfejet visz, táncol és nevet.</l>
				</lg>
				<lg>
					<l>Vezérük, kit már lángos kárhozat nyal,</l>
					<l>bűnbánón látja angyalok karát</l>
					<l>s szemét lehúnyja méla áhitattal;</l>
				</lg>
				<lg>
					<l>míg a zarándokfő, egy vén barát,</l>
					<l>szíve mélyén, mely zárva hét lakattal,</l>
					<l>idézi antik istenek nyarát.</l>
				</lg>
				<p>Március</p>
				<p>Egy halott királylány dícsérete</p>
				<lg>
					<l>Ereszszélen már jégcsapok csepegnek,</l>
					<l>a hólé zöngve, csobbanón csurog,</l>
					<l>A föld hátáról pattan a burok,</l>
					<l>sok ódon ablak tárul a szeleknek.</l>
				</lg>
				<lg>
					<l>A nap egy rozzant ablakon benéz.</l>
					<l>Sugarat önt be, langyosan zuhogva,</l>
					<l>dohos, homályos és hideg zugokba.</l>
					<l>Meleg nyalábja sárga, mint a méz.</l>
				</lg>
				<lg>
					<l>Bent holt királylány fekszik. Arca: bájos,</l>
					<l>halk emlék, régi, sápadt, méla vád...</l>
					<l>Bomló szívének illata halálos.</l>
				</lg>
				<lg>
					<l>Míg ajkaszélén fénysáv surran át,</l>
					<l>a friss tavaszi szél körötte szálldos</l>
					<l>s lengeti hosszú, szőke, dús haját.</l>
				</lg>
				<p>Április</p>
				<p>A húsvét dícsérete</p>
				<lg>
					<l>Ezerkilencszázharminc éve: szent</l>
					<l>zsidók földjére nagy próféta támadt.</l>
					<l>Emlékének, mely bágyadt, égi bánat,</l>
					<l>szenteljük ezt a sárga pergament.</l>
				</lg>
				<lg>
					<l>Rágondolok, míg járom Golgotámat.</l>
					<l>Mivelhogy nincs igazság idelent,</l>
					<l>Pilátus alatt a keresztre ment,</l>
					<l>de harmadnapra új életre támadt.</l>
				</lg>
				<lg>
					<l>Alleluja! – nagy bástyákat ledöntőn</l>
					<l>rivalg s csodára váró tűzben ég</l>
					<l>falu és város, ház, tébolyda, börtön,</l>
				</lg>
				<lg>
					<l>minden üszkös, az arcok feketék!...</l>
					<l>Feltámad-é a bús erdélyi földön,</l>
					<l>ki meghala és eltemetteték?</l>
				</lg>
				<p>Május</p>
				<p>A tiszta örvendezés dícsérete</p>
				<lg>
					<l>Bús alkimista, mit nekem a kincsek!</l>
					<l>Kihúnyt a tűz már és kihűlt a lombik,</l>
					<l>Vídám, vídám szeretnék lenni holtig,</l>
					<l>hogy fénnyel minden élőt szembe hintsek.</l>
				</lg>
				<lg>
					<l>Itt künn zenél a friss májusi lomb, víg</l>
					<l>nyikordulással nyílnak a kilincsek</l>
					<l>s a fülledt kamrákból kibújva, nincs seb:</l>
					<l>akár a fák, a lélek is kibomlik.</l>
				</lg>
				<lg>
					<l>Eszembe jut sok kapzsi vágy, mi kár volt,</l>
					<l>és jönnek nők is, karcsúk, vagy molettek,</l>
					<l>és egy-egy emlék is, mely szép, habár holt.</l>
				</lg>
				<lg>
					<l>Szívemet, melyből ádáz harcok ettek,</l>
					<l>most elringatják hűs, körülhatárolt,</l>
					<l>együgyű tócsák: langyos kis szonettek.</l>
				</lg>
				<p>Június</p>
				<p>Az érés dícsérete</p>
				<lg>
					<l>Helyét gyümölcsnek adja a szirom.</l>
					<l>A déli égen elterül a hőség.</l>
					<l>A termő kor jön: érés, felelősség</l>
					<l>és nem lehetek virág egy siron.</l>
				</lg>
				<lg>
					<l>Csók-szirmom nem lesz, hogy csokorba kössék</l>
					<l>a lányok. Vinnem kell, amíg birom</l>
					<l>a terheket és ha nevem leirom:</l>
					<l>komoly szó kell elé, nem cifra bőség.</l>
				</lg>
				<lg>
					<l>Csak néha jön, hogy szívem elbecéz</l>
					<l>egy-egy derengő, árva, gyermeteg</l>
					<l>emléket (mely úgy csillog, mint a réz</l>
				</lg>
				<lg>
					<l>egy ó-kapun). Gyors nyári fergeteg</l>
					<l>jön messziről. Szemem távolba néz</l>
					<l>s tavaszt sirat s egy régi gyermeket.</l>
				</lg>
				<p>Július</p>
				<p>A magányosság dícsérete</p>
				<lg>
					<l>A júliusi csillagok alatt</l>
					<l>vággyal kószáltam, mint kóbor diák.</l>
					<l>De voltak nálam bátrabb daliák</l>
					<l>s az idő lassan, tétlen elhaladt.</l>
				</lg>
				<lg>
					<l>Az ablakokban csönd volt és virág,</l>
					<l>s a fülledt este szívemre szaladt</l>
					<l>a júliusi csillagok alatt,</l>
					<l>míg bent mulattak boldog daliák.</l>
				</lg>
				<lg>
					<l>Fiat fogantak pozsgás asszonyok;</l>
					<l>zöld és dúsnedvű, mérges nagy növény</l>
					<l>volt az élet: beteljesült, konok.</l>
				</lg>
				<lg>
					<l>Éreztem már, hogy – messziről jövén –</l>
					<l>elesem, ha tovább barangolok</l>
					<l>s ledőltem egy zord, vén klastrom tövén.</l>
				</lg>
				<p>Augusztus</p>
				<p>Az élet dícsérete</p>
				<lg>
					<l>Lám, most e délben, mint a renyhe, holt só</l>
					<l>terül szét ringó tengerek vizében,</l>
					<l>úgy oszlom én is szét e versben éppen</l>
					<l>és gonddal mondom: tán ez az utolsó.</l>
				</lg>
				<lg>
					<l>Nagy ideje, hogy csupa könnyű, olcsó</l>
					<l>ígéim vannak, árnak ellenében</l>
					<l>nem úszom már és néha-néha szépen</l>
					<l>mondom magamban: várhatsz még koporsó!</l>
				</lg>
				<lg>
					<l>Csak hallgatom a lomb meleg neszét</l>
					<l>s az árnyas fákat bölcsen megmosolygom:</l>
					<l>a tölgyet, hársat, bükköt, gesztenyét –</l>
				</lg>
				<lg>
					<l>a forró nap vídáman vagy borongón</l>
					<l>nagy, tiszta békét csurgat szerteszét...</l>
					<l>Mégis csak jó e vénhedt, lomha bolygón!</l>
				</lg>
				<p>Szeptember</p>
				<p>Egy angyal dícsérete</p>
				<lg>
					<l>E ködvilágban képe csöndben, árván</l>
					<l>csüng kis szobámban, a szívembe fészkelt</l>
					<l>sápadt falon és néha néma vészjelt</l>
					<l>küldöz szemével, két kezét kitárván.</l>
				</lg>
				<lg>
					<l>Csak gyönge nő. Ruhája oly szegény. Szelt</l>
					<l>kenyere száraz. Életem határán</l>
					<l>halkan legel: kis gyapjas, tiszta bárány.</l>
					<l>Az ágya deszka: durva és fűrészelt.</l>
				</lg>
				<lg>
					<l>Ám egy napon kitárul majd a porta,</l>
					<l>elhagyja őt a földi, kerge kín,</l>
					<l>áldja a percet, mely idesodorta.</l>
				</lg>
				<lg>
					<l>S való világunk pompás berkein</l>
					<l>áldja a percet, mely idesodorta.</l>
					<l>Mellén: selyemhab. Vállán: hermelin.</l>
				</lg>
				<p>Október</p>
				<p>Az erdélyi szüret dícsérete</p>
				<lg>
					<l>A sors galád napok közé sodort.</l>
					<l>Nincs semmi, semmi víg szüreti hang itt,</l>
					<l>a szőlősgazda szomszédjára sandít</l>
					<l>s a pinceszájra követ kőre hord.</l>
				</lg>
				<lg>
					<l>Zárt ajtók mögött sír a lezuhant hit.</l>
					<l>Unott, bús arccal szürcsölik a bort,</l>
					<l>mely dohos pincék mélyében kiforrt</l>
					<l>és gyűlöletet száz repedt harang szít.</l>
				</lg>
				<lg>
					<l>Mikor majd égi ígék zengenek</l>
					<l>s közös szüret nagy, boldog mámorával</l>
					<l>együtt mulatnak három nemzetek</l>
				</lg>
				<lg>
					<l>s egymást hintik a könnyek harmatával –</l>
					<l>Úristen, akkor én már hol leszek</l>
					<l>s kiből fakad majd harsogó, vidám dal?</l>
				</lg>
				<p>November</p>
				<p>A holtak dícsérete</p>
				<lg>
					<l>Meghaltunk, testvér, valamennyien.</l>
					<l>Csak ők élnek még, ők, a régi holtak.</l>
					<l>A néma ablakok sora kiholt, vak:</l>
					<l>Láttál temetőt? Ugy-e mind ilyen?</l>
				</lg>
				<lg>
					<l>A holtak este csillagot csiholtak</l>
					<l>fölénk, a kegyelet rajtunk pihen:</l>
					<l>egy csillag ég minden fájó sziven</l>
					<l>s világít minden zártredőnyű boltnak.</l>
				</lg>
				<lg>
					<l>A koszorúk felülről egyre hullnak,</l>
					<l>az őszi szélben száz virág forog</l>
					<l>s kéményeken, tetőkön tornyosulnak.</l>
				</lg>
				<lg>
					<l>Éjjel peregnek csöndes záporok:</l>
					<l>bús, bölcs sírással érettünk búsulnak</l>
					<l>a Bólyaiak s Bethlen Gáborok.</l>
				</lg>
				<p>December</p>
				<p>A Gyermek dícsérete</p>
				<lg>
					<l>Ti már nem hozhattok jó hírt nekem.</l>
					<l>Ami jó van, magamtól megtaláltam</l>
					<l>az erdőkben, hol sok-sok este háltam</l>
					<l>– s keresztelő Jánosként hírdetem.</l>
				</lg>
				<lg>
					<l>Most járok hóban és halálra váltan,</l>
					<l>ám ez számomra boldog kínt terem;</l>
					<l>a hófuvásban gyakran hirtelen</l>
					<l>csak térdre hullok: Gyermeket találtam!</l>
				</lg>
				<lg>
					<l>Goromba ágak az arcomba vernek,</l>
					<l>de én megyek tovább, egy kis haranggal</l>
					<l>viszem a drága hírt az embereknek:</l>
				</lg>
				<lg>
					<l>Bennem van, íme, csengő és harangdal</l>
					<l>és bennem van a legnagyobb, a Gyermek –</l>
					<l>a fényes jászol s valamennyi angyal.</l>
				</lg>
				<p>Finis</p>
				<p>A barát nyugalomra tér</p>
				<lg>
					<l>A képeket megírtam. Tagjaimban</l>
					<l>az álomvágy zsibbadtan elterül.</l>
					<l>A munkát elvégeztem emberül,</l>
					<l>átadtam, íme, mindent már, amim van.</l>
				</lg>
				<lg>
					<l>Az ablakon túl rőt hajnal derül,</l>
					<l>a cellamécs kilobban méla kínban.</l>
					<l>És én pihennék immár holtomiglan,</l>
					<l>tisztes csuhámhoz ifjabb test kerül.</l>
				</lg>
				<lg>
					<l>Magában rejti alkotás a bért.</l>
					<l>Átszínezése széppé ennyi jónak</l>
					<l>akár egy püspökséggel is felért.</l>
				</lg>
				<lg>
					<l>Ha majd kiköt velem a karcsú csónak,</l>
					<l>imádkozzatok bűnös lelkemért!</l>
					<l>Békesség vélem, üdv az olvasónak!</l>
				</lg>
				<p>1930.</p>
			</div>
		</body>
	</text>
</TEI>