<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Gyulai_00665_0181" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ROMHÁNYI KÖLTŐI BESZÉLY.</title>
				<author>
					<persName>
						<surname>Gyulai</surname>
						<forename>Pál</forename>
					</persName>
					<date from="1826" to="1909">1826-1909</date>
					<idno type="VIAF">59092543</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3338</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ELSŐ ÉNEK.</title>
					<author>
						<persName>
							<surname>Gyulai</surname>
							<forename>Pál</forename>
						</persName>
						<idno type="VIAF">59092543</idno>
					</author>
					<relatedItem type="copyText">
						<bibl>
							<title>Gyulai Pál összes költeménye</title>
							<date when="1998-11-27"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00665"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ROMHÁNYI KÖLTŐI BESZÉLY.</head>
				<p>ELSŐ ÉNEK.</p>
				<p>- TÖREDÉK - 
                    1869-1872
                </p>
				<lg>
					<l>És Magyarország ujra csendes,</l>
					<l>Nem kelti zaj, nem nyomja had,</l>
					<l>A fecske újra bátran repdes</l>
					<l>S megszáll ahonnan elriadt;</l>
					<l>A holtakat mind eltemették,</l>
					<l>Az élő hallgat biztosan,</l>
					<l>Kit elfogtak, börtönbe tették,</l>
					<l>Egy szóval: rend és béke van.</l>
					<l>Csak a szív zajg és fel-feltámad</l>
					<l>A le nem győzött bosszu s bánat,</l>
					<l>De népek úgy, mint egyesek</l>
					<l>Megszoknak és felejtenek.</l>
				</lg>
				<lg>
					<l>Igy gondoló Bécs bölcsesége,</l>
					<l>És Európa hitt neki,</l>
					<l>Reánk jött éhes vampyr-népe,</l>
					<l>Hogy szívünk vérét szíja ki...</l>
					<l>De elég ebből immár ennyi,</l>
					<l>Nem speech lesz ez a költemény,</l>
					<l>S a lapokkal mért versenyezni</l>
					<l>A honfi-phrasis mezején?</l>
					<l>Im eldobom hát a sallangját,</l>
					<l>Nem áhitom a karzat tapsát,</l>
					<l>Sem honlyányok gyöngéd kegyét,</l>
					<l>Nem majmolom Biharmegyét.</l>
				</lg>
				<lg>
					<l>Az ország csendes, amint mondám,</l>
					<l>Negyvenkilencnek ősze volt;</l>
					<l>Felhők borongnak az ég boltján,</l>
					<l>Ki sem pillant a vaksi hold.</l>
					<l>Az est, az éj korom-sötéte</l>
					<l>Mintegy elbúni, szökni int;</l>
					<l>Haragszik a zsandártiszt érte:</l>
					<l>Ni még az éj sem gutgesinnt.</l>
					<l>Nem födte fel a biztos menhelyt,</l>
					<l>Egy bujdosót előle elrejt,</l>
					<l>Már hatszor küldött rá halált,</l>
					<l>Sapperment! egyszer sem talált.</l>
				</lg>
				<lg>
					<l>Még négy lövés és száz sapperment,</l>
					<l>Se ez, se az nem ejt sebet.</l>
					<l>«Vorwärts» - s az öt zsandár előbb ment.</l>
					<l>Azaz hogy menne s nem lehet.</l>
					<l>Egy megbotol s elnyúlik hosszan,</l>
					<l>Hármat egy mély árok benyel,</l>
					<l>Az ötödik tövisbokorban</l>
					<l>Vesződik, vérzik, vesztegel:</l>
					<l>Csak a tiszt áll, kiált hijába,</l>
					<l>Az öt zsandárnak fáj a lába,</l>
					<l>Hiába hősök, - ezalatt</l>
					<l>A bujdosó tovább haladt.</l>
				</lg>
				<lg>
					<l>De vaj’ ki ő, kit így üldöznek?</l>
					<l>Mi rangja és mi érdeme?</l>
					<l>Vajon mit szolgált a nemzetnek,</l>
					<l>Vezére vagy minisztere?</l>
					<l>Tán képviselő, tán vészbíró,</l>
					<l>Avagy épen főrend vala?</l>
					<l>Tán kormánybiztos, hirlapíró,</l>
					<l>Vagy csak egyszerü katona?</l>
					<l>Ennyi kérdésre hogy feleljek,</l>
					<l>Sok névre egy szót hogyan leljek?</l>
					<l>Csak azt tudhatnám mondani:</l>
					<l>Mindebből volt ő valami.</l>
				</lg>
				<lg>
					<l>Ő gavallér volt s gróf e mellett,</l>
					<l>Ez az ő igazi neve,</l>
					<l>Ennek szűlték s mi ebből tellett,</l>
					<l>Volt egyik legfőbb érdeme.</l>
					<l>Atyja egy öreg pecsovics volt,</l>
					<l>Ki magyarúl rosszúl tudott,</l>
					<l>Élt és pazalt és Bécsben megholt,</l>
					<l>És más emléket nem hagyott,</l>
					<l>Mint egy csoport szép ősjószágot,</l>
					<l>Mellé tömérdek adósságot,</l>
					<l>De nem maradt szegény fia,</l>
					<l>Volt még mit elpazalnia.</l>
				</lg>
				<lg>
					<l>Ifjabb Romhányi grófnak hivták,</l>
					<l>Bécsben Stefi és Pista honn,</l>
					<l>Sok tudományra tanították</l>
					<l>Innen s túl a határokon.</l>
					<l>Volt nevelője mindig három:</l>
					<l>Német, magyar és francia,</l>
					<l>Kissé nehéz nyakán a járom,</l>
					<l>De szép volt a harmonia;</l>
					<l>Érzelgőssé tevé a német,</l>
					<l>Fransztól tanult könnyelműséget,</l>
					<l>A magyartól sok honfiszót,</l>
					<l>Szilaj kedélyt, oratiót.</l>
				</lg>
				<lg>
					<l>Növelték drága gonddal, bajjal,</l>
					<l>Valóban végre nagyra nőtt,</l>
					<l>És sok reménnyel, még több zajjal</l>
					<l>A nagy világ fogadta őt.</l>
					<l>Hazájában kezdé a pályát,</l>
					<l>Tüzes, békétlen honfi volt,</l>
					<l>Elcsábitott egy pár leánykát</l>
					<l>S a szabadságról szónokolt;</l>
					<l>S mert pecsovics főispán atyja,</l>
					<l>Magát a szélső párthoz csapja:</l>
					<l>Imigy büntet a nemesis</l>
					<l>Atyát, fiut, kettősen is.</l>
				</lg>
				<lg>
					<l>Szabadság és hölgyek szerelme</l>
					<l>Között oszlott meg szelleme.</l>
					<l>Mily szép fiú, minő lángelme,</l>
					<l>Hirdette az egész megye;</l>
					<l>S midőn egy választáskor nyalkán</l>
					<l>Kortesvezérnek öltözött,</l>
					<l>Bársonyszűrben, diszparipáján</l>
					<l>Lépdelt a hős csapat között:</l>
					<l>Sugárzott a bús honfi képe,</l>
					<l>S a kis városnak kandi népe</l>
					<l>Oly harsány éljenzést csapott,</l>
					<l>Minőt Deák soh’ sem kapott.</l>
				</lg>
				<lg>
					<l>De sok beszédnek sok az alja,</l>
					<l>Ne vesztegessük az időt.</l>
					<l>A sok csínyt atyja megsokalja</l>
					<l>S külföldi útra küldi őt.</l>
					<l>A nagy szigor csak jót s jókor tesz,</l>
					<l>Mert újabb élvet tár elé,</l>
					<l>S a diadalban fáradt kortes</l>
					<l>Mint dandy lejt Páris felé.</l>
					<l>És szívében zajongva kelnek</l>
					<l>Új izgalmak, új szenvedelmek,</l>
					<l>Grisette és szalonhölgy kegye:</l>
					<l>Feledve ország és megye.</l>
				</lg>
				<lg>
					<l>Kedvére múlat, a pénzt szórja,</l>
					<l>Csak néki áll most a világ</l>
					<l>Száz élvbe, bajba bésodorja</l>
					<l>A szenvedély és hiuság.</l>
					<l>Kaland- s párbajban nincs hiánya,</l>
					<l>Nyugtát az élvben sem leli,</l>
					<l>És egy pár érdekes botránya</l>
					<l>Hamar híressé emeli.</l>
					<l>Alig két hónap s íme már is</l>
					<l>A magyar grófról beszél Páris:</l>
					<l>Külföldön akkor így leve</l>
					<l>Ismertté a magyar neve.</l>
				</lg>
				<lg>
					<l>Két év alatt elpazarolja</l>
					<l>Erszénye, szíve kincseit,</l>
					<l>És már blasirtság ostromolja</l>
					<l>Eszméit és érzéseit.</l>
					<l>Elzárkozik szívben, szobában</l>
					<l>S könyvek közé temetkezik,</l>
					<l>Gondolkozik, olvas magában,</l>
					<l>Öltözni jól sem érkezik.</l>
					<l>De itt is izgalmat kerget,</l>
					<l>A nagyravágyás tesz rá nyerget</l>
					<l>És sarkantyúzza tüzesen,</l>
					<l>Mint azelőtt a szerelem.</l>
				</lg>
				<lg>
					<l>Eszébe jut az elfeledt hon,</l>
					<l>Mely távol rablánc közt sohajt;</l>
					<l>Az államférfi pálya otthon,</l>
					<l>Amelynek ő lesz hőse majd:</l>
					<l>Egy új Széchenyi, új iránnyal,</l>
					<l>Egész democrat alapon,</l>
					<l>A függetlenség jelszavával,</l>
					<l>S legyen, ha kell, forradalom.</l>
					<l>De majd a kétely rajt’ erőt vesz,</l>
					<l>Mindebből hátha semmi sem lesz,</l>
					<l>S nagy-bölcsen új jelszót koholt:</l>
					<l>Magyarhon nem lesz, jó, ha volt.</l>
				</lg>
				<lg>
					<l>Mi tért nyujthat e szegény ország?</l>
					<l>És lelke, karja mit tehet?</l>
					<l>Az embert mindig megtapsolják,</l>
					<l>Ha tart zajos beszédeket.</l>
					<l>De nagyot tenni hol, a pálya,</l>
					<l>S alkotni hol rá az anyag?</l>
					<l>E hon hiú küzdés hazája,</l>
					<l>Nem él és halni is hanyag;</l>
					<l>S ha bolygat nagyravágyóbb szellem,</l>
					<l>Idegent szolgálsz véred ellen;</l>
					<l>Babér magyarnak nem terem,</l>
					<l>Annak születni gyötrelem.</l>
				</lg>
				<lg>
					<l>Igy végzi hősünk honn búja</l>
					<l>S becsvágya büszke álmait,</l>
					<l>S a régi útat kezdve újra</l>
					<l>Egy vidám társaságba nyit.</l>
					<l>Egy-két pohár Champagne borából</l>
					<l>S többé nem elbusúlt, komoly,</l>
					<l>Vigan tér meg Palais-Royalból,</l>
					<l>Ajkán száz trilla és mosoly.</l>
					<l>S hogy pár napig kedvére múlat,</l>
					<l>A szíve újra lángra gyúlad:</l>
					<l>Mint államférfi nem erős,</l>
					<l>De küzd ám, mint szerelmi hős.</l>
				</lg>
				<lg>
					<l>Egy magyar grófné tudniillik</l>
					<l>Elbájoló többek között,</l>
					<l>Egy ifju özvegy, ki, mint illik,</l>
					<l>Kigyászolt s majd Párisba jött</l>
					<l>Enyhítni özvegysége átkát.</l>
					<l>Romhányi látta, szólt vele,</l>
					<l>Ismerte mint gyermekleánykát,</l>
					<l>Szivében szenvedély kele,</l>
					<l>Hevesb, erősb, mint minden régi,</l>
					<l>A győzelem nem könnyű néki;</l>
					<l>Gunyolja meg nem nyert babér,</l>
					<l>A nő hideg, eszes, kacér.</l>
				</lg>
				<lg>
					<l>És udvarlója mily nagy számmal</l>
					<l>És mindenik küzd és remél,</l>
					<l>S bár szóba hozzák akárhánnyal,</l>
					<l>De szívet eggyel sem cserél.</l>
					<l>Mulatja őt e zajos verseny,</l>
					<l>A hódolat tetszik neki,</l>
					<l>S ha olykor vonzalomra serken</l>
					<l>És szívét érzelem teli,</l>
					<l>Az rendesen hősünkhöz vonja,</l>
					<l>Mert ő a leghevesb bolondja,</l>
					<l>De eltitkolja gondosan,</l>
					<l>S Romhányi oly boldogtalan.</l>
				</lg>
				<lg>
					<l>De szívsebének akadt íre,</l>
					<l>(Honny soit qui mal y pense)</l>
					<l>Jó atyja gyászos halálhíre;</l>
					<l>Elpattan a szerelmi lánc.</l>
					<l>Felejti Párist és Matildot,</l>
					<l>Igy hívták a szép özvegyet;</l>
					<l>Immár most néki minden tiltott</l>
					<l>És tüstént útra vált jegyet.</l>
					<l>Nehány nap s íme feltünének</l>
					<l>Az ismert bércek, erdők, térek,</l>
					<l>S az őskastély mohos fala;</l>
					<l>Sohajtott és otthon vala.</l>
				</lg>
				<lg>
					<l>Bécsből lehozták s eltemették</l>
					<l>Az öreg grófot fényesen,</l>
					<l>S fiától sokan zokon vették,</l>
					<l>Hogy mért nem sírt keservesen.</l>
					<l>Romhányi néma, érzéketlen,</l>
					<l>De amidőn már vége van</l>
					<l>Az ünnepélvnek s a teremben</l>
					<l>Ott űl az éj óráiban,</l>
					<l>Megújul a gyermekkor képe</l>
					<l>Lelkén, szülői szent emléke;</l>
					<l>Habár mindent könnyen felejt,</l>
					<l>Ezt híven érzi - s könnyet ejt.</l>
				</lg>
				<lg>
					<l>Az őskastélyt bejárja másnap</l>
					<l>S az elhagyott kert rejtekit,</l>
					<l>Karján merengő álmodásnak</l>
					<l>Egy elmúlt szebb világba nyit.</l>
					<l>Bölcsője e szobában rengett,</l>
					<l>Itt játszott anyja térdein,</l>
					<l>Amott a fán madárka zengett.</l>
					<l>S a régi dalt énekli im.</l>
					<l>Itt ülteté az atyja lóra</l>
					<l>Legelsőbben, oh boldog óra!</l>
					<l>Mi únott volt nem rég e táj,</l>
					<l>S most rajta mennyi méla báj!</l>
				</lg>
				<lg>
					<l>Majd gond riasztja el ábrándit,</l>
					<l>Gyakran boszús, zordon, levert;</l>
					<l>Öröklé atyja uradalmit,</l>
					<l>De egyszersmind őrökle pert,</l>
					<l>Sok terhet és sok adósságot</l>
					<l>És számos mindenféle bajt,</l>
					<l>El is adott egy pár jószágot,</l>
					<l>Gyors, biztos rendezést ohajt,</l>
					<l>És új irányt a gazdaságban</l>
					<l>S meggazdagodni hamarjában.</l>
					<l>Fut, újit, fárad eleget,</l>
					<l>S nincs benne semmi köszönet.</l>
				</lg>
				<lg>
					<l>Mindent, amit külföldön látott,</l>
					<l>Átűltet, gyorsan létesit,</l>
					<l>Teremt egy egész új, világot,</l>
					<l>Elcsapja régi tisztjeit.</l>
					<l>Sokat tervel, sokat csalódik</l>
					<l>És pénze sokkal kevesebb;</l>
					<l>E mellett, míg ezzel bajlódik,</l>
					<l>Megújul a szerelmi seb</l>
					<l>Mert szép Matildot látta ismét,</l>
					<l>Most már Pest egyik büszkeségét,</l>
					<l>Nyert tőle egy tüzes mosolyt -</l>
					<l>És szíve újra fogva volt.</l>
				</lg>
				<lg>
					<l>Matildnak a gondok nem ártnak,</l>
					<l>Játszik kiváló szerepet,</l>
					<l>S Pesten az ellenzéki pártnak</l>
					<l>Úgy szólva nővezére lett.</l>
					<l>Tud lelkesítni, intrigálni,</l>
					<l>Ünnepli már a társaság,</l>
					<l>Nem fél veszéllyel szembe szállni,</l>
					<l>Ragadja büszke hiuság,</l>
					<l>És mindig éber, mindig résen</l>
					<l>Szalonban vagy pedig gyülésen</l>
					<l>Uralkodik a karzaton,</l>
					<l>Erélye, bája hatalom.</l>
				</lg>
				<lg>
					<l>Romhányi megszerette ismét</l>
					<l>Matilddal együtt a hazát,</l>
					<l>S hogy teljesítse honfi tisztét,</l>
					<l>A közügynek utána lát,</l>
					<l>Felejti minta-gazdaságát,</l>
					<l>Három megyében szónokol,</l>
					<l>Szerelme készti hiuságát</l>
					<l>S tömérdek indítványt kohol.</l>
					<l>Sőt hölgye arra is rá birja,</l>
					<l>Hogy egy lap főcikkelyit írja;</l>
					<l>Im újra államférfi lett,</l>
					<l>Önkényt gyülöl, - hont, nőt szeret.</l>
				</lg>
				<lg>
					<l>És a jövő országgyülésen</l>
					<l>Már mint követ föllépni vágy;</l>
					<l>Két-három hely is várja készen,</l>
					<l>ÉIjenzi lelkes ifjuság</l>
					<l>És győzi szóval, győzi pénzzel,</l>
					<l>Reá nagy kölcsönt vett fel ám,</l>
					<l>Mostanság csak ily módon pénzel,</l>
					<l>S a választás sok pénzt kiván;</l>
					<l>Mert az bizony, ki mit beszéljen,</l>
					<l>Egy úri sport most úgy, mint régen,</l>
					<l>Veszéllyel jár, költségben áll,</l>
					<l>S nem ritka ló- s emberhalál.</l>
				</lg>
				<lg>
					<l>Megválaszták; győzött a tábor,</l>
					<l>Kettő halott, sok sebesült,</l>
					<l>Romhányi is, mint serge, bátor</l>
					<l>S az ellenzék szélére ült.</l>
					<l>Kiszállott sok merész csatára,</l>
					<l>Nem ejt sebet, halottja nincs,</l>
					<l>De a tapsnak olcsó az ára</l>
					<l>Nálunk s az néki drága kincs.</l>
					<l>Romhányi híres s mellé boldog,</l>
					<l>Meghódító a szép Matildot.</l>
					<l>Tán nem való, de legalább</l>
					<l>Már így beszéli a világ.</l>
				</lg>
				<lg>
					<l>Igaza is van félig-meddig,</l>
					<l>Matild inkább kitünteti,</l>
					<l>Szalonban és közhelyt, mint eddig</l>
					<l>S olykor valóban szereti.</l>
					<l>Lesz-é erősb viszony belőle,</l>
					<l>Vagy házasság, ki mondja meg?</l>
					<l>Talán mind kettő fél is tőle</l>
					<l>És csak kacéran szenveleg.</l>
					<l>Matild álhatlan és szeszélyes,</l>
					<l>Romhányi hiu, szenvedélyes,</l>
					<l>Ez egyet, az meg mást akar</l>
					<l>És összevesznek csak hamar.</l>
				</lg>
				<lg>
					<l>Többek között egy semmiségen:</l>
					<l>«Matild maradjon este honn!</l>
					<l>Magát csak unná az estélyen,</l>
					<l>Én jobban elmulattatom.»</l>
					<l>«Új öltözékem füstbe menjen?»</l>
					<l>«Az én kérésem többet ér.</l>
					<l>Tán új udvarló várja? Menjen!</l>
					<l>Romhányi többet mit se’ kér.»</l>
					<l>«Ha jól tudom, ön még nem férjem,</l>
					<l>Nem is ohajtom, hogy megérjem.»</l>
					<l>«Én sem, grófné, nem... nem... soha!»</l>
					<l>«Távozzék, gróf, ön ostoba!»</l>
				</lg>
				<lg>
					<l>Matildot, hogy nem látogatta</l>
					<l>Romhányi félhónapja már,</l>
					<l>Talán végkép is oda hagyta</l>
					<l>S Matild reá hiába vár?</l>
					<l>Nem hagyta el, csupán csak színli,</l>
					<l>E nő érezze, mit veszít,</l>
					<l>S ha hű lovagját jól megsínli</l>
					<l>S megbánja rossz szeszélyeit</l>
					<l>Majd megbocsát, élnek egymásnak,</l>
					<l>Addiglan udvarolgat másnak,</l>
					<l>Hogy féltse az. Kopott fogás,</l>
					<l>De szeretők közt így szokás.</l>
				</lg>
				<lg>
					<l>S kiválaszt e játék tárgyául</l>
					<l>Egy ifju, szép, kedves leányt.</l>
					<l>Oh vissza rád ne szálljon átkúl,</l>
					<l>Könnyelmű ifju, meg ne bánd!</l>
					<l>Ilonka, hajh, mért kelle látnod</l>
					<l>És megszeretned oly nagyon,</l>
					<l>Faludtól oly korán megválnod,</l>
					<l>Milyen boldog valál te honn!</l>
					<l>Mint ibolyácska enyhe árnyban,</l>
					<l>Mosolygva nyíltál szende bájban,</l>
					<l>És itt letép egy durva kéz,</l>
					<l>S tavasznapod utána vész.</l>
				</lg>
				<lg>
					<l>Ilonka Csáth báró leánya,</l>
					<l>Elveszté anyját már korán,</l>
					<l>Atyjának fénye és bálványa</l>
					<l>Hanyatló élte alkonyán.</l>
					<l>Vidám gyermek fürtös fejével</l>
					<l>És mégis komoly hajadon</l>
					<l>Ha méláz mélyen kék szemével</l>
					<l>S meghajlik, mint a liliom,</l>
					<l>Oly ártatlan mosolygva, sirva</l>
					<l>És mintegy homlokára írva:</l>
					<l>Rá nézve majd a szerelem</l>
					<l>Öröm vagy bú, de végtelen.</l>
				</lg>
				<lg>
					<l>Félénken lép a nagy világba,</l>
					<l>Estélyen, bálban elfogult,</l>
					<l>Nagynénje itt a garde de dames-ja,</l>
					<l>Ki immár régen elvirult;</l>
					<l>Egy tisztes nő, észfensősége</l>
					<l>Elismert sok család előtt,</l>
					<l>Matildnak szörnyű ellensége,</l>
					<l>Nagy híreért utálja őt.</l>
					<l>Azért Romhányit jól fogadja,</l>
					<l>Hadd legyen udvarló lovagja</l>
					<l>Hugának: ez reszket, pirul,</l>
					<l>És a magányban könnye hull.</l>
				</lg>
				<lg>
					<l>Oh könnye első szerelemnek,</l>
					<l>Amelyet vágy s öröm fakaszt,</l>
					<l>Harmatja édes gyötrelemnek,</l>
					<l>Egyszerre szűlsz egész tavaszt.</l>
					<l>Ilonkának minden csekélység</l>
					<l>Egy hang, egy szó, egy kis virág,</l>
					<l>Szent emlék vagy nyíló reménység,</l>
					<l>Szalonja boldog kis világ.</l>
					<l>S mi szépet érez, sejt kedélye,</l>
					<l>Romhányit koszoruzza véle,</l>
					<l>Egész egy férfi ideál,</l>
					<l>Amint hivő lelkében áll.</l>
				</lg>
				<lg>
					<l>Romhányi a kezdett udvarlást</l>
					<l>Nem hagyja el, de unja már,</l>
					<l>Restelli, hogy így tettet folyvást</l>
					<l>S csak alkalmas időre vár,</l>
					<l>Hogy megbocsásson kedvesének,</l>
					<l>De hát Ilonkából mi lesz?</l>
					<l>Elbírja gyászát tört szívének?</l>
					<l>Romhányi ily kérdést se’ tesz.</l>
					<l>S habár a lyány fejlő szerelme</l>
					<l>Meghatja néha egy-egy percre,</l>
					<l>Megnyugszik és ily szókat ejt:</l>
					<l>«Ifjú leány hamar felejt».</l>
				</lg>
				<lg>
					<l>És ürügyet a békülésre</l>
					<l>Oly könnyen lel két szerető,</l>
					<l>Kivált amidőn segítségre</l>
					<l>Siet hozzájok sors, idő.</l>
					<l>Lajos Fülöp im trónját veszti</l>
					<l>S türelmét a jó bécsi nép,</l>
					<l>Magyar beszédét fennebb kezdi</l>
					<l>S elvégre tenni is kilép.</l>
					<l>És teljesűlt Romhányi vágya,</l>
					<l>Megnyílt a rég ohajtott pálya</l>
					<l>Matildja szintén lelkesül</l>
					<l>S a karzaton tapsolva űl.</l>
				</lg>
				<lg>
					<l>Romhányi tart tüzes beszédet,</l>
					<l>Minőt nem tartott soha még,</l>
					<l>Megrázza harsány hangj’ a léget</l>
					<l>És arca felpirulva ég.</l>
					<l>Kevés ész az egész beszédben,</l>
					<l>De sok a forradalmi láz,</l>
					<l>S az akkor még új volt egészen,</l>
					<l>Úgy éljenzik, hogy reng a ház.</l>
					<l>Matild is tapsol, kendőt lenget,</l>
					<l>Romhányi büszkesége enged,</l>
					<l>S mikor eloszlott a gyülés,</l>
					<l>Már megtörtént a békülés.</l>
				</lg>
				<lg>
					<l>Romhányi ott a lépcső alján</l>
					<l>Megvárja bájos özvegyét,</l>
					<l>Találkoznak s már ott csüng karján</l>
					<l>Van bók, mosoly, nyájas beszéd.</l>
					<l>«Ma önmagát is felülmulta...</l>
					<l>Ebédeljen együtt velem...</l>
					<l>A honfigond arcát feldulta!...»</l>
					<l>«Nem az, Matild, a szerelem.»</l>
					<l>«Oh annál jobb, de csak rám nézve.»</l>
					<l>S a hintában már kéz a kézbe’.</l>
					<l>«Matild, feledjük, ami mult!»</l>
					<l>S a többi egy kézcsókba fult.</l>
				</lg>
				<lg>
					<l>Ilonka mind hiába várja</l>
					<l>Romhányit, ki elhagyta már,</l>
					<l>Buját, titkát magába zárja,</l>
					<l>Lemond, remél és újra vár.</l>
					<l>Mélázva gyakran visszaéli</l>
					<l>Multjának boldog perceit,</l>
					<l>A lépcsőn néha hallni véli</l>
					<l>Az ifju könnyü lépteit.</l>
					<l>Nem ő; - már egy hónapja tölt el,</l>
					<l>Még illemből, színből se jött el.</l>
					<l>Ilonka néma búban él,</l>
					<l>Tűr, szenved s többé nem remél.</l>
				</lg>
				<lg>
					<l>De Blanka grófnő, a nagynéne,</l>
					<l>Nem tűri ily némán a bajt,</l>
					<l>Hamar megtágul nyelve féke</l>
					<l>És üt miatta szörnyü zajt</l>
					<l>«Mily léha úrfi és goromba!...</l>
					<l>Oh férfinak könnyen ne hígy!</l>
					<l>Fajult világ, - az én koromba’</l>
					<l>Gavallér nem tett volna így.</l>
					<l>Világos, mért udvarla néked,</l>
					<l>Hogy Matildban féltékenységet</l>
					<l>Kelthessen s meglágyitsa majd...</l>
					<l>Oh bár csak vesztett volna rajt!»</l>
				</lg>
				<lg>
					<l>A néninek más nem, csak ez fájt,</l>
					<l>De húga, hajh, most érti meg,</l>
					<l>Hogy csak játékszeréűl szolgált</l>
					<l>Egy hiu sziv szeszélyinek.</l>
					<l>Egy-egy uj seb hát mindörökké!</l>
					<l>Elfojtott könnye megered,</l>
					<l>Becsülni sem lehet már többé,</l>
					<l>Kit szíve még most is szeret.</l>
					<l>Hogy könnyét, mely arcára csordúl,</l>
					<l>Ne lássa nénje, félre fordúl,</l>
					<l>Aztán nyugodt, fentartja még</l>
					<l>Szemérem és szivbüszkeség.</l>
				</lg>
				<lg>
					<l>«Ilonka, hidd meg, úgy haragszom,</l>
					<l>Mily ügyesen kitervelém!</l>
					<l>Mily bosszus lett vón’ az az asszony,</l>
					<l>Ha hozzá nőül adlak én.»</l>
					<l>«Kihez néném?» «Ugyan még kérdesz?</l>
					<l>Romhányi grófhoz, édesem!»</l>
					<l>«Nem mentem volna hozzá férjhez,</l>
					<l>Mert nem szerettem soha sem.»</l>
					<l>«Ezt nem hivém! Valóban? Lám, lám!...</l>
					<l>Jó parti lett vón’, édes lyánykám!»</l>
					<l>«Hagyjuk néném! - Ilon felel, -</l>
					<l>Oh ennyi szót nem érdemel.»</l>
				</lg>
				<lg>
					<l>E perc után a szende lyányka</l>
					<l>Bátrabb, mintegy megváltozott;</l>
					<l>Nem rejtezett többé magányba,</l>
					<l>Nem sírt és nem ábrándozott.</l>
					<l>Elfoglaló eszét, kedélyét,</l>
					<l>A társas körben elmulat,</l>
					<l>Takarj a búját, szenvedélyét</l>
					<l>Kivűlről nyúgodt hangulat.</l>
					<l>De egy-egy önfeledt órában</l>
					<l>Fölérez, elmélyed magában</l>
					<l>Oh mennyi minden oda van,</l>
					<l>És érzi, hogy boldogtalan.</l>
				</lg>
				<lg>
					<l>Eloszlott az ország gyűlése,</l>
					<l>Megújult alkotmánya kész;</l>
					<l>Uj korszakot kezd végülése,</l>
					<l>A mult kétes jövőbe vész.</l>
					<l>Ilonka atyja fejcsóválva</l>
					<l>Pozsonyból már siet haza:</l>
					<l>«Bár örömünkre bú ne szállna,</l>
					<l>Aggódom érted, oh haza!</l>
					<l>De te is bús vagy, édes lyányom.»</l>
					<l>«Már nem, mert kis falunkat látom,</l>
					<l>Oly csendes nyúgalmat lehel,</l>
					<l>Kék füstje vígan üdvezel.»</l>
				</lg>
				<lg>
					<l>De a falusi élet csendje</l>
					<l>Nem nyujt gyógyító balzsamot;</l>
					<l>Hiába munkás életrendje,</l>
					<l>Enyhűlt, de nem gyógyulhatott.</l>
					<l>Ő nem csupán udvarlót veszte</l>
					<l>Romhányiban, mint annyi más,</l>
					<l>Ő szíve eszményét kereste</l>
					<l>S hitét találta a csapás.</l>
					<l>Egy dús tavasz hervadt virága,</l>
					<l>Kedélye összedúlt világa</l>
					<l>Hulló remény, haló öröm</l>
					<l>S mint őszi köd, rideg közöny.</l>
				</lg>
				<lg>
					<l>Szeretné atyja férjhez adni,</l>
					<l>Sokáig élni nem remél,</l>
					<l>Bár tudná boldogságba’ hagyni,</l>
					<l>S mind újabb aggodalma kél.</l>
					<l>Hogyan maradjon árva lyánya,</l>
					<l>Ki őrzi, védi meg szegényt?</l>
					<l>Az öreg úr egyetlen vágya,</l>
					<l>Megérni a várt vőlegényt,</l>
					<l>S ha még lehet, folytán a nyárnak, -</l>
					<l>Hisz’ házához udvarlók járnak,</l>
					<l>S közöttük legkivált egyet</l>
					<l>Kedvel, kitüntet szerfelett.</l>
				</lg>
				<lg>
					<l>Telegdi gróf ez, korra nézve</l>
					<l>Harminc és negyven év között,</l>
					<l>Ki, megbukván a kormány Bécsbe’,</l>
					<l>Ismét honába költözött.</l>
					<l>Az ifju conservativ pártnak</l>
					<l>Egyik kitűnő tagja volt;</l>
					<l>Baráti tőle sokat vártak,</l>
					<l>Pályáján mind feljebb hatolt.</l>
					<l>De martiusnak nem várt napja</l>
					<l>Dicsőségét a porba csapja,</l>
					<l>És most jószágin kóborol</l>
					<l>És Ilonkának udvarol.</l>
				</lg>
				<lg>
					<l>Ilon, hogy töltse atyja kedvét,</l>
					<l>Mindig beszédes és derült,</l>
					<l>És pazarolja bája kincsét,</l>
					<l>Melyet már többé nem becsűlt.</l>
					<l>Telegdi gróf magán csak bámul,</l>
					<l>Hogy mint egy ifjonc úgy szeret,</l>
					<l>S becsvágyó lelke lázálmábul</l>
					<l>Ily szenvedélyre ébredett.</l>
					<l>Már bé is vallaná szerelmét,</l>
					<l>S legyőzni nem képes félelmét,</l>
					<l>Ilon nem bátorítja őt,</l>
					<l>S mindig csak az, ki azelőtt.</l>
				</lg>
				<lg>
					<l>Egy éve most, tisztéhez képest,</l>
					<l>Mily sok mindent fogalmazott,</l>
					<l>Megyéhez és országgyüléshez</l>
					<l>Nem egy dörgő leiratot,</l>
					<l>S most nem tud egy levélkét irni</l>
					<l>Ilonhoz, százszor tépi el;</l>
					<l>Kudarcát nem tudná elbírni,</l>
					<l>Pedig már nyilatkozni kell.</l>
					<l>Atyjához ir s félig megkéri</l>
					<l>A lyányt, így kisebb szégyen éri.,</l>
					<l>Egy államirat a levél,</l>
					<l>Inkább a sor között beszél.</l>
				</lg>
				<lg>
					<l>Az öreg lyánya szobájába</l>
					<l>Tipeg, forrón megöleli;</l>
					<l>Immár betellett legfőbb vágya,</l>
					<l>A szíve csordultig teli.</l>
					<l>«Síromnak szélén kérlek, lyányom,</l>
					<l>Mindenre kérlek, ami szent!</l>
					<l>Tedd nyúgodttá közel halálom’,</l>
					<l>Menj hozzá nőül, mondj igent.»</l>
					<l>«Oh jó atyám, rosszul ne essék,</l>
					<l>Gondolkoznom egy napot adj még!»</l>
					<l>«Az nem sok... holnap... hát legyen,</l>
					<l>Áldjon meg Isten, gyermekem!»</l>
				</lg>
				<lg>
					<l>Ilonka gondban tölti napját,</l>
					<l>Elgondol múltat és jövőt:</l>
					<l>Kétségbe oh hogy’ ejtse apját</l>
					<l>És búba egy hű szeretőt?</l>
					<l>Szerelem nélkül menjen férjhez,</l>
					<l>Megcsalja azt, ki szereti?</l>
					<l>Hogy’ tettesse, amit nem érez?</l>
					<l>Oh ezt, csak ezt nem teheti!</l>
					<l>«Soha! soha! - kiáltja sirva, -</l>
					<l>Keresztjét szívem el nem birja.»</l>
					<l>Dermedve áll, ereje fogy</l>
					<l>És ott alélva összerogy.</l>
				</lg>
				<lg>
					<l>Föleszmél s dőlve pamlagára</l>
					<l>Majd félálomba szenderül,</l>
					<l>Enyhűlet száll sziv-zajlatára,</l>
					<l>Félelme, búja csendesűl.</l>
					<l>Nyugodtan helyzetét vizsgálja:</l>
					<l>«Ha meghal majd szegény atyám,</l>
					<l>A nagynénék gyűlölt kormánya</l>
					<l>Mindaz, mi várhat még reám.</l>
					<l>S ha boldog nem lehetek többé.</l>
					<l>Mért váljam sírig hányt-vetetté?</l>
					<l>Mért vessek meg egy hű kezet,</l>
					<l>Mely vész után parthoz vezet?</l>
				</lg>
				<lg>
					<l>«Romhányi gróf szerelmet színlelt,</l>
					<l>Aztán galádul elhagyott:</l>
					<l>Telegdi gróf szavakra nem lelt,</l>
					<l>Hiven szeretve hallgatott,</l>
					<l>S mint férfiúhoz illik, megkért...</l>
					<l>Becsűlni őt megannyi ok;</l>
					<l>Romhányin most e léha tettért</l>
					<l>Mily könnyen bosszut állhatok.</l>
					<l>Érezze, hogy soh’ sem szerettem,</l>
					<l>Feledve őt, más neje lettem...</l>
					<l>Ez sebzené... Mily gondolat!</l>
					<l>Oly bűnös s mégis élvet ad.»</l>
				</lg>
				<lg>
					<l>Fessem tovább a lyány küzdelmét?</l>
					<l>E hangulat mindent kivall.</l>
					<l>Van pillanat, mely szívet, elmét</l>
					<l>Megígéz s örvénybe csal:</l>
					<l>Ábránd, amely valónak látszik,</l>
					<l>Tanács, mit sebzett szív kohol,</l>
					<l>Erény, amely a bűnbe játszik</l>
					<l>S mind inkább véle összefoly.</l>
					<l>Ilon nyugodtan lép atyjához,</l>
					<l>Igent mond a kért házassághoz,</l>
					<l>De míg választ az atyja ír,</l>
					<l>Megbánja százszor s újra sír.</l>
				</lg>
				<lg>
					<l>Romhányi, míg ezek így folynak,</l>
					<l>A fővárosban szerepel,</l>
					<l>Küzdelme, vágya hangyabolynak</l>
					<l>Vetekszik serges ezrivel.</l>
					<l>A népklubban mint elnök székel</l>
					<l>S tart ingerlő beszédeket,</l>
					<l>Mint őrnagy a nemzetőrséggel</l>
					<l>Viraszt a béke s rend felett.</l>
					<l>Küldői megválaszták ismét,</l>
					<l>Elfoglaló szélső ülését;</l>
					<l>Még most is ellenzék marad,</l>
					<l>Interpellál s beszél sokat.</l>
				</lg>
				<lg>
					<l>Vörös tollat visel kalapján,</l>
					<l>Matild így szebbnek látja őt;</l>
					<l>A forradalmi vészes pályán</l>
					<l>Övezze dics e drága főt.</l>
					<l>Ki tudj a, hogy mi lesz belőle</l>
					<l>Miniszter-é vagy hadvezér?</l>
					<l>Romhányi, ami tellett tőle,</l>
					<l>Megtett mindent s oly nyílt a tér,</l>
					<l>De könnyebb államférfi lenni,</l>
					<l>Mint szép Matildot rendbe szedni.</l>
					<l>Ezt érzi, vallja untalan,</l>
					<l>Szerencse, hogy sok dolga van.</l>
				</lg>
				<lg>
					<l>Mert íme nagy dolgok készülnek,</l>
					<l>Többé nem játék s tréfa már;</l>
					<l>Az idők szörnyen nehezülnek,</l>
					<l>S borúlni kezd a láthatár.</l>
					<l>Az ármány, bosszu, zsarnok önkény</l>
					<l>Kitör, mind egy vad zivatar,</l>
					<l>És megtámadt hazája földjén</l>
					<l>Küzd száz ellennel a magyar.</l>
					<l>Harcol az agg, a férfi, gyermek,</l>
					<l>Porból nőnek mintegy a sergek,</l>
					<l>Nincs többé párt, a nemzet áll,</l>
					<l>Jelszó: szabadság vagy halál!</l>
				</lg>
				<lg>
					<l>Három megyébe most Romhányi</l>
					<l>Mint főkormánybiztos kiszáll;</l>
					<l>Először nem tud mit csinálni,</l>
					<l>Aztán sok ostobát csinál,</l>
					<l>Majd mást kisért, sok mindent tervez,</l>
					<l>De senki hasznát nem veszi;</l>
					<l>Ön költségén guerillát szervez,</l>
					<l>S magát vezérnek megteszi,</l>
					<l>De itt is csak hamar pórul jár,</l>
					<l>A pénze, serge elfogyott már,</l>
					<l>S midőn koppasztva megjelen,</l>
					<l>Kacagva nézi Debrecen.</l>
				</lg>
				<lg>
					<l>Föllép mint szónok a gyülésben,</l>
					<l>De - elhangzik immár a szó</l>
					<l>A puska- s ágyu-dörrenésben</l>
					<l>Egész ország egy riadó.</l>
					<l>Külföldre hát követnek indul,</l>
					<l>De majdhogy elfogják szegényt;</l>
					<l>E sok malheurön úgy felindul,</l>
					<l>Hogy eldob egy csomó reményt,</l>
					<l>S haragjában vagy szégyenében</l>
					<l>Hol legnagyobb veszély van épen,</l>
					<l>Sietve a táborba száll,</l>
					<l>S a honvédek közé beáll.</l>
				</lg>
				<lg>
					<l>Kiből nagy államférfi nem vált,</l>
					<l>Sem diadalmas hadvezér,</l>
					<l>Hazájának most híven szolgált,</l>
					<l>Pecsétli omló drága vér.</l>
					<l>Nagy elveit, lármás beszédit</l>
					<l>Föléri legkisebb sebe;</l>
					<l>Midőn a dob rohamra indit,</l>
					<l>S üvöltöz a harc bősz ebe,</l>
					<l>Füstfellegben és szuronyfényben,</l>
					<l>Ajkán: «Előre!» kard a kézben,</l>
					<l>Indult, rohant és ostromolt,</l>
					<l>Valódi férfi, honfi volt.</l>
				</lg>
				<lg>
					<l>Végig küzdötte a csatákat,</l>
					<l>A szerelem nem vonta el;</l>
					<l>Matilddal nagy viszálya támadt</l>
					<l>S a szép nő régen mást kegyel.</l>
					<l>Ez egy tábornok, deli férfi;</l>
					<l>Romhányi most lett kapitány, -</l>
					<l>A búra nincs idő ráérni,</l>
					<l>Mert győzni kell uj-uj csatán.</l>
					<l>De a győzelmek füstbe mennek,</l>
					<l>Világosnál vége mindennek, ‘</l>
					<l>Más nem marad: börtön, bakó -</l>
					<l>Romhányi üldött bujdosó.</l>
				</lg>
				<lg>
					<l>Nyomába jőnek a zsandárok,</l>
					<l>Nagy volt rá nézve a veszély,</l>
					<l>De megsegíté a jó árok</l>
					<l>És a korom-sötétü éj.</l>
					<l>Futott, futott, bár nagyon fáradt</l>
					<l>És beteges, kiéhezett...</l>
					<l>De, olvasóm, ezer bocsánat!</l>
					<l>Itt megszakítom könyvemet.</l>
					<l>Mert kifáradtam én is immár.</l>
					<l>Üld engem is sok durva zsandár,</l>
					<l>Sokféle gondok és bajok,</l>
					<l>Csak néha, lopva irhatok.</l>
				</lg>
				<p>MÁSODIK ÉNEK.</p>
				<lg>
					<l>Oh honvéd, honvéd, hajh! e névben</l>
					<l>Hány honfi-emlék könnye forr!</l>
					<l>Század valál egy rövid évben,</l>
					<l>Dicsőség, fény, gyász és nyomor.</l>
					<l>A honfiszellem szült világra,</l>
					<l>A hon veszélye fölnevelt;</l>
					<l>Erős karodban szabadsága</l>
					<l>A sírig hű védőre lelt.</l>
					<l>Küzdöttél a sors ellenére,</l>
					<l>Patakként omlott szíved vére,</l>
					<l>Dicsőit élet és halál,</l>
					<l>Győzőn, legyőzve hős valál!</l>
				</lg>
				<lg>
					<l>Szent örökünk lett hű emléked,</l>
					<l>Egy élő, büszke fáj dalom,</l>
					<l>Melyben vigasz, önérzet ébredt,</l>
					<l>S átrezdült szíven és dalon.</l>
					<l>De kocka fordult, lánc lehullva,</l>
					<l>S miért te véred áldozód,</l>
					<l>A szolgaság husz éve mulya,</l>
					<l>Ismét szabaddá lett hazád;</l>
					<l>S im emléked már nem kimélik,</l>
					<l>Mindenre jó eszköznek vélik,</l>
					<l>S hogy szenvedd, mit nem szenvedél,</l>
					<l>Kizsákmányol pártszenvedély.</l>
				</lg>
				<lg>
					<l>Röpiv, hírlap phrasissá nyúzott,</l>
					<l>A kortes is téged kiált,</l>
					<l>Dicsőségedre összezúzott</l>
					<l>Nem egy főt és nem egy pohárt.</l>
					<l>Könyv, naptár lopja neved ékét,</l>
					<l>Költő halálra énekel,</l>
					<l>A sírodban sem hagynak békét,</l>
					<l>Száz cifra szónok ünnepel.</l>
					<l>Rólad vitáznak alatt és fent</l>
					<l>És neveddel takarnak mindent.</l>
					<l>Oh jaj! ki tudja még mi vár?</l>
					<l>E zajt lelkem megunta már.</l>
				</lg>
				<lg>
					<l>S örömmel száll a multba gyakran,</l>
					<l>Hogy megpihenjen és feled...</l>
					<l>Hadd folytassam, ahol elhagytam,</l>
					<l>A megkezdett történetet.</l>
					<l>Egy üldött honvéd szenvedése,</l>
					<l>Higyétek, sokkal többet ér,</l>
					<l>Mind honvédegyletink gyülése</l>
					<l>És jegyzőkönyvből font babér;</l>
					<l>Romhányi nem hősök példánya,</l>
					<l>De légyen bármi is hiánya,</l>
					<l>Hősebb honvéd volt, mint sokan,</l>
					<l>Kik most kérkednek untalan.</l>
				</lg>
				<lg>
					<l>Ott bolyg az erdő sűrűjében,</l>
					<l>Nyugvó vadak közt üldözött,</l>
					<l>Az őszi szél van véle ébren,</l>
					<l>Búsan csörgő lombok között.</l>
					<l>Ledűl aléltan, holtra válva,</l>
					<l>Takarj a hullongó levél;</l>
					<l>Ugy érzi, mintha sirba szállva,</l>
					<l>Födözné enyhe szemfödél,</l>
					<l>S csöndes álomba ringatóznék,</l>
					<l>De felriasztja kínos éhség,</l>
					<l>És egy percig sem hagyta el,</l>
					<l>És űzi folyvást - futni kell.</l>
				</lg>
				<lg>
					<l>Indul, rohan, nem tudja merre;</l>
					<l>Megáll, pihen, nem tudja hol,</l>
					<l>És meg-megtér a régi helyre,</l>
					<l>Azt vélve, hogy előbb hatol.</l>
					<l>Még soha sem járt e vidéken,</l>
					<l>A láthatár felhős, sötét,</l>
					<l>Nem enyhiti még csillagfény sem</l>
					<l>Az éj és erdő sürüjét.</l>
					<l>Mi haszna, meg nem lőtte zsandár,</l>
					<l>Ha rá még kínosabb halál vár?</l>
					<l>Ember gyakran igy szabadul</l>
					<l>Egy bajból a másikba hull.</l>
				</lg>
				<lg>
					<l>Oh mért nem estél el csatában,</l>
					<l>A győzelem napján, dicsőn,</l>
					<l>A diadalnak mámorában?!</l>
					<l>Ott nyúgodnál a harcmezőn,</l>
					<l>Halálod a hazának élet,</l>
					<l>Megáldanak bajtársaid;</l>
					<l>Oh nem hiába omlott véred,</l>
					<l>S oly szépek síri álmaid!</l>
					<l>Itt éhség, láz gyötör halálra,</l>
					<l>Félholtan jutsz vadak fogára,</l>
					<l>S lassanként, jó, ha eltakar</l>
					<l>Leplével száraz lomb, avar.</l>
				</lg>
				<lg>
					<l>S vaj’ nem jobb volna így is, mint ha</l>
					<l>Hazádba’ bujdokolva élsz,</l>
					<l>Vagy szabadulsz idegen honba,</l>
					<l>Híjába szenvedsz és remélsz?</l>
					<l>A szivnek hány örvénye, vésze</l>
					<l>Sodor magával, s elmerit,</l>
					<l>Az élet száz uj tévedése</l>
					<l>Megsokszorozza éveid.</l>
					<l>Mert tévedések, bűnök ellen</l>
					<l>Nincs más orvosság földi szerben,</l>
					<l>Mint földben pár arasznyi tér,</l>
					<l>A sírhalom - orvost se’ kér.</l>
				</lg>
				<lg>
					<l>De más van irva sors könyvében,</l>
					<l>Az erdőből nyilásra lel;</l>
					<l>Egy távol ablakfény az éjben</l>
					<l>Mintegy hivón utat jelel.</l>
					<l>Várkastély ablakából rezdül,</l>
					<l>A faluban rég alszanak;</l>
					<l>Romhányiban új élet pezsdül,</l>
					<l>Menhelyt igérnek e falak.</l>
					<l>Bár láz emészti és alig jár,</l>
					<l>Mégis siet s elérte immár</l>
					<l>A kastélyt, melyet park övez.</l>
					<l>Vajon ki vára, háza ez?</l>
				</lg>
				<lg>
					<l>Nincs gondja, kedve ily kérdésre,</l>
					<l>Mert amidőn a parkhoz ér,</l>
					<l>Pályája mintha véget érne,</l>
					<l>A földre omlik s elalél.</l>
					<l>Ott fekszik ájult mozdulatlan,</l>
					<l>Nyögése is lassan kihal;</l>
					<l>Világ rezg még az ablakokban,</l>
					<l>S kihangzik egy halk, méla dal,</l>
					<l>A zongorának bús accordja,</l>
					<l>Az őszi szél sohajtva hordja,</l>
					<l>A csendben nyugvó parkon át,</l>
					<l>Egy régi ének, dallamát.</l>
				</lg>
				<lg>
					<l>Ilonka virraszt szalonjában,</l>
					<l>El-elméláz a zongorán.</l>
					<l>Bús emlék zendül-é dalában</l>
					<l>Vagy élő szenvedés talán?</l>
					<l>Nem tudja ő sem, félbe hagyja,</l>
					<l>Fölébred férje rá legott,</l>
					<l>Ki karszékében őt hallgatva</l>
					<l>Szép csendesen elszúnnyadott.</l>
					<l>Mert innen-onnan éve mult már,</l>
					<l>Telegdi gróf s Ilonka egy pár -</l>
					<l>És a kastélyban élik itt</l>
					<l>Az élet legszebb perceit.</l>
				</lg>
				<lg>
					<l>Telegdi boldog: jóság, kellem</l>
					<l>Példánya a szép ifju nő,</l>
					<l>Feloldozá és nyúgodt jellem,</l>
					<l>Kihez szerelme egyre nő.</l>
					<l>A nagyravágyás büszke gondja</l>
					<l>A csendes házi körbe halt:</l>
					<l>Hiú vágyaknak nem bolondja,</l>
					<l>Nem áhit fényes hivatalt.</l>
					<l>Hogy boldogítson, legfőbb vágya,</l>
					<l>Világból elvonult magányba;</l>
					<l>Közdolgokról ritkán beszél,</l>
					<l>Csak nejének s nejében él.</l>
				</lg>
				<lg>
					<l>A forradalmat úgy gyülölte,</l>
					<l>Mint csak gyülölhet valaki:</l>
					<l>Hisz’ az jövőjét már megölte</l>
					<l>S most a hazáét oltja ki.</l>
					<l>Hiúság, önzés, hon szerelme</l>
					<l>Szivén egy érzéssé vegyült,</l>
					<l>Nem az első kitünő elme,</l>
					<l>Aki honáért igy hevűlt.</l>
					<l>Sőt olvasóm különb te se vagy,</l>
					<l>Hű honfiságod bármilyen nagy;</l>
					<l>Legalább igy tapasztalom</l>
					<l>Nagy részt, jobb és baloldalon.</l>
				</lg>
				<lg>
					<l>Aristocrata volt szivében,</l>
					<l>És nem tagadta ajka sem;</l>
					<l>A democratia nevében</l>
					<l>Nem szónokolt negédesen,</l>
					<l>Mint annyi társa, kik szivökben</l>
					<l>Ugy érzenek, mint épen ő,</l>
					<l>De bátorságok visszadöbben,</l>
					<l>Ha népkegy csábja lép elő.</l>
					<l>Kész volt a népért sok jót tenni,</l>
					<l>Az alkotmányba, is fölvenni,</l>
					<l>De hitte, hogy csak főnemes</l>
					<l>Képes kormányra s érdemes.</l>
				</lg>
				<lg>
					<l>Ne sértse democrata szíved’,</l>
					<l>Jó olvasom, e nézet itt,</l>
					<l>Hiszen te is és sok más híved</l>
					<l>Valljátok a gróf elveit.</l>
					<l>Csak megforditva uj divatra</l>
					<l>Azaz csak az, ki nem nemes,</l>
					<l>Illik valóban kormánypadra</l>
					<l>És bizalomra érdemes.</l>
					<l>Immár melyik a nagyobb érdem,</l>
					<l>A nemtelen vagy nemes? kérdem.</l>
					<l>Nekem mindegy, jer, tarts velem,</l>
					<l>Csak honfi és ember legyen.</l>
				</lg>
				<lg>
					<l>Szerette a hon történelmét,</l>
					<l>Ott nem egy őse szerepelt,</l>
					<l>E várkastély egy-két nagy elmét</l>
					<l>És sok kitünő hőst nevelt.</l>
					<l>Utolsó ő sem lesz e sorban,</l>
					<l>Szivében erős volt a hit.</l>
					<l>De im e forradalmi korban</l>
					<l>Önbizalmat s irányt veszít.</l>
					<l>Sem honja ellen, sem honáért</l>
					<l>Nem foghat fegyvert, csak magáért</l>
					<l>S magának élhet egyedűt,</l>
					<l>Oly önzőn, mint önzetlenül.</l>
				</lg>
				<lg>
					<l>Házassága sebére ír volt,</l>
					<l>Enyhűlt, ifjúlt, önkénytelen;</l>
					<l>Mig a hazában vihar tombolt,</l>
					<l>Elringatá a szerelem.</l>
					<l>Külföldre készült, jobbnak vélte</l>
					<l>Ott élni e bősz harc alatt,</l>
					<l>De ipját nagy betegség érte</l>
					<l>S ápolni őt itthon maradt.</l>
					<l>Midőn ez meghalt, el volt vágva</l>
					<l>Az ut már s e kastély magánya</l>
					<l>Lőn a révpart, hol vész között</l>
					<l>Aggódva végre kikötött.</l>
				</lg>
				<lg>
					<l>És megtalálta a nyugalmat,</l>
					<l>Rég elfeledték, hogy ki volt;</l>
					<l>Ugy élte át a forradalmat</l>
					<l>Mint aki immár élve holt.</l>
					<l>A falu népe rég ismerte</l>
					<l>Mint jó gazdát, jó földesúrt,</l>
					<l>És háborgatni ki se merte</l>
					<l>S ő mit sem tett, mi szemet szúrt.</l>
					<l>Okosan, nyúgodt méltósággal</l>
					<l>Bánt el folyvást e kis világgal,</l>
					<l>S im rajta újra betelék</l>
					<l>Jól él, ki jól elrejtezék.</l>
				</lg>
				<lg>
					<l>De híre vesztett s nyert csatának</l>
					<l>Nyugalmát gyakran fölveré,</l>
					<l>Nem jósol üdvöt a hazának,</l>
					<l>S búsan néz a jövő elé.</l>
					<l>Ohajtja, bár egyik se győzne,</l>
					<l>Mert vesztei fog, bizony, ki nyer;</l>
					<l>Bár kifáradva, kiegyezve</l>
					<l>Dőlhetne el a régi per.</l>
					<l>Hiú remények! hajh eldölt már;</l>
					<l>Szegény magyarra uj korszak vár,</l>
					<l>Olyan, minő még nem vala,</l>
					<l>Csak haldokolt, most meghala.</l>
				</lg>
				<lg>
					<l>S rajt’ segit Telegdi pártja</l>
					<l>Sereg nélkül nehány vezér;</l>
					<l>Bécsből mohón a jó hirt várja</l>
					<l>És minden nap rosszabbat ér.</l>
					<l>A conservativ immár semmi,</l>
					<l>Egy jött-ment a korlátlan úr,</l>
					<l>Csak puszta szóval nincs mit tenni,</l>
					<l>Telegdi gróf elkomorúl;</l>
					<l>De nem soká tart lelke harca,</l>
					<l>Ifjú nejének angyalarca</l>
					<l>Egy más világba rengeti</l>
					<l>S bánatját el-elfeledi.</l>
				</lg>
				<lg>
					<l>Ilonka vajjon szint’ oly boldog?</l>
					<l>Sorsában megnyugodt-e hát?</l>
					<l>Oh megnyugodni a szív hol fog,</l>
					<l>Ha nem találja otthonát?!</l>
					<l>Eladta báját, ifjuságát,</l>
					<l>Hazug szerelmet esküdött,</l>
					<l>S hogy megboszulja hiuságát,</l>
					<l>A szív ellen frigyet kötött.</l>
					<l>De megnyugtatta jó szülőjét,</l>
					<l>Megóvni hitte igy jövőjét;</l>
					<l>Nem vigasz már a gondolat,</l>
					<l>A multból rá csak bú maradt.</l>
				</lg>
				<lg>
					<l>Szerep játéka lett az élet,</l>
					<l>Erénye, bája tettetés,</l>
					<l>A megalázás kinja éled</l>
					<l>Önérzetén s ez mind kevés:</l>
					<l>Mert érzi, nem sokáig bírja,</l>
					<l>És iszonyúbb lesz majd a vég,</l>
					<l>Balsejtés titkos könnyét sirja,</l>
					<l>Elhagyta őt a föld s az ég.</l>
					<l>Oly férjet tesz boldogtalanná,</l>
					<l>Ki érte lelkét százszor adná,</l>
					<l>Kit nem szeret, de kit becsűl...</l>
					<l>Oh nem csak ő vész egyedűl!</l>
				</lg>
				<lg>
					<l>S im ekkor hal meg édes atyja,</l>
					<l>Megrázza e gyász esemény;</l>
					<l>Magát a búnak átadhatja</l>
					<l>És szabadon sirhat szegény;</l>
					<l>Könny és imádság enyhitették,</l>
					<l>Koporsóján megesküdött:</l>
					<l>Egy gondja lesz csak: kötelesség,</l>
					<l>Bármily alázat, kín között.</l>
					<l>A hű vezeklőt Isten ójja,</l>
					<l>A bünbánónak pártfogója,</l>
					<l>Hozzá türelmet ad s erőt,</l>
					<l>S nyugasztja majd a szenvedőt.</l>
				</lg>
				<lg>
					<l>Azóta még több gyöngédséggel</l>
					<l>Árasztja el férjét Ilon,</l>
					<l>Kedélye földjén virág nő fel,</l>
					<l>Mint sír fölött a liliom:</l>
					<l>Lemondó szenvedés virága,</l>
					<l>Mégis mi fényt, mosolyt leheli,</l>
					<l>Ő tudja csak, e báj mi drága,</l>
					<l>S mit rejt az illatos kehely.</l>
					<l>A férj szerette, most imádja</l>
					<l>A falu népe áldva áldja:</l>
					<l>Ily szép s jó nő még nem vala,</l>
					<l>Egész vidék őrangyala.</l>
				</lg>
				<lg>
					<l>Ohajt minél több házi gondot,</l>
					<l>Foglalkozik, magányt kerűl;</l>
					<l>Oltár előtt ha térdre omlott,</l>
					<l>Marad csak gyakran egyedül.</l>
					<l>Szegényt vigaszt, beteget ápol,</l>
					<l>Majd lovagol, olykor vadász’,</l>
					<l>S mi pihenő marad napjából,</l>
					<l>Férjének olvas, zongoráz.</l>
					<l>Nincs vita köztök, csak egy pontban,</l>
					<l>Ilyenkor a szó szóra lobban,</l>
					<l>De hogyha egyik fölhevűl,</l>
					<l>A másik mindjárt csöndesűl.</l>
				</lg>
				<lg>
					<l>És mi e pont? Ügye a honnak:</l>
					<l>Uj veszteség, uj győzelem,</l>
					<l>Ha néha erről társalognak,</l>
					<l>Nem értik egymást rendesen.</l>
					<l>Ilonka hallgat csak szivére,</l>
					<l>S a hű honvéddel lelkesül,</l>
					<l>És örvend férje ellenére,</l>
					<l>Ki aggódásba elmerűl.</l>
					<l>Telegdit egy-egy szó megsérti.</l>
					<l>Ilonka elbámulva kérdi:</l>
					<l>«Mi rossz van abban, Istenem,</l>
					<l>Ha győzne tiprott nemzetem?»</l>
				</lg>
				<lg>
					<l>«Nem érted azt’... Oh hallgass, szívem!</l>
					<l>Hagyd rám e terhes gondokat!»</l>
					<l>Ilonka most elhallgat híven</l>
					<l>És a társalgás megszakad.</l>
					<l>De amidőn végkép legyőzték</l>
					<l>A tiprott és hős nemzetet,</l>
					<l>Telegdi nem feddette nőjét,</l>
					<l>Ha sorsán szivből könnyezett,</l>
					<l>Ha bujdosót vendégül rejtett,</l>
					<l>A betegért mindent felejtett,</l>
					<l>És nem kimélt pénzt és időt,</l>
					<l>Hogy enyhitsen sok szenvedőt.</l>
				</lg>
				<lg>
					<l>Hirt hall Ilon sok ismerősről,</l>
					<l>Ez él még, azt takarja sír,</l>
					<l>Sokat beszélnek nem egy hősről</l>
					<l>S Romhányiról is szól a hír.</l>
					<l>Derék részt vett sok győzelemben,</l>
					<l>Nem tudni, él-e vagy halott;</l>
					<l>Ilonka erre összerezzen,</l>
					<l>S a szónak más irányt adott.</l>
					<l>De elmereng majd és feltámad</l>
					<l>A régi emlék, régi bánat:</l>
					<l>Az ajk sohajt, a sziv szorúl</l>
					<l>S a szemre könnyes köd borút.</l>
				</lg>
				<lg>
					<l>«Él vagy meghalt? Béke porára!</l>
					<l>Egy könnycseppet megérdemel,</l>
					<l>Bár megtört éltem bűne ára,</l>
					<l>De a hazáért vérze el,</l>
					<l>Lemosta csalfa szíve szennyét.</l>
					<l>De hátha él, ki tudja hol,</l>
					<l>És nem találja sehol enyhét,</l>
					<l>Amint üldözve bujdokol?</l>
					<l>Hiszen Matildja elhagyá rég,</l>
					<l>Veszélytől ójja meg a jó ég,</l>
					<l>Találjon vígaszt és reményt...</l>
					<l>Oh Istenem, szánom szegényt.»</l>
				</lg>
				<lg>
					<l>E merengés többször megújúlt.</l>
					<l>A férj legott kérdé baját,</l>
					<l>Ilonka búsan félre fordúlt</l>
					<l>És migraine-nel menté magát.</l>
					<l>Így volt ma is, a ködös este</l>
					<l>Oly méla-bússá hangoló,</l>
					<l>Érezte, fáradt lelke, teste,</l>
					<l>Sejtelmek árnya száll reá.</l>
					<l>A zongorához ül és játszik</l>
					<l>Egy vidám dalt, hanem meglátszik,</l>
					<l>Nem ott a szív, ahol a kéz,</l>
					<l>A vidámság bús hangba vész.</l>
				</lg>
				<lg>
					<l>Önkénytelen egy bús dalt kezdett,</l>
					<l>Romhányinak kedvenc dalát,</l>
					<l>Hogy észre vészi, keze reszket,</l>
					<l>S egy más dallamba játssza át</l>
					<l>Majd félbe hagyja, férje ébred:</l>
					<l>«Nem nyúgodnál le, Ilonám?</l>
					<l>Kiméld egy kissé egészséged’,</l>
					<l>Egy óra már éjfél után!»</l>
					<l>Egyszerre csak eb csaholása,</l>
					<l>Majd a cselédek kiáltása</l>
					<l>Hangzik, zajong a parkba’ lenn</l>
					<l>S belép egy szolga hirtelen.</l>
				</lg>
				<lg>
					<l>«Mi baj? szólj!» «Ott alatt egy ember» -</l>
					<l>«Zsivány?»... «Oh Isten ments, dehogy!</l>
					<l>Szegénynek többé semmi sem kell,</l>
					<l>Fel is hozták már valahogy.</l>
					<l>Ottan feküdt a kertek alján,</l>
					<l>Ha meg nem halt, ájult talán;</l>
					<l>Egy úti táska volt a balján,</l>
					<l>Ruhája olyan rongy csupán:</l>
					<l>Szakács azt mondja, hogy úr légyen,</l>
					<l>Lehet, igy járni most nem szégyen,</l>
					<l>Mióta német, muszka jár,</l>
					<l>Nem ritka ily vándormadár.»</l>
				</lg>
				<lg>
					<l>A gróf megy uj vendégét látni,</l>
					<l>Ilonka gyógyszerért siet,</l>
					<l>De ágyon fekszik már Romhányi,</l>
					<l>Ott ápolják a beteget</l>
					<l>Az összecsődülő cselédek;</l>
					<l>Legbölcsebb köztök a szakács</l>
					<l>«Olyan igaz, aminthogy élek,</l>
					<l>Nincs itt más baj, csak szörnyü láz.»</l>
					<l>«De arcán seb!» mond az egyik szolga.</l>
					<l>«Ej mit beszél, nem a kend dolga,</l>
					<l>Az régi seb, van másnak is.</l>
					<l>Honvéd biz, ez,» - mond a kocsis.</l>
				</lg>
				<lg>
					<l>A komornyik, ki járt a világba’,</l>
					<l>Nem szól csak a táskába nyúl;</l>
					<l>Merűl a vendég iratába,</l>
					<l>S kiált: «Ez gróf Romhányi úr.»</l>
					<l>«Ha gróf is, nem bir e vidéken.»</l>
					<l>Mond a kulcsár nagy-fontosan.</l>
					<l>«Csak mustárlisztet ide nékem,</l>
					<l>Ily bajban mert nagy haszna van...</l>
					<l>A forróságot ki nem állja!»</l>
					<l>A kulcsárné ezt kiabálja,</l>
					<l>S mellette egy imát rebeg</l>
					<l>«Az úr Isten gyógyítsa meg!»</l>
				</lg>
				<lg>
					<l>A gróf belép és kérdez, rendel,</l>
					<l>Tüstént fogat s küld orvosért;</l>
					<l>Oszlóban volt már a sok ember,</l>
					<l>Midőn Ilonka oda ért.</l>
					<l>Benyit gyorsan a kis szobába,</l>
					<l>Döbbenve áll az ágy előtt,</l>
					<l>A mécsnek halovány világa</l>
					<l>Megmutatja a szenvedőt.</l>
					<l>És rá ismer, bár arca dúlva,</l>
					<l>És felsikolt, de egy perc múlva,</l>
					<l>A betegágyhoz lép megint -</l>
					<l>Romhányi búsan rá tekint.</l>
				</lg>
				<lg>
					<l>De rá nem ismer, oly nagy láza,</l>
					<l>S ismét behunyja a szemét...</l>
					<l>Hát ily sovány regényem váza,</l>
					<l>S mily prózai, szokott beszéd.</l>
					<l>Jó olvasóm, tán így fogsz szólni,</l>
					<l>Ki vártál nagy jelenetet,</l>
					<l>Romhányi hogy’ fog szónokolni...</l>
					<l>Nem kínozom a betegei.</l>
					<l>Ha nagy, csodás és szörnyű szép kell,</l>
					<l>A Jókai regényét nyisd fel;</l>
					<l>Én ezt meg nem tanulhatám,</l>
					<l>Nincs hozzá sok phantasiám.</l>
				</lg>
				<lg>
					<l>Mit láttam, átéreztem, éltem,</l>
					<l>Egyszerün csak azt rajzolom,</l>
					<l>Ekkor tájt a vidéken éltem,</l>
					<l>Rom vett körül és fájdalom.</l>
					<l>Husz éve elmult, mint egy álom,</l>
					<l>De szívemben emléke él,</l>
					<l>S egy-egy álmatlan éjtszakámon</l>
					<l>Sirjából e kor árnya kél.</l>
					<l>Mily szenvedés és mily erények,</l>
					<l>Most jobb sors s mennyi szennyes érdek,</l>
					<l>Mily hivság, gőg, bolond beszéd,</l>
					<l>Nem egy elveszté az eszét.</l>
				</lg>
				<lg>
					<l>De hegyke gúnnyal nem leckézem</l>
					<l>Korunkat, ellágyult e szív;</l>
					<l>A multat ujra visszaélem</l>
					<l>És az emlék hálára hív.</l>
					<l>Nekem is, szegény hányt-vetettnek</l>
					<l>Menhelyet egy kastély adott...</l>
					<l>Vén fészek, soha sem feledlek,</l>
					<l>Derűljön boldogabb napod!</l>
					<l>Oh akkor a közveszteségben,</l>
					<l>Véreztünk egy szív mély sebében</l>
					<l>S a kunyhót és a palotát</l>
					<l>Egy fájdalom nyilalta át.</l>
				</lg>
				<lg>
					<l>Mint fecske fészkét, vidám dallal</l>
					<l>A szállást meg nem fizetém,</l>
					<l>Most, amidőn már hangom elhal,</l>
					<l>Im végre meghálálom én.</l>
					<l>Oh ez a dal nem halhatatlan,</l>
					<l>De híven érzi kebelem;</l>
					<l>Mind od’adnám, amit adhattam,</l>
					<l>Hogy mennyit ér, nem kérdezem.</l>
					<l>Vén kastély a Maros völgyében,</l>
					<l>Vén fák között, a parton épen,</l>
					<l>Kékes ködöddel, Gernyeszeg,</l>
					<l>Jó tetted, Isten áldja meg!</l>
				</lg>
				<p>HARMADIK ÉNEK.</p>
				<lg>
					<l>Szép hosszú ősz volt, a lég tiszta,</l>
					<l>A nyáj még zöld füvet tapos;</l>
					<l>Mintha tavasz mosolygna vissza,</l>
					<l>Minden derengő, aranyos.</l>
					<l>A hervadás virulni látszik,</l>
					<l>Itt-ott másodvirág a fán;</l>
					<l>A pókfonál foszlánya játszik</l>
					<l>Bokrok közt a nap sugarán,</l>
					<l>S a haldokló természet éke,</l>
					<l>Halvány s piros szin vegyüléke,</l>
					<l>Hullámzik méla bájival,</l>
					<l>Míg kéken távol ködbe hal.</l>
				</lg>
				<lg>
					<l>Oh őszi fénynek enyhe napja,</l>
					<l>Te vagy legkedvesb évszakom!</l>
					<l>Szivem, a méla érzés rabja,</l>
					<l>Hányszor merengett bájadon!</l>
					<l>Hányszor hallgattam erdők szélin</l>
					<l>A hulló lombok halk zaját,</l>
					<l>Mint hervadó boldog reminyim</l>
					<l>Lágyan visszhangzó sóhaját,</l>
					<l>S el-elmélázva nyájas fényen,</l>
					<l>Enyhűltem egy-egy szép emléken,</l>
					<l>Hajh, életem ugy is mi más,</l>
					<l>Mint kora őszi hervadás!</l>
				</lg>
				<lg>
					<l>Ezt én mondom, és nem Romhányi,</l>
					<l>De igy érzett ő is talán;</l>
					<l>Föltámadtak emléki, vágyi</l>
					<l>Az ősz merengő sugarán,</l>
					<l>Amint amott a parkban űlve</l>
					<l>Egy kőpadon, hársfák alatt,</l>
					<l>Elnézi mélyen elmerülve</l>
					<l>A hulló halvány lombokat,</l>
					<l>Négy napja, hogy felkelt az ágyból,</l>
					<l>Ma jött ki elsőbb’ a szobából</l>
					<l>Már nem beteg, csak érdekes,</l>
					<l>De ily hatást most nem keres.</l>
				</lg>
				<lg>
					<l>Egy év alatt kissé megvénült,</l>
					<l>Sokat csalódott, szenvedett,</l>
					<l>Könnyelmü szíve vérzett, mélyült,</l>
					<l>Szeles ifjúból férfi lett.</l>
					<l>Hazáját most jobban szerette,</l>
					<l>Az eltiport, szegény hazát;</l>
					<l>Magyar természet, öröklötte,</l>
					<l>Már igy van több száz éven át.</l>
					<l>Ha jobb dolgunk van, meg nem férünk,</l>
					<l>Hiúság- és viszálynak élünk,</l>
					<l>S csak akkor csüggünk igazán,</l>
					<l>Ha tönkre tettük, a hazán.</l>
				</lg>
				<lg>
					<l>Az élet is becsesbnek tetszik,</l>
					<l>Mióta csak hajszálon áll,</l>
					<l>S midőn im azt is majd elmetszik,</l>
					<l>Jobban tudná használni már.</l>
					<l>Kastélya, földje, uradalma</l>
					<l>Földönfutónak már mit ér?</l>
					<l>S dicsvágya fényes birodalma...</l>
					<l>Od’adná egy kis tüzhelyér’.</l>
					<l>De ilyen a sziv: amit bírunk,</l>
					<l>Meg nem becsüljük s akkor sírunk</l>
					<l>Érette késő könnyeket,</l>
					<l>Midőn örökre elveszett.</l>
				</lg>
				<lg>
					<l>Majd csüggedt lelkét összeszedve,</l>
					<l>El-elgondolja, mit tegyen.</l>
					<l>E helyt maradni nincs sok kedve,</l>
					<l>De innen, hajh hová megyen?</l>
					<l>A véletlen sodorta erre</l>
					<l>S Telegdi gróf vendége lett.</l>
					<l>Hogyan szoruljon oly emberre,</l>
					<l>Akit gyülölt és megvetett,</l>
					<l>Kivel oly sokszor szemben állott</l>
					<l>A közpályán, csatára szállott,</l>
					<l>S akit, nem válogatva szót,</l>
					<l>Úgy címzett mint honárulót?</l>
				</lg>
				<lg>
					<l>Ilont is ime itt találta,</l>
					<l>Kinek hajdanta udvarolt,</l>
					<l>Őt Blanka grófnő néki szánta...</l>
					<l>Ej az egész csak tréfa volt.</l>
					<l>Ilon vigaszt lelt hamarjában,</l>
					<l>De mégis gúnyos valami,</l>
					<l>Itt élni férje kastélyában</l>
					<l>S minden nap látni, hallani:</l>
					<l>Mily boldog s ő mily nyomorult lett.</l>
					<l>Nem sejti, e nő mennyit szenvedt,</l>
					<l>Gondolj a: nőszív lenge nád; -</l>
					<l>S a multért nem furdalja vád.</l>
				</lg>
				<lg>
					<l>Mégis feltűn Ilonka képe</l>
					<l>A multból szende-bájosan,</l>
					<l>Matild mellette emlékébe’</l>
					<l>Oly édes ellentétbe’ van.</l>
					<l>Matild megcsalta, kinevette,</l>
					<l>Elhagyta bú és baj között, -</l>
					<l>Mi más jó Ilonka tette,</l>
					<l>Kit hozzá semmi sem kötött.</l>
					<l>Nem hagyta el az elhagyottat,</l>
					<l>Ápolta a félig halottat,</l>
					<l>S melynek csak boldog férj örűl,</l>
					<l>Oly gonddal vette őt körül.</l>
				</lg>
				<lg>
					<l>Jó szív ez, vagy csak finom bosszu</l>
					<l>S alázni őt csupán a cél?</l>
					<l>Oh nem lehet türelme hosszu,</l>
					<l>Parázs fején ez a fedél.</l>
					<l>Még holnap indul messze innen,</l>
					<l>A büszkeség vesz rajt’ erőt,</l>
					<l>És örvényébe sűlyed minden,</l>
					<l>Egy rossz szeszély ragadja őt.</l>
					<l>És mintha ütnék, oly sietve</l>
					<l>Megy föl a parkból a terembe,</l>
					<l>A grófot s grófnét kérdezi.</l>
					<l>Talán már búcsuját veszi?</l>
				</lg>
				<lg>
					<l>Valóban úgy, de alig szólhat,</l>
					<l>Zavartan áll a gróf előtt.</l>
					<l>«Hál’ Isten, már egészen jól vagy</l>
					<l>Telegdi így üdvözli őt.</l>
					<l>«Eddig csak betegünk lehettél,</l>
					<l>Vendégünk léssz már ezután;</l>
					<l>Jól eltelik a hosszu ősz s tél</l>
					<l>Így hárman, úgy-e, Ilonám?»</l>
					<l>S őt nője mellé leültetve,</l>
					<l>Még áradóbb beszélő kedve,</l>
					<l>De ez Romhányin mit se’ fog,</l>
					<l>«Bocsáss meg, holnap indulok.»</l>
				</lg>
				<lg>
					<l>«Az orvos tiltja, nem mehetsz, nem,</l>
					<l>És tiltja nőm és tiltom én;</l>
					<l>Ugyan hová is mennél innen</l>
					<l>A vérbiróság idején?</l>
					<l>Itt nem keresnek, mert tudják jól,</l>
					<l>Hogy egykor ellenfél valánk.»</l>
					<l>Romhányi közbe vágva így szól,</l>
					<l>S halvány arcát elfutja láng:</l>
					<l>«Egy okkal több, mely innen elhajt</l>
					<l>Honvéd miatt mért szenvednél bajt?</l>
					<l>Bár vész, halál vár útamon,</l>
					<l>Kegyed’ el nem fogadhatom.»</l>
				</lg>
				<lg>
					<l>Telegdi hallgat, nője szólna,</l>
					<l>De elhal a szó ajakán;</l>
					<l>Romhányi, mintha bűnös volna,</l>
					<l>Megsemmisül pillantatán.</l>
					<l>Oh mily nemes e hölgynek arca,</l>
					<l>Rajt’ mennyi részvét, mennyi vád,</l>
					<l>Sebzett szivének nehéz harca</l>
					<l>Oly lágy fönségbe olvad át.</l>
					<l>És e varázstol meghatottan,</l>
					<l>Romhányi csöndesül legottan</l>
					<l>S mig szeme a nőn tévedez,</l>
					<l>Kezet nyujt s lép Telegdihez.</l>
				</lg>
				<lg>
					<l>«Bocsáss meg, kissé heves voltam,</l>
					<l>De testem, lelkem, lásd, beteg,</l>
					<l>Mint üldözött, keserűn szóltam,</l>
					<l>De jó szived ne értse meg.</l>
					<l>Fogadd hálám’ s oh nemes lélek,</l>
					<l>Grófné, szintén fogadja itt:</l>
					<l>El nem felejtem, amig élek,</l>
					<l>Jó szíve drága gondjait.</l>
					<l>S bár jobb lett vón’, ha ér halálom</l>
					<l>A kert alatt, a nyirkos ágyon,</l>
					<l>Mert nincs számomra több öröm,</l>
					<l>De éltem’ önnek köszönöm.</l>
				</lg>
				<lg>
					<l>S ha egykor azt önért áldoznám,</l>
					<l>Megnyúgodhatnám sorsomon;</l>
					<l>Ég áldja, néha gondoljon rám,</l>
					<l>Most könnyebbülve távozom.»</l>
					<l>S oda hajlik kezét csókolni,</l>
					<l>Ilon rezzen, mint nyárlevél,</l>
					<l>Nem vonja el, de nem tud szólni,</l>
					<l>Ajkán csak egy mosoly beszél,</l>
					<l>Mosoly, mely sziv mélyéből támad</l>
					<l>És ép oly gyorsan szívet áthat,</l>
					<l>S melyről nem tudni, hogy vajon</l>
					<l>Öröm szülé vagy fájdalom.</l>
				</lg>
				<lg>
					<l>Romhányi még egyszer kezet nyujt</l>
					<l>Telegdinek s távozni kész.</l>
					<l>«Maradj, feledjük, ami elmult,</l>
					<l>Maradj, el nem bocsát e kéz.</l>
					<l>Te félre értél, megbocsátok,</l>
					<l>Arcomról a szivembe látsz,</l>
					<l>Pártok között kihalt az átok,</l>
					<l>S közös, mely összefűz, a lánc,</l>
					<l>A szolgalánc, a haza búja,</l>
					<l>A Nemesis fenyitő újja</l>
					<l>Sujtott reátok és reánk,</l>
					<l>Mindnyájan bűnösek valánk.»</l>
				</lg>
				<lg>
					<l>«Most vendégem vagy, úr, mint otthon,</l>
					<l>Szent a magyar vendégi jog;</l>
					<l>Bár e hazában mindenütt rom,</l>
					<l>Az őserény él s élni fog.</l>
					<l>Maradj, ne szólj, halálra sértesz,</l>
					<l>Ha házam’ ujra megveted.</l>
					<l>Elég... Ugy-e a lóhoz értesz?</l>
					<l>Mutassak, jőj, egy mént neked.</l>
					<l>Itéld meg, olcsó-e vagy drága?»</l>
					<l>És Romhányit, ki küzd magába’,</l>
					<l>Karon ragadj a hirtelen:</l>
					<l>«Csak délre várj ránk, édesem.»</l>
				</lg>
				<lg>
					<l>Elmennek a lovat megnézni,</l>
					<l>Bejárnak parkot, földeket,</l>
					<l>Romhányi percről-percre érzi,</l>
					<l>Hogy innen most el nem mehet.</l>
					<l>Heged gyanúja, büszkesége</l>
					<l>Egy jól töltött rövid napon,</l>
					<l>Immár a kastély törzsvendége,</l>
					<l>Álnéven, mint távol rokon.</l>
					<l>E rejtek enyhe lombok árnya,</l>
					<l>Barátság s női kegy virága</l>
					<l>Fonódnak későn és korán</l>
					<l>Mintegy füzérré homlokán.</l>
				</lg>
				<lg>
					<l>Oly szép falún a csöndes élet,</l>
					<l>Izgalmak s fáradság után</l>
					<l>A hivság lázas gondja széled,</l>
					<l>Nyugtat, megenyhít a magány.</l>
					<l>Romhányi mostan él először</l>
					<l>Magányban s nyúgodt napokat,</l>
					<l>Természet és szives családkör</l>
					<l>Lelkének uj-uj tápot ad.</l>
					<l>S midőn el-elvonúl magába,</l>
					<l>A félr’eső vendégszobába,</l>
					<l>És érez, gondol, elmerűl,</l>
					<l>Magát nem unja egyedül.</l>
				</lg>
				<lg>
					<l>El-messze láthat ablakából,</l>
					<l>A várkastély egy dombon áll,</l>
					<l>A park fölött a kékes távol,</l>
					<l>Hol vándordarvak serge száll;</l>
					<l>Széles rónának sürü hegység</l>
					<l>Ölelve nyujtja karjait,</l>
					<l>Fel- és alföld, mint bájos egység,</l>
					<l>Hódol e várkastélynak itt.</l>
					<l>Keletre bérc s erdő homálya,</l>
					<l>A hajnal fényes koronája;</l>
					<l>Nyugotra sík, mint tiszta lap,</l>
					<l>Mintegy tengerbe száll a nap.</l>
				</lg>
				<lg>
					<l>Merengve gyakran itt találja</l>
					<l>A vidám reg, s a méla est,</l>
					<l>Borus, derűlt-e kedves tája,</l>
					<l>Mindegy, elnézi örömest.</l>
					<l>Szél és patak beszédes ajka</l>
					<l>Oly sok mindent suttog neki,</l>
					<l>S mint gyermeket mesélő dajka</l>
					<l>Csititja és elrengeti.</l>
					<l>Kinek a föld oly szűk volt hajdan,</l>
					<l>Az élvvadász, a nyughatatlan,</l>
					<l>E zugba’, mint remete él,</l>
					<l>Emlékszik s többé nem remél.</l>
				</lg>
				<lg>
					<l>Nem ismer néha önmagára,</l>
					<l>Oly bús emberré változott;</l>
					<l>Csalódás a bölcsesség ára,</l>
					<l>S midőn lelkünk kifáradott,</l>
					<l>Többé nem néz, nem küzd előre,</l>
					<l>Csak szemlélődik multakon,</l>
					<l>Látjuk, mi volt hibás, mi dőre;</l>
					<l>De máskép tennénk-e vajon,</l>
					<l>Ha szívünk új reménybe’ dobban,</l>
					<l>Ha szenvedélyünk lángra lobban?</l>
					<l>A máskép csak más tévedés,</l>
					<l>Uj bánat, uj bölcselkedés.</l>
				</lg>
				<lg>
					<l>A mult előtte romba’ fekszik,</l>
					<l>Por és hamu sok drága kincs;</l>
					<l>Emlékein föl nem melegszik,</l>
					<l>Érettök még egy könnye sincs.</l>
					<l>Mily nagyra tört tehetség nélkül,</l>
					<l>És mily hiú, mily léha volt!</l>
					<l>Azt hitte, hogy hazája épül,</l>
					<l>Ha tervelt, irkált, szónokolt.</l>
					<l>Mint államférfi s had vezére,</l>
					<l>Lépett hazája küzdterére,</l>
					<l>S kitünt im a vész idején,</l>
					<l>Hogy legfeljebb jó közlegény.</l>
				</lg>
				<lg>
					<l>S ez egy mégis vigasz szivének,</l>
					<l>Mégis betöltött egy helyet,</l>
					<l>És használt annyit nemzetének,</l>
					<l>Amennyit kis körben lehet.</l>
					<l>Ezért ne nézd le hősöm’ mindjárt,</l>
					<l>Te büszke, szájas honfitárs,</l>
					<l>Ki oly uton vagy, melyen ő járt,</l>
					<l>S tán még nagyobb jövőre vársz.</l>
					<l>Mert nem tudom, hogy pályád végén,</l>
					<l>Túl a képzelgők tört reményén,</l>
					<l>Hol nincs már rózsa, csak tövis,</l>
					<l>Lelsz-é vigaszt, csak ennyit is.</l>
				</lg>
				<lg>
					<l>Elzúg Romhányi lelke éjén</l>
					<l>Pártszenvedély és harci zaj,</l>
					<l>De meg-megmozdul sirja mélyén</l>
					<l>A sok kihalt szerelmi baj.</l>
					<l>És zendül a vigalmak hurja,</l>
					<l>Ellebben sok szép nőalak,</l>
					<l>Bohó világát éli ujra,</l>
					<l>Dícsfényét ifju napjinak.</l>
					<l>Édes bók, illatos levelkék,</l>
					<l>Amott egy hajfürt, itt egy mellkép,</l>
					<l>Csók és sohaj, könny és mosoly,</l>
					<l>Örök hűség - mind füsgomoly.</l>
				</lg>
				<lg>
					<l>Oh nincs egyetlen szent emléke,</l>
					<l>Még egy buldog napot sem élt,</l>
					<l>Hiú örömök tengerébe</l>
					<l>Merűlve bár mindent remélt.</l>
					<l>Nyugalmát hol keresse, lelje?</l>
					<l>Azt nem nyujt az ily szerelem;</l>
					<l>Csalódva nincs, mi fölemelje,</l>
					<l>Csak undort érez hidegen.</l>
					<l>Amit eljátszott, föl nem támad,</l>
					<l>Mind hasztalan a késő bánat,</l>
					<l>Mult és jelen egykép sivár,</l>
					<l>A szebb jövőnek vége már.</l>
				</lg>
				<lg>
					<l>Mégis mint a halálra ítélt,</l>
					<l>Ki az utolsó éjtszakán</l>
					<l>El-elfeledve amitől félt,</l>
					<l>Megenyhül az álom karán,</l>
					<l>S legboldogabb jövőt álmodja:</l>
					<l>Romhányi is úgy álmodik,</l>
					<l>Üdvözli őskastélya dombja,</l>
					<l>Immár megint otthon lakik,</l>
					<l>S csöndes munkásság örömében,</l>
					<l>Boldog családja kis körében</l>
					<l>Nyugodtan él, múltat feled,</l>
					<l>Tür és remél, fárad, szeret.</l>
				</lg>
				<lg>
					<l>Ott a tágas szegletszobában,</l>
					<l>Hol egykor édes anyja élt,</l>
					<l>S altatva őt, gyermekkorában</l>
					<l>Esténként, oly gyakran mesélt,</l>
					<l>Egy nő fogadja szerelemmel,</l>
					<l>A kastély ifju asszonya...</l>
					<l>«Ábránd - kiált fel könnyes szemmel -</l>
					<l>Hajh nem leszek boldog soha.»</l>
					<l>De ott lebeg a hölgy alakja,</l>
					<l>Hiven kiséri, el nem hagyja,</l>
					<l>És nappal, késő éjjelem</l>
					<l>Ébren, álmában megjelen.</l>
				</lg>
				<lg>
					<l>Eszménykép, képzelet szülötte,</l>
					<l>És még sem az, való, ki él,</l>
					<l>Angyalként virrasztott fölötte,</l>
					<l>Halálos ágya mécsinél.</l>
					<l>Minden nap látja és csodálja,</l>
					<l>Szól vele és mellette űl,</l>
					<l>A nőiség erénye, bája</l>
					<l>Talán csak benne egyesűl.</l>
					<l>E képzelt arc minden vonása</l>
					<l>Ilonkának szakasztott mása:</l>
					<l>Élő és álmodott alak</l>
					<l>Csodásan összejátszanak.</l>
				</lg>
				<lg>
					<l>Így él Romhányi álmodozva;</l>
					<l>Elmélkedés és képzelet</l>
					<l>Szivén, elméjén megosztozva</l>
					<l>Sülyedni kezdő mult felett</l>
					<l>Egy uj világot alkotának,</l>
					<l>Tarolt mezőkön új tavaszt,</l>
					<l>Maga alig hisz önmagának</l>
					<l>S bár meg nem vallja, érzi azt,</l>
					<l>Oh érzi, hogy Ilonka képe</l>
					<l>Eszménnyé vált ujúlt szivébe’,</l>
					<l>S ez érzés több, mint tisztelet,</l>
					<l>Reménytelen, s titkon szeret.</l>
				</lg>
				<lg>
					<l>Ez érzést minden nap táplálja</l>
					<l>Újabb meg újabb alkalom,</l>
					<l>Ártatlan csábjával kinálja</l>
					<l>Vadászat, séta és szalon.</l>
					<l>Ott lovagolgat oldalánál,</l>
					<l>A kandalóhoz véle űl,</l>
					<l>S ha énekel a zongoránál,</l>
					<l>Hallgatja, nézi, elmerűl.</l>
					<l>S gondolja: «E nő ugyanaz hát,</l>
					<l>Kit ismertem, mint szende lyánykát,</l>
					<l>Ki engem’ egykor szeretett,</l>
					<l>S oly könnyen a más neje lett?»</l>
				</lg>
				<lg>
					<l>«Miért ne, hogyha más megkérte?</l>
					<l>Nekem játékszer volt csupán,</l>
					<l>És most az Isten büntet érte,</l>
					<l>Mily változás egy év után.</l>
					<l>E változást hogy értse meg jól,</l>
					<l>Telegdi a szobába lép,</l>
					<l>Most érkezett meg a városból,</l>
					<l>Im egy boldog családi kép.</l>
					<l>Ilon a férj keblére olvad,</l>
					<l>Ez örömében alig szólhat,</l>
					<l>Romhányi búsan földre néz;</l>
					<l>«Ez nem lehet csak tettetés!»</l>
				</lg>
				<lg>
					<l>Szivét nem féltés kinja dúlja,</l>
					<l>Sem versenytársi bosszuvágy,</l>
					<l>De napról-napra mélyebb búja,</l>
					<l>Bár azt folyvást legyőzni vágy’.</l>
					<l>Éltében sokszor szeretett már,</l>
					<l>De érzi, ez más szerelem:</l>
					<l>Csendes, félénk, viszonzást nem vár,</l>
					<l>Kitépve ujra megterem.</l>
					<l>És bájol némasága, titka,</l>
					<l>Bánatja sok, öröme ritka,</l>
					<l>De fényt, erőt, hitet lehel,</l>
					<l>S megnemesítve fölemel.</l>
				</lg>
				<lg>
					<l>A szende lányt fürtös fejével</l>
					<l>Rég elfeledte, de a nőt,</l>
					<l>Ki rá tekint mély kék szemével</l>
					<l>S oly részvevőn ápolja őt,</l>
					<l>Majd bús arcával visszainti,</l>
					<l>Midőn könnyelműn menni kész,</l>
					<l>S amint hálás csókjával hinti,</l>
					<l>Reszketni kezd a drága kéz:</l>
					<l>Mindezt hiven szivébe zárja,</l>
					<l>De hetekig hiába várja</l>
					<l>Ilonnak még egy ily kegyét,</l>
					<l>A régi hajlam új jegyét.</l>
				</lg>
				<lg>
					<l>Ilonka nyájas, víg, beszédes,</l>
					<l>S ha kell, érzelmes és komoly,</l>
					<l>Soh’sem kacér, soh’sem negédes,</l>
					<l>Ajkán szokott szives mosoly.</l>
					<l>A multról hallgat, véle szólva,</l>
					<l>S kerűl legkisebb célzatot,</l>
					<l>Az mintha rég feledve volna;</l>
					<l>Romhányi elgondolkozott.</l>
					<l>«Ki fejti meg ez ellenmondást?</l>
					<l>Sorsunk, hogy megboszuljuk egymás</l>
					<l>Reám most az ő multja vár,</l>
					<l>A régi kölcsön visszajár.»</l>
				</lg>
				<lg>
					<l>Egykor, kalandos fénykorában,</l>
					<l>Csak ingerlé az ily eset,</l>
					<l>A küzdelem nehéz csatában</l>
					<l>Szivének mintegy jól esett.</l>
					<l>Heves, merész ostromra szállott,</l>
					<l>Most gyáva, tétlen, szótalan,</l>
					<l>És harc nélkül legyőzve áll ott,</l>
					<l>Oly szenvedő gyámoltalan.</l>
					<l>Búját, titkát mélyebbre rejti,</l>
					<l>S nem tudja, ez inkább megejti</l>
					<l>Szegény Ilont, mint bármi más,</l>
					<l>Merészebb csábitó fogás.</l>
				</lg>
				<lg>
					<l>Romhányi bár a régi volna,</l>
					<l>Ilonka védhetné magát,</l>
					<l>A tettetőhöz nem hajolna,</l>
					<l>S nem hinné csábitó szavát,</l>
					<l>Mint ártatlan leány korában;</l>
					<l>De im most elhagyott, szegény,</l>
					<l>Üldözve bolyg a nagy világban,</l>
					<l>Oly méla bú tekintetén.</l>
					<l>Nincs nagyravágyó szenvedélye,</l>
					<l>Érzelmesebb, mélyebb kedélye,</l>
					<l>S nem lármás szóval csüng honán,</l>
					<l>Egy néma sebhely homlokán.</l>
				</lg>
				<lg>
					<l>A nőt ne mondd örök szeszélynek,</l>
					<l>Érzelme hűbb, mint férfié,</l>
					<l>Ha meg nem rontja hiu érdek,</l>
					<l>A legnemesb sziv az övé.</l>
					<l>Szerencsétlent csak ő tud szánni,</l>
					<l>És vigasztalni szenvedőt,</l>
					<l>A tévedést siratni, bánni,</l>
					<l>S ha nem vár boldogabb jövőt,</l>
					<l>Nyugodtan élni és lemondva,</l>
					<l>Föláldozón és mosolyogva,</l>
					<l>S ki nem fáradva soha sem,</l>
					<l>Meghalni hitben, csöndesen.</l>
				</lg>
				<lg>
					<l>Ily szíve volt Telegdinének,</l>
					<l>Bús napjait így élte át,</l>
					<l>S balsorsát látva kedvesének,</l>
					<l>Szánalma mindent megbocsát.</l>
					<l>A régi hajlam meg-megéled,</l>
					<l>Most tárgya sokkal nemesebb;</l>
					<l>Melyet hegeszt idő s az élet,</l>
					<l>Fölszakadoz a régi seb:</l>
					<l>Oh mily gyönyört s fájdalmat érez,</l>
					<l>Hogy ily közel van kedveséhez,</l>
					<l>Minden nap látja s hallja őt,</l>
					<l>A mélabúst, a szenvedőt.</l>
				</lg>
				<lg>
					<l>Ohajt keblére rá omolni,</l>
					<l>S elsirni titkos könnyeit,</l>
					<l>Zokogva együtt panaszolni</l>
					<l>Éltök nehéz küzdelmeit,</l>
					<l>S vigasztalni: ha mindent vesztett,</l>
					<l>Maradt egy szív, mely még remél,</l>
					<l>Egy szív, amely csak érte reszket,</l>
					<l>Csak véle örvend, néki él,</l>
					<l>Enyhíti napja fáradalmát,</l>
					<l>Megédesíti éji álmát...</l>
					<l>«Enyhűlj, gyógyulj meg e sziven,</l>
					<l>Oh sebzett hős, kedves hivem!»</l>
				</lg>
				<lg>
					<l>Egy alkonyatban így mereng el</l>
					<l>Ilon sokáig, egyedűl,</l>
					<l>Elnézi medvesült szemekkel</l>
					<l>Amint a nap alább merül</l>
					<l>S még egyszer éltető sugárát</l>
					<l>Elönti földön és egen,</l>
					<l>De majd az éj rá vetve árnyát,</l>
					<l>Kioltja lassan, hidegen</l>
					<l>Ugy oltja ki ábrándja fényét,</l>
					<l>Szerelme elkésett reményét</l>
					<l>A lesben álló hideg ész,</l>
					<l>És minden rémes éjbe vész.</l>
				</lg>
				<lg>
					<l>Önnönmagától visszaretten</l>
					<l>«Bocsásd meg bűnöm’, Istenem!</l>
					<l>Hogy sűlyedek, oh jaj mi lettem,</l>
					<l>Kimondani alig merem!»</l>
					<l>A lelki vád, a bú, a szégyen</l>
					<l>Lesujtják, sirva elalél;</l>
					<l>Az esthomály leszálla régen,</l>
					<l>Az őszi hold tört fénye kél.</l>
					<l>Mint szemfedő borul sugára</l>
					<l>Ilonka merevült arcára,</l>
					<l>S furulyaszó, mint síri dal,</l>
					<l>Zendűl messzünnen és kihal.</l>
				</lg>
				<lg>
					<l>Belép Telegdi nem sokára,</l>
					<l>Elnézi szunnyadó nejét,</l>
					<l>Csókot nyom halvány homlokára,</l>
					<l>Suttogva gyöngéden nevét.</l>
					<l>«Már rég várunk rád a szalonban,</l>
					<l>Elszunnyadoztál úgy-e hát?</l>
					<l>De szólj, az égre, mi bajod van,</l>
					<l>Kezed hideg, láz jött reád?»</l>
					<l>«Oh nincs bajom, nincs épen semmi,</l>
					<l>Egy kis hülés, láz akart lenni,</l>
					<l>De múlik már, jobban vagyok, -</l>
					<l>Ölelj meg és meggyógyulok.»</l>
				</lg>
				<lg>
					<l>Ilon férjét magához vonja,</l>
					<l>S átfogva hévvel csüng nyakán,</l>
					<l>Oly érzelmes hangon susogja:</l>
					<l>«Oh mondd, szeretsz-é igazán?»</l>
					<l>«Szeretlek-é, mily balga kérdés,</l>
					<l>Mi jut eszedbe, édesem?»</l>
					<l>«Ne haragudjál, ez nem sértés,</l>
					<l>Csupán csak álom, sejtelem.</l>
					<l>Azt álmodám, lásd, hogy meghaltam,</l>
					<l>Ezüstös szemfedő volt rajtam,</l>
					<l>S bús ének kísért síromig, -</l>
					<l>Az álom gyakran bételik.</l>
				</lg>
				<lg>
					<l>Gyászolsz-e szivből, könnyhullással</l>
					<l>Ha meghalok, majd engemet?</l>
					<l>Tudnál-e boldog lenni mással?...</l>
					<l>Nem bántaná emlékemet.</l>
					<l>Mert boldogítni nem tudálak,</l>
					<l>Mint óhajtám; más fog talán.</l>
					<l>Bocsáss meg, ha nem láthatnálak,</l>
					<l>S ez volna végső éjtszakám.»</l>
					<l>«Az Istenért, nőm, lelkem, szentem!»</l>
					<l>Kiált a férj kétségb’esetten,</l>
					<l>Cselédet hiv, lefekteti,</l>
					<l>Virasztja, gyógyszert nyujt neki.</l>
				</lg>
				<lg>
					<l>Nem a gyógyszer, nyúgalmas álom</l>
					<l>Gyógyitja az ily beteget;</l>
					<l>Más napra kelve haloványon,</l>
					<l>De mosolyogva ébredett.</l>
					<l>«Immár egészen jobban lettem!»</l>
					<l>«Oh kedves nőm, oh mily öröm.»</l>
					<l>«Te most is itt vagy még mellettem?</l>
					<l>Szegény jó férjem, köszönöm.</l>
					<l>Maradj is mindig oldalamnál,</l>
					<l>A gyöngeség, a bánat elszáll,</l>
					<l>S vidám hajnalra virradok,</l>
					<l>Ha látlak és veled vagyok.»</l>
				</lg>
				<lg>
					<l>A férj ideges gyöngeségnek</l>
					<l>Gondolta csak Ilon balját,</l>
					<l>És mint nem fontos eseménynek</l>
					<l>Elfödte az idő nyomát.</l>
					<l>Hanem Romhányi érzi, látja,</l>
					<l>Ilonkán változás esett:</l>
					<l>Többé nem nyájas jó barátja,</l>
					<l>Meghidegült egy keveset.</l>
					<l>Kerülni látszik társaságát,</l>
					<l>A séta, kert, szalon magányát,</l>
					<l>Ahol nem egyszer azelőtt</l>
					<l>El-eltöltötték az időt.</l>
				</lg>
				<lg>
					<l>«Mi történt? Vagy tán észrevette</l>
					<l>Hiven elrejtett titkomat?</l>
					<l>És dőreségem’ megvetette,</l>
					<l>És hogy remélnem nem szabad,</l>
					<l>Igy adja tudtul?... Nincs reá ok...</l>
					<l>Avagy kacérkodik talán?</l>
					<l>Nem... nem!... Nyitjára nem találok,</l>
					<l>E nő szive örök talány.</l>
					<l>Érökre bár feledni tudnám,</l>
					<l>Vagy keblem’ egyszer feltárhatnám;</l>
					<l>Szenvedve tisztúlt e kebel,</l>
					<l>Ily megvetést nem érdemel!»</l>
				</lg>
				<lg>
					<l>Romhányi kétkedő elméje</l>
					<l>Eltépelődik éjjelen,</l>
					<l>Elrejtve nappal szenvedélye,</l>
					<l>Ha társaságba’ megjelen.</l>
					<l>Sőt gyakran víg álarcot tesz föl,</l>
					<l>Eltréfál, mosolyog, nevet,</l>
					<l>Ösztönszerün, félbüszkeségből</l>
					<l>Játszik jó kedvü szerepet.</l>
					<l>Ilonka elbámulva nézi,</l>
					<l>E változást tüstént megérzi,</l>
					<l>Örűlne, mégis fájva fáj</l>
					<l>E néma kölcsönös viszály.</l>
				</lg>
				<lg>
					<l>A várkastélyban ígyen éltek</l>
					<l>Egy boldog s két boldogtalan,</l>
					<l>Máskép éreztek, mint beszéltek,</l>
					<l>Nem értve egymást untalan.</l>
					<l>Játszták az élet szinjátékát,</l>
					<l>Miképen játszom én, te, más;</l>
					<l>Az ember, bár kerülje sorsát,</l>
					<l>Nem egyszer mily komédiás.</l>
					<l>Mily ritkán az, aminek látszik,</l>
					<l>Jól vagy rosszul, szerepet játszik...</l>
					<l>De hol marad történetem?</l>
					<l>Majd folytatom, csak türelem.</l>
				</lg>
				<lg>
					<l>Annyit megmondok most előre,</l>
					<l>Hogy hősöm nem lesz Don Juan,</l>
					<l>Anyégin sem válik belőle,</l>
					<l>Szegény Romhányi ő csupán.</l>
					<l>Magyar szülött, birálóim bár</l>
					<l>Tagadják s becsmérlik nagyon,</l>
					<l>Hanem gúny rajtam ki nem fog már,</l>
					<l>Munkámat félbe nem hagyom.</l>
					<l>Nem csüggeszt balga vád, itélet,</l>
					<l>Nem ösztönöz hiú dicséret...</l>
					<l>Ne kiméld gyönge oldalát,</l>
					<l>De várd el végét legalább.</l>
				</lg>
				<p>NEGYEDIK ÉNEK.</p>
				<lg>
					<l>Nem egyszer olvasom lapokban</l>
					<l>Jobb volt Bach és Schmerling alatt,</l>
					<l>Egy jobb idő e rossz napokban</l>
					<l>Reményül mégis fenn maradt.</l>
					<l>Im most minden feladva önként:</l>
					<l>Becsület, jog, hit és remény</l>
					<l>Ott sülyedeznek, tört hajóként,</l>
					<l>Egy gyáva rendszer tengerén.</l>
					<l>A rossznál még rosszabbat értünk,</l>
					<l>Csupán cifrább ruhát cseréltünk,</l>
					<l>Veszendő hajh! az ősi kincs,</l>
					<l>S erősb a régi rabbilincs.</l>
				</lg>
				<lg>
					<l>Ha sorsuk egyszer jobbra válik,</l>
					<l>A népek úgy, mint egyesek,</l>
					<l>Szenvedtek bár sokat sokáig,</l>
					<l>Oh mily hamar felejtenek!</l>
					<l>A jelent nem a multhoz mérik,</l>
					<l>Lelkök képzelt jövőben él,</l>
					<l>S ha mind azt könnyen el nem érik,</l>
					<l>Mit büszke vágyuk hőn remél:</l>
					<l>Megszállja őket a bú-bánat,</l>
					<l>Egy pár könnycsepp tengerré árad</l>
					<l>S oly fájó, átkos a panasz,</l>
					<l>Mintha való kín volna az.</l>
				</lg>
				<lg>
					<l>Nem ígyen, sőt nem is beszéltünk</l>
					<l>Negyvenkilenc őszén, telén.</l>
					<l>Szent Isten! mily időket értünk!</l>
					<l>Könny- s vérbe fúlt hit és remény.</l>
					<l>Mi szent a honfiszívnek, dúlva,</l>
					<l>Bennünk, körülünk mennyi rom,</l>
					<l>Oh mennyi minden porba hullva</l>
					<l>S mi mély és néma fájdalom!</l>
					<l>S amit már most csak mondunk szóval,</l>
					<l>Siralmas hangon, nagy hűhóval,</l>
					<l>Mintegy rajt’ kapva is talán:</l>
					<l>Akkor éreztük igazán.</l>
				</lg>
				<lg>
					<l>A várkastélyban is gyakorta</l>
					<l>A honfi-bú megnehezűlt,</l>
					<l>A jó kedvet el-elrabolta</l>
					<l>S olykor haraggal is vegyült.</l>
					<l>Egy-egy uj hír a hirlapokban</l>
					<l>Vagy Pestről érkezett levél,</l>
					<l>És im a szív uj sebbe’ dobban,</l>
					<l>Az ajk sohajt, hallgat, beszél...</l>
					<l>A honfiérzés csordul, árad,</l>
					<l>Sok régi emlék fel-feltámad,</l>
					<l>S a kandallónál éjfelig</l>
					<l>A hosszu est búban telik.</l>
				</lg>
				<lg>
					<l>Hetenként egyszer, megvan napja,</l>
					<l>A kastélyba fellátogat</l>
					<l>A falunak két öreg papja,</l>
					<l>És sokról elbeszél sokat.</l>
					<l>Egyik Calvin, más’ Róma híve,</l>
					<l>De mindenik hű hazafi,</l>
					<l>És honfi búval teltebb szíve,</l>
					<l>Mintsem ki tudná mondani.</l>
					<l>Egykor zajongtak egymás ellen,</l>
					<l>Most más idő jár, más a szellem,</l>
					<l>Együtt sohajtnak egy imát:</l>
					<l>«Ég ója a szegény hazát.»</l>
				</lg>
				<lg>
					<l>Telegdi a tüzet felszitja</l>
					<l>És még nagyobb tüzzel beszél,</l>
					<l>Bachot, majd Schwarzenberget szidja</l>
					<l>És pártjában folyvást remél.</l>
					<l>«Ez menti meg majd nemzetünket,</l>
					<l>Előbb utóbb, az mit se’ tesz.»</l>
					<l>A két öreg pap mind csak ünget:</l>
					<l>«Az Isten tudja, hogy mi lesz.»</l>
					<l>Romhányi hallgat, nincs reménye,</l>
					<l>S amint kialszik a tűz fénye,</l>
					<l>Megébred és Ilonra néz,</l>
					<l>És lelke kettős búba vész.</l>
				</lg>
				<lg>
					<l>Nem ily csendes a kastély mindég,</l>
					<l>Egy-egy zajosb nap is derül:</l>
					<l>A vidékről sok úri vendég</l>
					<l>Úgy egyszer másszor összegyűl.</l>
					<l>Névnapra most, majd meg vadászni</l>
					<l>Uj hirt beszélni, hallani</l>
					<l>S mint egykor, vígan lakomázni,</l>
					<l>De kedvök nem a hajdani.</l>
					<l>Nem szól zene és tánc se’ perdűl,</l>
					<l>A pohár is ritkábban csendűl,</l>
					<l>Csak szó ki nem fogy, vita foly,</l>
					<l>Mint a megyén, zajos, komoly.</l>
				</lg>
				<lg>
					<l>Valóban itt is, mint gyülésen,</l>
					<l>Minden pártnak van szónoka,</l>
					<l>És új-új hévvel küzd a résen,</l>
					<l>Ha nő a szenvedély foka.</l>
					<l>Az ostromállapot hijába,</l>
					<l>Elitélhet egy milliót,</l>
					<l>De el nem fojthat e hazába’</l>
					<l>Pártszenvedélyt és dictiót.</l>
					<l>A fővárosban és vidéken,</l>
					<l>Ha összegyűlnek hárman-négyen,</l>
					<l>Folyvást föléled a megye</l>
					<l>S tüzes vitát kezd szelleme.</l>
				</lg>
				<lg>
					<l>A szélső jobboldal vezére</l>
					<l>Egy öreg úr, gróf Szigeti,</l>
					<l>Esküszik Nagy Pál nagy nevére</l>
					<l>S a rég multat dicsérgeti.</l>
					<l>«A sok reformmal feldulátok</l>
					<l>Az ősalkotmányt könnyedén,</l>
					<l>Gyümölcse muszka, német átok,</l>
					<l>Amint sokszor megmondtam én.</l>
					<l>S kimondom, bár mily rosszul essék,</l>
					<l>A magyar nemzet a nemesség,</l>
					<l>Alkotmányunk csak véle állt,</l>
					<l>Együtt szenvedték a halált.»</l>
				</lg>
				<lg>
					<l>«Nem a reform, hanem rossz módja...»</l>
					<l>Szabolcsi hévvel közbe szólt,</l>
					<l>Most Széchenyinek hű apródja,</l>
					<l>Régebben ellensége volt.</l>
					<l>A pártok utján soha sem jár,</l>
					<l>Tettben haboz, de szóra kész,</l>
					<l>Bölcselkedik, ha késő immár,</l>
					<l>S utólag mindig nagy vitéz.</l>
					<l>Amit megirt Széchenyi régen,</l>
					<l>Mint új dolgot elmondja szépen,</l>
					<l>S oly önérzettel hallgat el,</l>
					<l>Mint aki nagy dolgot mivel.</l>
				</lg>
				<lg>
					<l>«A baj nem ez volt, tudtam mindég -</l>
					<l>Telegdi gróf meg ezt veti -</l>
					<l>Erős kormányra lett vón szükség,</l>
					<l>Mely a reformot vezeti.</l>
					<l>Mi ezt akartuk, ellenzétek,</l>
					<l>S mi a mélyben lappangva forrt,</l>
					<l>Kitört a vész, fölébredétek,</l>
					<l>Későn, az mindent elsodort.</l>
					<l>De új idők új lelket szülnek,</l>
					<l>A régi pártok egyesülnek,</l>
					<l>S legyen bár sorsunk mostoha,</l>
					<l>Ily egyek nem voltunk soha!»</l>
					<l>«Bár egyek akkor lettünk volna,</l>
					<l>Midőn kard volt kezünkbe’ még,</l>
					<l>Nyakunk igába nem hajolna,</l>
					<l>És diadal lett vón a vég!»</l>
					<l>Igyen kiált fel haragjában</l>
					<l>Geréb, egy ifjú hazafi,</l>
					<l>Ki küzdött sok véres csatában</l>
					<l>S vérét most is kész ontani.</l>
					<l>A szélső elvek buzgó híve,</l>
					<l>Eszénél mindig több volt szíve,</l>
					<l>Mint hitte, mit félt vagy remélt,</l>
					<l>És mint valóról úgy beszélt.</l>
				</lg>
				<lg>
					<l>«Nem a fegyver győzött le minket,</l>
					<l>Ez ami fáj, mi sebet üt,</l>
					<l>Rettegte győző sergeinket</l>
					<l>A német, muszka mindenütt.</l>
					<l>De mit kezdettek rút viszályok,</l>
					<l>Bevégzé azt az árulás,</l>
					<l>Hah Görgeire szálljon átok,</l>
					<l>Csak ő a bűnös, senki más,</l>
					<l>S Kossuth, szabadság prófétája,</l>
					<l>Kit áld a nemzet szíve, szája,</l>
					<l>Vezessen Isten útadon,</l>
					<l>Hogy mentsd meg, visszavár e hon!»</l>
				</lg>
				<lg>
					<l>Tetszés, nem tetszés zajja támad, -</l>
					<l>Romhányi hirtelen feláll,</l>
					<l>Harag szemében, arca sápadt,</l>
					<l>Gerébbel bátran szembe száll.</l>
					<l>«Ne ámitsuk mindig magunkat,</l>
					<l>Megadtuk árát, már elég,</l>
					<l>E léha szellem tönkre juttat,</l>
					<l>S egy uj vihartól ójon ég.</l>
					<l>Nem árulás győzött le minket,</l>
					<l>S aki vezérlé sergeinket,</l>
					<l>Hű honfi volt, dicső vezér,</l>
					<l>Habár jutalma nem babér.</l>
				</lg>
				<lg>
					<l>Hányszor ragadta győzelemre</l>
					<l>A háromszínű lobogót,</l>
					<l>S eladta volna?... Istenemre,</l>
					<l>Alig tudok rá lelni szót.</l>
					<l>Gyalázat, hogy most igy beszélünk,</l>
					<l>Dicsőségünkön tapodunk,</l>
					<l>Ami való, azt látni félünk,</l>
					<l>S ébredve ujra álmodunk.</l>
					<l>Vezérem volt és híve voltam,</l>
					<l>A hont szeretni ott tanultam</l>
					<l>Halálos vészbe öltözött</l>
					<l>Csaták és ostromok között.</l>
				</lg>
				<lg>
					<l>Küzdöttem oldalánál, arca</l>
					<l>A harci zajban felderűlt,</l>
					<l>Mig máskor titkolt lelki harca</l>
					<l>Sötét gondjába elmerűlt.</l>
					<l>Honát bár némán, hőn szerette,</l>
					<l>De jövőjén kétségb’esett,</l>
					<l>S ha kardjával meg nem menthette,</l>
					<l>Megmenté a becsűletet.</l>
					<l>S mi most az övét elraboljuk?</l>
					<l>Nevére a rágalmat szórjuk?</l>
					<l>Ne emlegessünk árulást,</l>
					<l>De türjük el a sorscsapást.»</l>
				</lg>
				<lg>
					<l>Im erre most a szó megárad,</l>
					<l>Két nagy párt a kis társaság,</l>
					<l>És késő estig el nem fárad,</l>
					<l>Zajongni, szólni, győzni vágy.</l>
					<l>Nem könnyü győzni, sőt felette</l>
					<l>Nehéz, hol szólni is bajos:</l>
					<l>E hont ki az, ki tönkre tette,</l>
					<l>Görgei vagy Kossuth Lajos?</l>
					<l>Ez a kérdés s mellette sok még,</l>
					<l>Ami leginkább szivén fekvék,</l>
					<l>Elmondja hévvel mindenik,</l>
					<l>A hon javára, azt hiszik.</l>
				</lg>
				<lg>
					<l>Kossuth Lajost el-eldicsérik</l>
					<l>És félistenné emelik,</l>
					<l>És Görgeit, ameddig érik,</l>
					<l>Egész ördögnek képzelik,</l>
					<l>S viszont. - Elmondogatják sorra,</l>
					<l>Hogy mit s mit nem tett volna ez,</l>
					<l>Amaz, ha épen nem lett volna</l>
					<l>És e ha mindent elfedez.</l>
					<l>Nem ismétlem, hisz tudjátok jól,</l>
					<l>Szóból, könyvekből, hirlapokból.</l>
					<l>Még most is foly e régi per,</l>
					<l>Szerény lantom nem dönti el.</l>
				</lg>
				<lg>
					<l>De húrjain olykor megrezdűl</l>
					<l>Egy méla hang. Mért nyomjam el?</l>
					<l>Habár tudom hiába zendűl,</l>
					<l>Rá nyájas visszhang nem felel.</l>
					<l>A nép bálványt teremt magának,</l>
					<l>Ha jó szerencse emeli,</l>
					<l>Hisz benne, hisz minden szavának</l>
					<l>S mintegy önmását tiszteli,</l>
					<l>S ha a balsors csapása éri,</l>
					<l>Bálványát akkor is kiméli,</l>
					<l>Áldozni bünbakot keres:</l>
					<l>Kossuth s Görgei sorsa ez.</l>
				</lg>
				<lg>
					<l>Ember volt mindenik, ki tévedt,</l>
					<l>De nagy jót is tett s ez elég,</l>
					<l>Hatásukat a nemzetélet</l>
					<l>Érezte s most is érzi még.</l>
					<l>Hogy nyomorultan el nem vesztünk,</l>
					<l>S két szörnyü vészt kibirhatánk,</l>
					<l>És nemzetűl nagyobbá lettünk,</l>
					<l>Győzőn, legyőzve egyaránt:</l>
					<l>Köszönjük Kossuth lángszavának,</l>
					<l>És Görgei erős kardjának.</l>
					<l>Nincs bálványom, se’ bűnbakom,</l>
					<l>Ami igaz, nem tagadom.</l>
				</lg>
				<lg>
					<l>Ki jobbágyságot eltöröltél,</l>
					<l>Kivivtál uj törvényeket,</l>
					<l>Vész közt kétségbe nem merűltél</l>
					<l>És lelkesítéd népedet,</l>
					<l>Hogy védje, nem kimélve vérét,</l>
					<l>A mult s jövője kincseit,</l>
					<l>Hős küzdelemnek nyerje bérét,</l>
					<l>Ha gyáván veszt, mindent veszít:</l>
					<l>Ezért dicsőit lantom téged,</l>
					<l>El-elfeledve gyöngeséged’,</l>
					<l>Hiszékeny elméd álmait</l>
					<l>S hiuságod balsugalmait.</l>
				</lg>
				<lg>
					<l>S te tiprott hős, hogy’ meggyaláznak,</l>
					<l>Kikért te annyit áldozál,</l>
					<l>Majd egykor vége lesz e láznak</l>
					<l>Megismerik, hogy ki valál.</l>
					<l>Nemzet-hiuság aldozatja,</l>
					<l>Türtél nagyobbat, türheted,</l>
					<l>Enyhítsen annak gondolatja,</l>
					<l>Mi jót tevéi, el nem veszett:</l>
					<l>Amit kivivtál száz csatába’,</l>
					<l>Beolvadt e nemzet sorsába</l>
					<l>És olthatatlan lánggal ég,</l>
					<l>Dicsfény, erő és hősiség.</l>
				</lg>
				<lg>
					<l>De messze tértem, térjek vissza.</l>
					<l>A társaság kifáradott,</l>
					<l>Már enyhítő theáját issza,</l>
					<l>Bevégzé a heves napot.</l>
					<l>A nők, kik eddig hallgatának</l>
					<l>S csupán tapsoltak olykoron</l>
					<l>Egy-egy szónok heves szavának,</l>
					<l>Mint hajdan fenn a karzaton,</l>
					<l>Pihent ajkkal csevegni kezdnek,</l>
					<l>Dicsérnek, szemrehányást tesznek</l>
					<l>S pletykálnak is azon felül...</l>
					<l>Magyarba oltott németül. stb.</l>
				</lg>
				<p>.oOo.</p>
			</div>
		</body>
	</text>
</TEI>