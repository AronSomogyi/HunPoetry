<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Gyulai_00665_0099" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A NÉPSZERÜSÉG.</title>
				<author>
					<persName>
						<surname>Gyulai</surname>
						<forename>Pál</forename>
					</persName>
					<date from="1826" to="1909">1826-1909</date>
					<idno type="VIAF">59092543</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1146</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A NÉPSZERÜSÉG.</title>
					<author>
						<persName>
							<surname>Gyulai</surname>
							<forename>Pál</forename>
						</persName>
						<idno type="VIAF">59092543</idno>
					</author>
					<relatedItem type="copyText">
						<bibl>
							<title>Gyulai Pál összes költeménye</title>
							<date when="1998-11-27"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00665"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A NÉPSZERÜSÉG.</head>
				<p>SATIRA.</p>
				<lg>
					<l>A népszerüség versem tárgya ma:</l>
					<l>Erről nem irt magyar költő soha,</l>
					<l>Áhítja bár s vadássza mindenképen,</l>
					<l>Azaz, hogy nem csupán a költő épen,</l>
					<l>Hanem minden művész és szónok, író,</l>
					<l>S kiváltkép az uj módi táblabíró.</l>
					<l>Mert mind híjába him’zünk-hámozunk.</l>
					<l>Mi most is táblabíró nép vagyunk;</l>
					<l>Veszhetne minden, - a súly megegye -</l>
					<l>Csak meglegyen coffjával a megye.</l>
				</lg>
				<lg>
					<l>Előbeszédnek ennyi tán elég,</l>
					<l>De valamit kell hozzá tenni még,</l>
					<l>Szívemre gondok terhe nehezűl</l>
					<l>A népszerűség népszerűtlenül</l>
					<l>Tárgyalva, most nem olyan feladat,</l>
					<l>Költő, amellyel koszorút arat.</l>
					<l>Nem is kívánom, hogy tapsoljatok,</l>
					<l>Csak arra kérlek, meghallgassatok;</l>
					<l>Türjétek a szegény magyar poétát,</l>
					<l>Ha más felé vinné immár a nótát.</l>
					<l>Úgy is hizelgés úton-útfelen,</l>
					<l>Mint szerb-tövis, kiírtva is terem,</l>
					<l>S ha annyi volna a nagy emberünk,</l>
					<l>Mennyit naponként folyvást hirdetünk,</l>
					<l>S oly sok dicső tulajdon volna bennünk:</l>
					<l>A legdicsőbb nemzetnek kéne lennünk!...</l>
					<l>Avagy, ha tetszik, ám ne tűrjetek,</l>
					<l>Szidjon le rútúl bosszús kedvetek;</l>
					<l>Őszinte szívvel, ezt még jobb’ szeretném,</l>
					<l>Tapsnál a füttyöt szívesebben venném</l>
					<l>Akkor bukásom csak sikerre vált,</l>
					<l>Mert azt jelenti, satirám talált.</l>
					<l>Mondják: a szószék, sajtó hatalom.</l>
					<l>Megengedem, de úgy tapasztalom,</l>
					<l>Ha megtekintem titkát a dolognak,</l>
					<l>Gyakran csupán szolgája hatalomnak.</l>
					<l>Két hatalomnak: egyik fenn ragyog,</l>
					<l>A más alant sötéten háborog,</l>
					<l>De mindeniknek megvan a varázsa,</l>
					<l>Hogy szónokot s írót megbabonázza.</l>
					<l>Megoldja tollát, nyelvét: mennyi ész,</l>
					<l>S mily lángoló, majd őrjöngésbe vész!</l>
					<l>Mily gyors a toll, minő harsány a hang,</l>
					<l>Légben, papíron nagy dob, nagy harang’.</l>
					<l>Hogy’ írják és szavalják ékesen,</l>
					<l>Amit valóban egyik sem hiszen,</l>
					<l>De mások elhiszik, - s ha belesűlnek,</l>
					<l>Egy új reményre ismét lelkesűlnek.</l>
					<l>A bölcs kevés, de régi bölcseség</l>
					<l>Ki csal s kit csalnak, mindig folt elég.</l>
					<l>Nagy csődülést látsz nagy komédiára,</l>
					<l>Szint’ ennek is csak pénz és taps az ára;</l>
					<l>Rágalmaznak, hazudnak, hízelegnek,</l>
					<l>Emitt a népnek, ott a fejdelemnek.</l>
					<l>És mint kufár az útcán szerteszét,</l>
					<l>Hogy’ ordítják a honnak szent nevét!</l>
					<l>Mert végre is ez és az egyre megy,</l>
					<l>És oly igaz, mikép az egyszer-egy,</l>
					<l>Hogy a népeknek épen úgy megvannak</l>
					<l>Kész udvaronci, mint a királyoknak,</l>
					<l>És mindenik, - Kliónak régi vádja, -</l>
					<l>Imádva mást, csak önmagát imája.</l>
				</lg>
				<lg>
					<l>Oh jó magyar nép, édes nemzetem!</l>
					<l>Könnyen talán el sem hiszed nekem,</l>
					<l>Hogy még te sem vagy ám udvartalan,</l>
					<l>És udvaroncid száma számtalan,</l>
					<l>Kik hízelegnek kedves gyöngéidnek,</l>
					<l>Mert, megbocsáss, hát néked is lehetnek,</l>
					<l>Sőt vannak is, ím, egyet közbevetve</l>
					<l>Elmondok itt, most sírva, majd nevetve.</l>
				</lg>
				<lg>
					<l>Hős vagy csatában, nagyszerű alak,</l>
					<l>Csodát mivelni hányszor láttalak,</l>
					<l>Füstfellegekben győzelemre szállva,</l>
					<l>Dicsőségedben nap fényévé válva!</l>
					<l>Szenvedni tudsz, meg is tanulhatál,</l>
					<l>Népek közt martyr oly sokszor valál;</l>
					<l>Arcodhoz illik az a büszke gyász,</l>
					<l>Rablánc szoríthat, de meg nem gyaláz.</l>
					<l>Azonba’ megvan az a rossz szokásod,</l>
					<l>Hogy amidőn már sikerülni látod,</l>
					<l>Vagy látni véled, legalább csak félig,</l>
					<l>Miért küzdöttél vészen át sok évig</l>
					<l>El-elhagy néha jó természeted,</l>
					<l>A többit aztán félvállról veszed.</l>
					<l>Nagy lakzit ütsz, tivornyázol sokat,</l>
					<l>Koppasztod a meg nem lőtt madarat,</l>
					<l>Iszol nagyot rá, nem tartasz határt,</l>
					<l>Pedig neked kevés bor is megárt.</l>
					<l>Emészt a vágy, remény tüzes bora,</l>
					<l>Megtántorít csal-álmok mámora;</l>
					<l>Könnyen haragszol, dúlakodni vágynál,</l>
					<l>Egész világnak gőggel fittyet hánynál,</l>
					<l>És hányi-vetve jársz ide s tova,</l>
					<l>Csetel-botol szeszélyed rossz lova.</l>
					<l>Ki hízeleg, hamar kegyedbe fér,</l>
					<l>Annak hiszesz, ki mindent megigér;</l>
					<l>Nem tűrsz szabad szót, nem tűrsz ellenmondást,</l>
					<l>Nagy hűhóval körűled látni folyvást</l>
					<l>Uj-uj csapatban számos udvaroncot,</l>
					<l>Lesvén mohón egy-egy darabka koncot,</l>
					<l>Füledbe súgnak s távolról se’ véled,</l>
					<l>Hogy mennyi mindent elhitetnek véled.</l>
					<l>És mámorodban ott mosolygva állsz,</l>
					<l>Azt sem tudod hamar, hogy mit csinálsz;</l>
					<l>Ködében elméd jót-rosszat feled,</l>
					<l>S kegyelmesen pazarlod rendjeled.</l>
					<l>Hány érdemetlen dolmány mellin ég</l>
					<l>Rendcsillagod, magyar népszerűség!</l>
				</lg>
				<lg>
					<l>Nem téged szóllak, népem, nemzetem!</l>
					<l>E gúnyszavakkal őket illetem.</l>
					<l>Te is király vagy, gyönge és erős,</l>
					<l>Tanácsadód az érted felelős,</l>
					<l>S ha nem szégyelli udvaronccá válni,</l>
					<l>Királyokéra miért kiabálni?</l>
					<l>Gőgös tribun, ki állsz a forumon,</l>
					<l>Megríkató pathosszal ajkadon,</l>
					<l>Ha önzésből vadászod nép kegyét:</l>
					<l>Más nem vagy, mint hitvány udvarcseléd.</l>
					<l>Ha mint irónak pályád legfőbb vágya</l>
					<l>Lapodnak mentől több praenumeránsa,</l>
					<l>És szája ízén írsz a nagy tömegnek,</l>
					<l>És nem sugalmán szíved- és eszednek:</l>
					<l>Hogyan hiszed függetlennek magad?</l>
					<l>Te is csak bérbe adtad tolladat.</l>
					<l>Ha hiúságból kapsz a tapsokon,</l>
					<l>Miért nevetsz a rangkórságoson,</l>
					<l>Ki egy kis fényért önbecsét felejti,</l>
					<l>S elvét, hitét örömmel porba ejti?</l>
					<l>Ha néma vagy, hol szólnod kellene;</l>
					<l>Vagy a fehér, rá mondod, fekete,</l>
					<l>Mivel kíméled népszerű magad’:</l>
					<l>Az mindenütt csak gyávaság marad.</l>
					<l>Ha küzdve tűrni még meg nem tanúltál,</l>
					<l>S kivivni gyorsan és mindent akarnál,</l>
					<l>Tűzzel-vassal, köny- és vérrel teli,</l>
					<l>- A cél az eszközt meg-megszenteli -</l>
					<l>Vagy sértve hívén fenséges személyed’,</l>
					<l>Boszura indít ádáz szenvedélyed,</l>
					<l>De mást hirdetsz: szabadságot, hazát,</l>
					<l>Ámítva könnyen jámborok hadát:</l>
					<l>Dicsérjék bár erélyed’ és eszed’,</l>
					<l>A zsarnoktól tanúltál szerepet.</l>
				</lg>
				<lg>
					<l>Oh hiuság, rajongás és önérdek,</l>
					<l>És gyávaság, mit legkevésbbé értek!</l>
					<l>(Ugyan ki is érthetné egyhamar</l>
					<l>Oly hősi népnél, milyen a magyar.)</l>
					<l>Hiába festitek be magatok’,</l>
					<l>Éles tekintet átlát rajtatok.</l>
					<l>Nézzétek ott, mily hős, mily dalia,</l>
					<l>Küzdött szabadság szent csatáiba’;</l>
					<l>Sebhely az arcán, bátor és vitéz,</l>
					<l>De bátorsága mindjárt oda vész,</l>
					<l>Ha hangos éljent, dörgő tapsokat</l>
					<l>Nem kaphat annyit, mennyi kell, - sokat.</l>
					<l>Mint a szinésznek, taps a levegője,</l>
					<l>Egy árva píssz elég lesz, hogy megölje,</l>
					<l>S kit meg nem ijjeszt német, muszka hadja,</l>
					<l>Lármás jogászság tüstént megriasztja;</l>
					<l>Elhallgat, vagy máskép szól, mint akar.</l>
					<l>Oh hősök hőse, oh vitéz magyar!</l>
					<l>Egy más emitt, derék egy ember szinte.</l>
					<l>Becsűletes, tevékeny és őszinte,</l>
					<l>Szenvedt honáért s áldoz érte hűn,</l>
					<l>És szó ne’kül megadja egyszerűn,</l>
					<l>Mit kérsz nevében, mindent, ami kell,</l>
					<l>Soh’ sem fukar, pénzzel, vagy vérivel.</l>
					<l>Egyet ne kérj, csak ezt, egy fényes batkát,</l>
					<l>A népszerűség - bármily kis darabját,</l>
					<l>Azt meg nem adja, oh az nagy dolog!</l>
					<l>És arca lángol, szíve feldobog,</l>
					<l>Mindent, de mindent feláldoz honáért,</l>
					<l>Sőt még a hont is - népszerű magáért.</l>
				</lg>
				<lg>
					<l>Isméred-é a gavallérokat,</l>
					<l>A népszerűség kiknél csak divat?</l>
					<l>Felöltnek elvet, mint csinos ruhát,</l>
					<l>Szeretnek hőn, - nem épen a hazát,</l>
					<l>Inkább a karzat bájos hölgyeit,</l>
					<l>Értök szavalják szép beszédeik’;</l>
					<l>Sujtást, sallangot itten sem kimélnek,</l>
					<l>Nem gondolkoznak, de mindig beszélnek,</l>
					<l>És irnak is, kelendő egy divat,</l>
					<l>Sajtónk fejlődik, mind inkább halad,</l>
					<l>Drágúl a tinta és a kalamáris,</l>
					<l>Tán népszerű lesz még a tudomány is.</l>
					<l>Nem látsz bohót vagy épen cselszövőt?</l>
					<l>Külön, vagy együtt is vehetni őt,</l>
					<l>Az árverésnél ám helyét megállja,</l>
					<l>Az elveket mind feljebb licitálja.</l>
					<l>Profitja lesz, nyerhet mindegyiken,</l>
					<l>A népszerűnél népszerűbb leszen;</l>
					<l>Övé a honban minden, ami drága,</l>
					<l>Arany idő kél majd varázs nyomába’.</l>
					<l>Hány törpe hivság, hóbortos szeszély,</l>
					<l>Mely nagy dologról könnyedén beszél;</l>
					<l>Hány híg velő, mely nem lát semmi bajt,</l>
					<l>Mindent remél, lehetlent vár, ohajt;</l>
					<l>Hány léha szív, amelyben semmi hit</l>
					<l>S fitogtatón negédli elveit;</l>
					<l>Hány csalfaság, cégéres elvtelenség;</l>
					<l>Ma jó barát és holnap már ellenség;</l>
					<l>Hány ronda érdek, hivatalvágy, éhes,</l>
					<l>Irígy kedély, mely csak gyűlölni képes:</l>
					<l>Bitolja népszerűség fénypalástját,</l>
					<l>Takarva gonddal szennyes inge rongyát!</l>
					<l>És jár előttök nagy kortes csapat,</l>
					<l>Igéretet, bort és pénzt osztogat,</l>
					<l>Utána írók, - ők mindenre telnek, -</l>
					<l>Ujongva rájok hymnust énekelnek...</l>
				</lg>
				<lg>
					<l>Fáraszt e látvány, megszakad dalom -</l>
					<l>Szivembe nyilal éles fájdalom;</l>
					<l>Oh mert a gúny gyakran csak könnyek árja,</l>
					<l>A szívbe fojtva s ott méregre válva.</l>
				</lg>
				<p>1868</p>
			</div>
		</body>
	</text>
</TEI>