<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Gyulai_00665_0051" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SZÜLŐI HÁZ.</title>
				<author>
					<persName>
						<surname>Gyulai</surname>
						<forename>Pál</forename>
					</persName>
					<date from="1826" to="1909">1826-1909</date>
					<idno type="VIAF">59092543</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">201</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SZÜLŐI HÁZ.</title>
					<author>
						<persName>
							<surname>Gyulai</surname>
							<forename>Pál</forename>
						</persName>
						<idno type="VIAF">59092543</idno>
					</author>
					<relatedItem type="copyText">
						<bibl>
							<title>Gyulai Pál összes költeménye</title>
							<date when="1998-11-27"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00665"/>
							<respStmt>
								<resp>Original Electronic Edition</resp>
								<persName>
									<surname>Kiss</surname>
									<forename>András</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SZÜLŐI HÁZ.</head>
				<lg>
					<l>Ez a város, ez a ház, ez a kert</l>
					<l>Egykor engem mind igen jól ismert!</l>
					<l>Itt születtem, itt nevelt föl anyám,</l>
					<l>Édes hangját mintha még hallanám,</l>
					<l>Mintha látnám ott magában űlve,</l>
					<l>Özvegyi gyász bújába merülve.</l>
				</lg>
				<lg>
					<l>Kis hugommal itt futkostam, játszám,</l>
					<l>Milyen szép volt, hogyan mosolygott rám,</l>
					<l>S mit körűlbe szemem csak meglátott,</l>
					<l>Szedtem neki gyümölcsöt, virágot,</l>
					<l>S boszus apám ha megdorgált érte,</l>
					<l>Velem együtt zokogott szegényke.</l>
				</lg>
				<lg>
					<l>Mint madárnak, fészkem volt ez a fa,</l>
					<l>Oh mi sokszor pihentem alatta,</l>
					<l>S olvasgattam egy nagy képes könyvben.</l>
					<l>Ez a szellő, mely arcomra lebben,</l>
					<l>E rezgő fény most is még a régi...</l>
					<l>Gyermeki kedv édes szép emléki!</l>
				</lg>
				<lg>
					<l>Hova pusztult a nagy kályha innen?</l>
					<l>Mennyi boldog karácsont töltöttem,</l>
					<l>Mig künn zugott, csattogott hó és szél,</l>
					<l>Karszékében, vidám melegénél,</l>
					<l>S együtt látva az egész családot,</l>
					<l>Szivemben is örömtűz szikrázott.</l>
				</lg>
				<lg>
					<l>Ez a küszöb! itten ölelt által</l>
					<l>Édes anyám reszkető karával,</l>
					<l>Mikor lelkem nyughatatlan vágya</l>
					<l>Üzve űzött ki a nagy világba,</l>
					<l>Itt sohajtá: látlak-e még vagy sem!</l>
					<l>S hogy ne lásson, úgy akarta Isten.</l>
				</lg>
				<lg>
					<l>Jó emberek, bár e ház tiétek,</l>
					<l>Hogy nyugodjam benne, engedjétek</l>
					<l>Multam kincsét, boldog gyermekségem’</l>
					<l>Nem vevétek meg az árverésen:</l>
					<l>E szobában, e kertben enyém még,</l>
					<l>Amit bírtam, minden drága emlék.</l>
				</lg>
				<p>1852</p>
			</div>
		</body>
	</text>
</TEI>