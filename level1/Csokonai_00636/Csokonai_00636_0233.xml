<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0233" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A nemes magyarságnak felűlésére</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1490</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A nemes magyarságnak felűlésére</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A nemes magyarságnak felűlésére</head>
				<lg>
					<l>Te, ki hideg vérrel nézsz a szerencsére</l>
					<l>S szelíden mosolygasz az irígy mérgére,</l>
					<l>Te, ki gyenge hangon pengetvén hárfádat,</l>
					<l>Békével danoltad bús és víg órádat,</l>
					<l>Alacsony sorsoddal ki megelégűltél,</l>
					<l>Melyben sok bőlcsekkel s nagy lelkekkel űltél,</l>
					<l>Múzsám! - Emelkedj most feljebb minden hadnál,</l>
					<l>Zengjél vitézeket s légy nagyobb magadnál.</l>
					<l>Hagyd el a magános réti violákat,</l>
					<l>Ahol zengedezted Ámort s gráciákat,</l>
					<l>Ahol az ártatlan múlatság berkében</l>
					<l>Jácint koszorúkat fűztél a Tempében,</l>
					<l>Köss szárnyat magadnak s tábori lármával</l>
					<l>Rendítsd meg Parnasszust dobbal, trombitával;</l>
					<l>Melynek hallatára zengjen a főld s az ég,</l>
					<l>Vitézidnek pálmát szedjen a dicsőség,</l>
					<l>Magadat a jó hír s hazád magasztaljon,</l>
					<l>Előtted az irígy s a halál meghaljon. -</l>
				</lg>
				<lg>
					<l>Ha régen érzette a hadi poézis</l>
					<l>Neszét a sanyarú spartai vitéz is,</l>
					<l>És bátor lélekkel ment ellenségire</l>
					<l>A sánta Tírtéus sánta verseire:</l>
					<l>Hát a magyar nemzet, aki nagylelkű is,</l>
					<l>Nemcsak vitéz, hanem nemes érzésű is,</l>
					<l>Nem buzdúlna-é fel a vitéz érdemre</l>
					<l>Magyarhoz magyarúl tett serkentésemre?</l>
					<l>Halott atyáink is, kik hadra termettek,</l>
					<l>Egyűgyű versekbe szedték, amit tettek,</l>
					<l>S azt énekelgették virtusok hírére</l>
					<l>S az ifjú leventák felserkentésére;</l>
					<l>Kivált mikor vége lévén a csatának,</l>
					<l>Scytha szertartással áldumást ivának.</l>
					<l>Maga mikor evett a vitéz Etele,</l>
					<l>Íly éneklőkkel volt palotája tele.</l>
				</lg>
				<lg>
					<l>Én is hát, nagylelkű leventa magzatok!</l>
					<l>Ha nem mehetek is harcra utánatok:</l>
					<l>Legalább féloldalt, trombitás módjára</l>
					<l>Buzdítlak titeket a harcra, csatára.</l>
					<l>Rajta, vitéz ifjak, bajnokok, pajtások,</l>
					<l>Ím, hívnak a dobok, fegyverropogások.</l>
					<l>Már leng a lármától Stíria erdeje,</l>
					<l>Ki van már néktek is szabva a harc helye.</l>
					<l>Ez az a nemes hely, hol sárt kell állani</l>
					<l>S a halál kezéből babért aprítani.</l>
					<l>Itt vívik hazánknak sok hadra nőtt fia,</l>
					<l>Itt áll a dicsőség, hol több a francia.</l>
					<l>Ím, már a trombiták rekedt rivadtára</l>
					<l>Reng a magyar bércek megdöbbent határa.</l>
					<l>Sok siralmas sípnak visítnak éneki,</l>
					<l>Kopognak a zörgő doboknak feneki.</l>
					<l>A puskák erdeje tűzláng közt megcsördűl;</l>
					<l>Közte a mennydörgő kartács, bombi dördűl;</l>
					<l>Közepén a füstnek, a tűznek, a pornak</l>
					<l>Tenger kardja villog mind a két tábornak.</l>
					<l>Az ordító lárma, a ló nyerítése,</l>
					<l>A fegyverropogás, lábak dübögése</l>
					<l>Rendítik a főldet, a havast, üreget,</l>
					<l>Verik a port, füstöt s a temérdek eget.</l>
				</lg>
				<lg>
					<l>Egyfelől a virtus, az érdem, dicsőség,</l>
					<l>A rettenthetetlen bátorság, erősség</l>
					<l>Nézik a vitézek tettit a csatába</l>
					<l>S béróvják a jó hír gyémánt oszlopába,</l>
					<l>Hol már sok dicsőűlt vitézink látszanak,</l>
					<l>Kik a magyar égnek Átlási voltanak. -</l>
					<l>Másfelől a halál s a rémítő vázat</l>
					<l>Hányó félelemmel a kudarc, gyalázat</l>
					<l>Guggolnak a kétség alacsony vőlgyében,</l>
					<l>Egy gyászos ciprusnak setét erdejében,</l>
					<l>Ahol a félénket, tunyát eltemetik,</l>
					<l>A feledékenység kövét reá vetik.</l>
					<l>De ez helyben kevés magyar fit találunk,</l>
					<l>Mert még a félénkség kűl-portéka nálunk.</l>
				</lg>
				<lg>
					<l>Mint mikor a Tátra kősziklás bércéről</l>
					<l>Sűrű felhő száll le Karpatus széléről,</l>
					<l>S az éthert megúszván a felszél szárnyain,</l>
					<l>Másikba ütközik Mátra kőszálain,</l>
					<l>S nem akarván egy is útat adni másnak,</l>
					<l>Dühös-tornyosodva rohannak egymásnak,</l>
					<l>Rettentő dörgéssel, villámmal, menykővel</l>
					<l>Küszködnek az égnek mezején erővel;</l>
					<l>Amit csak útjokban a főldön találnak,</l>
					<l>Abból irtóztató prédálást csinálnak,</l>
					<l>Város, falu, erdő, hegy, vőlgy mind puszta lész,</l>
					<l>A réműlt palóc fél, hogy a világ elvész:</l>
					<l>Így csap itt a csata öszve a csatával,</l>
					<l>A vitéz magyar nép a franc ármadával.</l>
					<l>Lángok kavarognak, ahol öszveütnek</l>
					<l>Melyek már a Szala bérceire sütnek.</l>
					<l>A lárma Pozsonytól Brassó végéig zeng,</l>
					<l>Mindenütt a puska csörög, s a szablya peng.</l>
					<l>Felkél a nemes nép, pattan paripára,</l>
					<l>Hogy hazánkért vívjon Dentmagyar módjára.</l>
					<l>Mindenik közűlök hadi lángot lehel,</l>
					<l>Mint elhúnyt eleik, Tuhutum vagy Lehel.</l>
					<l>Atyjok dicsőségét kívánják nevelni,</l>
					<l>S a nemesi nevet duplán érdemelni:</l>
					<l>Mert nagy őseihez nem lehet érdemes,</l>
					<l>Aki csak azoknak virtusáról nemes.</l>
				</lg>
				<lg>
					<l>Légyetek valódi nemesek hát ti is,</l>
					<l>Így nyerték azt régi hazánk nemesi is.</l>
					<l>Légyetek hűk, bátrak, védelmező karok;</l>
					<l>Légyetek vitézek, egyszóval - magyarok.</l>
					<l>Verjétek hátra a kevély ellenséget,</l>
					<l>Mely már a széleken pusztít, öl és éget.</l>
					<l>Ah, ha ti nem fogtok bajvívásra menni;</l>
					<l>Rövid nap jármot fog mindnyájunkra tenni,</l>
					<l>És zsákmnánya hányván kevés vagyonunkat,</l>
					<l>Koldússá s szolgává fog tenni magunkat.</l>
					<l>S Budán - szabadságunk ősi centrumában,</l>
					<l>Hol Atilla s Mátyás lakott hajdanában -</l>
					<l>Budán vét majd véget becses törvényünknek,</l>
					<l>Ott fog szabni adót dicső nemzetünknek.</l>
					<l>Ugyan hát egy nemes, egy vitéz nemzettől</l>
					<l>Várhatni-é, hogy ő megijedjen ettől?</l>
					<l>Várhatni-é, hogy ő béhunyt szemmel nézze,</l>
					<l>Mikor a hazáért hull annyi vitéze?</l>
					<l>S hogy ő veszteg űljön, mikor egy vad népnek</l>
					<l>Pusztító tábori széle felé lépnek?</l>
					<l>Ah nem! felségesebb vér pezseg őbenne,</l>
					<l>Mintsem egy köz veszélyt szívére ne venne;</l>
					<l>Készebb a csatának mezején kimúlni,</l>
					<l>Mint hazáját lássa lángokba borúlni.</l>
				</lg>
				<lg>
					<l>Tudom, ti is, akik versem olvassátok,</l>
					<l>E szókra csördítni kezditek szablyátok,</l>
					<l>Törlitek kétfelé perge bajusztokat,</l>
					<l>Magyarúl mutatván magyar haragtokat.</l>
					<l>Ne is rettenjél meg, óh nemes nemzetem!</l>
					<l>Nagy még benned a szív és erős a tetem.</l>
					<l>Számra, hosszú kardra csak félénkek néznek,</l>
					<l>Tízzel kell felérni egy magyar vitéznek. -</l>
					<l>Hát már a sok hitvány csecsebecse között,</l>
					<l>Mely hozzánk a szomszéd főldekről kőltözött,</l>
					<l>Béjött a félénkség puha módija is?</l>
					<l>Nem! magyar emberek maradtunk mi ma is;</l>
					<l>Készek halált állni pajtásink javáért,</l>
					<l>Gyermekink, rokonink megmaradásáért;</l>
					<l>Ezekért megvetjük a halált s életet,</l>
					<l>Mert mind a kettőnél erősb a szeretet.</l>
					<l>És mintsem ezektől a franc elszakasszon,</l>
					<l>Testek s testünk előbb vérözönt árasszon;</l>
					<l>Vérhabbal csináljuk szigetté főldünket,</l>
					<l>Mégsem hagyjuk könnyen édes mindenünket.</l>
				</lg>
				<lg>
					<l>Kivált a ránkmaradt ősi dicsőségnek</l>
					<l>Amely szikrácskái még mellünkben égnek,</l>
					<l>Azok tűzzé válván, mint annyi istenek,</l>
					<l>A jó becsűletre s hírre serkentenek.</l>
					<l>Ugyan ha íly méltó hadra nem szállanánk,</l>
					<l>Vagy a vér mezején hátat fordítanánk,</l>
					<l>Hogy mernők a magyar nevet, korcs létünkre,</l>
					<l>Elpirúlás nélkűl felvenni nyelvünkre?</l>
					<l>Mit szólna Etele, ha hozzánk felszállna,</l>
					<l>S magyar unokáit, bilincsben találna?</l>
					<l>Mit szólna, ha látná e népek bírója,</l>
					<l>Hogy gyermekin csörög egy incfinc békója?</l>
					<l>Mit mondana Árpád? - Uszubú hadnagyunk</l>
					<l>El nem hinné rólunk, hogy magyarok vagyunk,</l>
					<l>S megfosztván a deli névtől korcs nemünket,</l>
					<l>Nemes útálással hagyna itt bennünket.</l>
				</lg>
				<lg>
					<l>De legközelebbről mint vélekednének</l>
					<l>Gyermekeik felől ama vitéz vének,</l>
					<l>Kik buzgó lélekkel gyűltek hajdan egybe,</l>
					<l>Tréziáért vívni hétszáznegyvenegybe? -</l>
					<l>Ímé, serkentsen fel ez atyák példája,</l>
					<l>S halljátok, mint buzdít egy jó öreg szája:</l>
					<l>„Fiaim! ha kedves még magyar hazátok,</l>
					<l>Ha a magyar nevet még nem útáljátok,</l>
					<l>Ha pezseg még az a szittya vér bennetek,</l>
					<l>Melyet apáitok véréből vettetek,</l>
					<l>Ha az ő fiaik nem szégyelltek lenni:</l>
					<l>Ne szégyeneljetek a harcra kimenni.</l>
					<l>E nemes indúlat zendített fel minket,</l>
					<l>Mikor a burkusra fentük fegyverinket,</l>
					<l>Mikor annyi bírós ellenség torkába</l>
					<l>Maroknyi népünkkel állottunk csatába.</l>
					<l>Sem burkus fortélyja tőrbe nem ejthete,</l>
					<l>Sem más népnek száma meg nem rettenthete.</l>
					<l>Hányszor vertük kevés néppel a francokat,</l>
					<l>Hogy nyakkal sem győzték a magyar kardokat!</l>
					<l>Ez a büszke nemzet akkor a Rénusnál</l>
					<l>Nem látott nagyobbat a magyar virtusnál.</l>
					<l>Voltak is hatalmas vezérink akkorba,</l>
					<l>Kik lelket öntöttek a magyar táborba,</l>
					<l>Pálffy és Batthyány, kik után harmadik</l>
					<l>Volt a Berlin várát elprédáló Hadik.</l>
					<l>Eleget szól a hír több íly hazafiról;</l>
					<l>Kivált a pálmát nyert vitéz Nádasdyról,</l>
					<l>Ki többre ment vélünk egy rajta szavával,</l>
					<l>Mint más kűlső vezér minden taktikával,</l>
					<l>Ki pajtásnak híván s vitéz barátjának,</l>
					<l>Szívet adott ezzel minden katonának:</l>
					<l>Ah, hirdesse őtet mind a négy kerűlet,</l>
					<l>Nyúgodjon vitézi porán a becsűlet! -</l>
					<l>De lésznek néktek is derék vezéritek,</l>
					<l>Kiknek fényes nevét jól esmérhetitek.</l>
					<l>Eszterházy, Pálffy, Splényi és Mészáros,</l>
					<l>Akiknek hírével már bétőlt sok város.</l>
					<l>Alvinczy lesz feje e nemes tábornak,</l>
					<l>Mint fő segédje a felséges nádornak.</l>
					<l>Ezek fognak ama fővezérek lenni.</l>
					<l>Kik a magyar nevet naggyá fogják tenni;</l>
					<l>Ezek alatt űltök ti is paripára,</l>
					<l>Ezek alatt mentek pálmáról pálmára. -</l>
					<l>Óh, vajha megnyerném régi épségemet,</l>
					<l>S megifjítana még az Isten engemet,</l>
					<l>Vajha ama napok visszatérhetnének,</l>
					<l>Mikor szemközt álltam a burkus tüzének:</l>
					<l>Fiaim! legelső lennék a csatában,</l>
					<l>Legelőször fognék fegyvert a hazában!</l>
					<l>De minthogy a bennem megfagyott vitéz vér</l>
					<l>A belső buzgásnál már egyébre nem ér:</l>
					<l>Ti, fiaim! ti, ti körmönfont termetek,</l>
					<l>Minthogy még erőben vagytok, ám menjetek.</l>
					<l>Ti menthetitek meg hazánknak széleit,</l>
					<l>Ti dúlhatjátok le a franc seregeit.</l>
					<l>Rajta! űljetek fel, lőjjétek, vágjátok!</l>
					<l>Ha mi megverhettük, ti mért ne tudnátok?</l>
					<l>Rajta! csak menjetek, fiaim! ellene:</l>
					<l>Hordozzon a magyar seregek istene!”</l>
				</lg>
				<lg>
					<l>Íly nógatására egy öreg magyarnak</l>
					<l>Felűlni csak holmi gyávák nem akarnak:</l>
					<l>De ti, kiknek jobb vér szállott szívetekre,</l>
					<l>Nem buzdúltok-é fel lelkesen ezekre?</l>
					<l>Azt a nemes mozgást nem próbáljátok-é,</l>
					<l>Mely csupán a hadra termett magyaroké?</l>
					<l>Igen! e magyar szók olvasása között</l>
					<l>Ősetek nagy lelke belétek kőltözött.</l>
					<l>Rajta! én is mondom, űljetek hát lóra;</l>
					<l>Szép dolog marsolni dob- s trombitaszóra!</l>
					<l>Mikor a lobogó zászlók árnyékában</l>
					<l>Megy a magyar egymás hív pajtásságában,</l>
					<l>S beszélvén egymásnak a régi napokat,</l>
					<l>Új virtussal hozzák életre apjokat.</l>
					<l>Óh, a tivéletek én is elmehetnék</l>
					<l>S a magyar virtusnak tanúja lehetnék</l>
					<l>És láthatnék annyi szép vitézt egyszámban:</l>
					<l>Ezt kívánnám legfőbb jó gyanánt hazámban!</l>
					<l>De ha végezési az irígy Párkának</l>
					<l>E szép szerencsétől engem megfosztának:</l>
					<l>Legalább Múzsámat tinektek szentelem</l>
					<l>S vitéz tetteteket az égig emelem.</l>
					<l>Majd mikor a francról győzödelmet hoztok</l>
					<l>S borostyános fővel honunkba marsoztok:</l>
					<l>Azonnal hattyúi szárnyamat felvészem,</l>
					<l>Pindus kőszálait véle megtetézem,</l>
					<l>Megtőltöm torkomat trombita-hangokkal,</l>
					<l>Hirdetem hazámnak bajnokit azokkal;</l>
					<l>Hadd zengjék a Duna s a Tisza partjai,</l>
					<l>Ekhózzák Karpatus erdős kőszálai,</l>
					<l>Hadd mondják a Donnál, Rénusnál, Ararnál:</l>
					<l>Hogy nincs hatalmasabb vitéz a magyarnál!</l>
					<l>Élni fog nevetek a halál vőlgyén is,</l>
					<l>S halhatatlan leszek általatok én is. -</l>
				</lg>
			</div>
		</body>
	</text>
</TEI>