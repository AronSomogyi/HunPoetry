<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0176" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az ősz [3]</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">742</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az ősz [3]</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az ősz [3]</head>
				<p>Szeptember</p>
				<lg>
					<l>Már a víg szüretnek örűl minden ember,</l>
					<l>Mellyel örvendeztet bennünket szeptember.</l>
					<l>Októbert olyformán biztatja előre,</l>
					<l>Hogy nektár lesz a bor, és máslás a lőre.</l>
					<l>Setétűl a setét góhér a vesszőkön,</l>
					<l>Barna színt ver vissza a többi szőlőkön,</l>
					<l>Amelyeknek általvilágló kristályja</l>
					<l>A nézőt már édes nektárral kínálja.</l>
					<l>Rajtok királyságot mutogatni akar</l>
					<l>A veres bársonyba kevélykedő bakar.</l>
					<l>A sárgálló almák, a piros körtvélyek</l>
					<l>Legörbedt anyjoknak emlőjén kevélyek.</l>
					<l>Fája alatt hever a főtt berekenye,</l>
					<l>A kövér noszpolya, a borzas gesztenye.</l>
					<l>Megterhelte az ősz a fáknak ágait,</l>
					<l>Vastagon ráfűzte gazdag áldásait.</l>
					<l>Csak az a baj, hogy már hűvösek a szelek,</l>
					<l>Néha egy kis hideg és dér is jár velek.</l>
					<l>Mert már a Mértéket hogy Fébus elérte,</l>
					<l>A napot az éjjel egyenlőnek mérte.</l>
				</lg>
				<lg>
					<l>De mégis, barátom, jer, ha kisétálunk,</l>
					<l>Az őszben is elég örömöt találunk.</l>
					<l>Ha nincs is oly pompás, mint a víg kikelet,</l>
					<l>De mégis sok részben dicsekszik e’ felett.</l>
					<l>Van édes szőllője, van szagos gyümőlcse,</l>
					<l>Mellyel a sétáló kebelét megtőltse,</l>
					<l>Ha a szép virág is olyan kedves maga;</l>
					<l>Hát a gyümőlcs, melynek íze is van s szaga?</l>
					<l>Az ugyan ébreszti, de csak látásunkat,</l>
					<l>Ez ízlésünket is s véle szaglásunkat.</l>
					<l>És így ha a tavasz a leggyönyörűbb rész,</l>
					<l>Az ősz meg legjobb is, leggyönyörűbb is lész.</l>
					<l>Levegő ege is dél után enyhesebb,</l>
					<l>A szent Mihály nyara most legkellemesebb.</l>
					<l>Van a hegyen egy kis szőlőm és szilvásom,</l>
					<l>Itt esik ilyenkor legszebb múlatásom.</l>
					<l>De ha te nem sajnálsz vélem megjelenni,</l>
					<l>Ez a gyönyörűség kétszeres fog lenni.</l>
					<l>Eszünk körtvélyt, almát s barna gohérokat,</l>
					<l>Nem irígylünk semmi rakott asztalokat.</l>
				</lg>
				<p>Október</p>
				<lg>
					<l>Már hát elérkezett a víg október is,</l>
					<l>Mely után sóhajtott Bakhus ezerszer is.</l>
					<l>Itt van a víg szüret, s mustos kádja körűl</l>
					<l>A szüretelőknek víg tábora örűl.</l>
					<l>Melybe hordogatja a megért szőllőket,</l>
					<l>Víg tánccal s lármával nyomja benne őket.</l>
					<l>Kellemes zúgással omlanak cseppjeik,</l>
					<l>Jó kedvvel biztatnak zavaros leveik.</l>
					<l>A sajtó örvendő lármával csikorog,</l>
					<l>Oldalán a piros nektár zúgva csorog.</l>
					<l>A lucskos parasztok szurtos képpel járnak,</l>
					<l>Néki, nékimennek a tele sajtárnak.</l>
					<l>Az ideit szűrik, isszák a tavalyit,</l>
					<l>Jövő esztendőre tartják majd a mait.</l>
					<l>Az újnak örűlnek, s ótól kurjongatnak,</l>
					<l>Mert markokba teljes kulacsot forgatnak.</l>
					<l>Tántorgó lábokkal és reszkető kézzel</l>
					<l>Mégis sok hordókat tőltnek meg mustmézzel.</l>
					<l>S míg a zúgó léhón lefelé foly a must,</l>
					<l>Azalatt a hordó mellet isznak víg tust.</l>
					<l>Haragszik a gyermek Bakhus a hordóba,</l>
					<l>Míg egy részét ki nem szedik a lopóba.</l>
					<l>Mérgébe tajtékját túrja a szájára,</l>
					<l>Kiüti fenekét s elfut utóljára.</l>
					<l>Rips, raps, a szőllők már puszta támasz megett</l>
					<l>Gyászolnak, hajdani díszek mind oda lett.</l>
					<l>Sok mustos kólika, sok hasrágás, salva</l>
					<l>Venia, a tőkék mellé van plántálva.</l>
					<l>Kapj az átalaghoz, ne szégyenld, barátom,</l>
					<l>Ne szégyenld; ládd, én is a számat nem tátom.</l>
					<l>Gyönyörű munka ez, ha szinte lucskos is,</l>
					<l>Örömmel nyúl ehhez a paszamántos is.</l>
					<l>Még must korába is a bor víggá tészen,</l>
					<l>S minden reátartást a szívből elvészen.</l>
					<l>Hátha még férfikort érhet a hordóba,</l>
					<l>S mint királyi székbe, kiszáll a kancsóba?</l>
					<l>Mely édesen pezseg! már előre látom,</l>
					<l>Mely vígakká tészen ő akkor, barátom! -</l>
					<l>Idvez légy, Liéus, jóltévő istenség!</l>
					<l>Tetőled szívünkből fut a kedvetlenség,</l>
					<l>Te a barátságot s örömöt érleled:</l>
					<l>Légy jó! ím, kezet fog az ember teveled.</l>
				</lg>
				<p>November</p>
				<lg>
					<l>Eljött már november didergő hónapja,</l>
					<l>Hideg szele a fák ágait megcsapja.</l>
					<l>Meghalva elhullnak a sárga levelek,</l>
					<l>Játszadoznak vélek a kegyetlen szelek.</l>
					<l>Az ajtónál álló télnek hideg zúzza</l>
					<l>A zőld ligeteket s mezőket megnyúzza.</l>
					<l>Hideg esső csorog, csepeg egész éjjel,</l>
					<l>A fázékony Auster havat is hány széjjel.</l>
					<l>A borongós égnek sűrű felhőzése</l>
					<l>Házba zárt szívünknek kedvetlenedése.</l>
					<l>Jer, barátom, minden únalmat űzzünk el</l>
					<l>Az új boron vídám beszélgetésünkkel.</l>
					<l>Van elég gesztenye, van elég noszpolya,</l>
					<l>Van dió; melyik kell? mind jó borkorcsolya.</l>
					<l>Gazdagabbak leszünk akármely bárónál,</l>
					<l>Csendességben űlvén itt a kandallónál.</l>
					<l>Az az óros kancsó megint jár közöttünk,</l>
					<l>Tudod, mint tegnap is, mikor haza jöttünk.</l>
					<l>Még ugyan a borom nem forrt ki egészen,</l>
					<l>De semmi; potomra minek heverésszen?</l>
					<l>Most még jobban is csúsz, mert édes valóba,</l>
					<l>S különben sem látszik színe a kancsóba.</l>
					<l>És ha az elsőtől még kedved nem dúzzad,</l>
					<l>A másik kancsót is körömhegyig húzzad.</l>
					<l>Magam is fogok te utánad tenni:</l>
					<l>Törik, szakad, mégis vígan kell ma lenni.</l>
					<l>Vígan ma, barátom! és ha pitizálunk,</l>
					<l>Róziról is egy-két sort dallarizálunk.</l>
					<l>S ki tudja? hátha még táncot is kell várni?</l>
					<l>S hatos minétet is fogunk ketten járni?</l>
					<l>Neveted? de több is történhetik itt még:</l>
					<l>Bolond az, barátom, aki okos mindég!</l>
					<l>Le kell a mord képet néha-néha tenni.</l>
					<l>S ha ennyi hívságra nem fogunk is menni:</l>
					<l>Jer, legalább minden únalmat űzzünk el</l>
					<l>Az új boron vídám beszélgetésünkkel!</l>
				</lg>
			</div>
		</body>
	</text>
</TEI>