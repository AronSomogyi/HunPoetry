<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0279" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A haza templomának örömnapja</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1979</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A haza templomának örömnapja</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A haza templomának örömnapja</head>
				<p>Aggredere o magnos aderit iam tempus honores, Pollio! et incipient magni procedere menses.</p>
				<p>Virgilius Ecl. IV. v. 12 et 48</p>
				<p>Élj! élj! nagyszívű hazafi! aki szívedre vetted Sorsunkat és múzsámat is unszolva serkengetted -</p>
				<p>Horváth, Holmi III. v. 25. 26.</p>
				<p>[Gróf Széchényi Ferenc lesz az én énekem. -</p>
				<lg>
					<l>Vajha most hattyúi szárnyam volna nekem.</l>
					<l>Imé, e fő grófnak érdemei nagyok;</l>
					<l>Somogynak hálával talpig adós vagyok,</l>
					<l>Amaz már régólta pártfogásába vett,</l>
					<l>Emez vélem sok jót, sok szívességet tett.</l>
					<l>Széchényi és Somogy két oly nevezetek,</l>
					<l>Kiket én eléggé nem énekelhetek.</l>
					<l>Virgonc fantázia! agyvelők nimfája,</l>
					<l>Te, a vén valóság piperés lyánykája,</l>
					<l>Te lelkesítsd hát meg egyűgyű énekem:</l>
					<l>Ha hattyúi szavam nem lehet is nekem.]</l>
				</lg>
				<lg>
					<l>Van a magyar haza hármas bérce felett</l>
					<l>A legmagosabbik tetőn egy szegelet,</l>
					<l>Hová csak az olyan nagy lelkek hághatnak,</l>
					<l>Kik a haza iránt hűséget mutatnak.</l>
					<l>Szent hely ez, a hérók előtt szentek szente,</l>
					<l>Hol szív kell, nem hang, rang, sem nem cifra mente.</l>
					<l>Itt áll mohos fala hazánk templomának,</l>
					<l>S pislogó oltára annak angyalának.</l>
				</lg>
				<lg>
					<l>Szent hely a hazáé: mind távol menjenek</l>
					<l>Hazám szent helyétől a szentségtelenek!</l>
					<l>Én pedig áldozó ruhákba őltözve,</l>
					<l>Babérkoszorúkkal homlokom kötözve,</l>
					<l>Lantolván ekkorig nem hallott éneket,</l>
					<l>Felnyitom e régi szentséges helyeket.</l>
					<l>Tömjént, mirrhát viszek hazám óltárára,</l>
					<l>Új szeneket rakok alvó parázsára.</l>
					<l>Felszállok a templom tornyának csúcsába,</l>
					<l>Tátra sziklájára, az ég szomszédjába,</l>
					<l>Ahol a magyarok erős istenének</l>
					<l>Zsámolyszéke alatt harsog magyar ének.</l>
					<l>Ott az elhúnyt scytha vitézekkel szembe</l>
					<l>Óriási lelket vőn gyarló testembe,</l>
					<l>Fenn az agg cserfákon tébolygó ekhóval</l>
					<l>Minaréti hangon ezt zengem felszóval:</l>
					<l>„Él még a szép nimfa, a bús Pannónia;</l>
					<l>Örvendj s borúlj arcra, minden magyar fia!”</l>
				</lg>
				<lg>
					<l>Meredek kősziklák bémohodzott szirtja,</l>
					<l>Melynek vén tüskéit semmi kéz nem irtja,</l>
					<l>Vezess e szent hegyre, vezess fel engemet,</l>
					<l>Kíméld tántorogni kezdő lépésemet! -</l>
					<l>Ím, már látom távol a kőszálak alatt,</l>
					<l>Látom, vagy láttatom látni a szent falat.</l>
					<l>Már rémlik előttem szomorú formában</l>
					<l>A melánkóliás erdő homályában. -</l>
					<l>E néma csendesség lelkemet borzasztja,</l>
					<l>Szent volta homlokom hidegen izzasztja:</l>
					<l>Közepén a sűrű, nyálkás setétségnek</l>
					<l>A halotti mécsek pisla fénnyel égnek.</l>
					<l>Az odvas ciprosfák gyász szín árnyékában</l>
					<l>Egy-egy bémohodzott sírkő áll magában,</l>
					<l>S a sarlót nem próbált dudva közt hevernek</l>
					<l>Eltört darabjai sok régi fegyvernek,</l>
					<l>Hol az elhányt sisak rozsdás üregében</l>
					<l>A halálos csúvik sivákol fészkében.</l>
				</lg>
				<lg>
					<l>Szörnyű környék! melynek rettent komorsága,</l>
					<l>Talám ez a halál s a holtak országa?</l>
					<l>Úgy van! ez a környék a holtak lakja lett,</l>
					<l>De kiket a halál halhatatlanná tett.</l>
					<l>[Kik, mikor egynéhány embert megöltenek,</l>
					<l>Magok halhatatlan életet nyertenek,]</l>
					<l>Ők ama vitézek, akik hajdanában</l>
					<l>Bajnoki érdemet tettek a hazában.</l>
					<l>E veres márványba bévésett írások,</l>
					<l>Amint engedhetik az elporlódások,</l>
					<l>Mutatják az Árpád s Hunyadi neveit,</l>
					<l>Őrizik a magyar vitézek tetteit.</l>
					<l>E vérrel tajtékzó patak folyamatja,</l>
					<l>Mely sírjok oldalát végigharsogtatja,</l>
					<l>S a halál ölében alvó setétséget</l>
					<l>Fellármázván, hátán viszi a kétséget -</l>
					<l>E gazban fejérlő tetemmaradványok,</l>
					<l>E nagy diadalmi kapuk és bálványok</l>
					<l>Mind oly jelek, melyek a szívet serkentik</l>
					<l>S a régi vitézek érdemit jelentik.</l>
					<l>Oly jelek, melyeket te állítasz, Haza!</l>
					<l>Annak, aki téged vérrel oltalmaza.</l>
				</lg>
				<lg>
					<l>Rettenetes környék! hálá végre, hálá,</l>
					<l>Hogy elalélt lelkem nyugtát megtalálá.</l>
					<l>Szelídebb vidéket látok megnyílani,</l>
					<l>A fojtó lélegzet kezd már tágítani.</l>
					<l>Ligetes berekké válik a rengeteg,</l>
					<l>Vér helyett folydogál kristályszín csergeteg.</l>
					<l>Szagos virágokkal béterűlt halmokon,</l>
					<l>Illatos jázminnnal bészőtt lugasokon</l>
					<l>S pázsitos vőlgyeken visz az út felfelé,</l>
					<l>Hazám templomának szent pitvara felé.</l>
				</lg>
				<lg>
					<l>Isten hozzád, régi bajnokok sírhelye!</l>
					<l>Engem hív a szelíd békesség mezeje.</l>
					<l>Fedezd szent árnyékkal azoknak csontjait,</l>
					<l>Kik vérekkel védték hazám kőfalait.</l>
					<l>Harsogjon nevekkel a hír trombitája,</l>
					<l>Űljön sírhantjukon a nemzet hálája!</l>
				</lg>
				<lg>
					<l>Mely kellemes vidék mosolyog előttem,</l>
					<l>Miólta a hadi erdőből kijöttem!</l>
					<l>Már itt nyájasabban lengedez a szellő,</l>
					<l>Itt a sír is vídám, a halál is kellő.</l>
					<l>Ím itt az oszlopnál egy márvány-lyánka sír:</l>
					<l>Amott rózsákkal van béhintetve a sír;</l>
					<l>Itt árnyékos ákász fedi a gyászhantot,</l>
					<l>Odább a fejkőbe látok metszve lantot:</l>
					<l>Amott egy sír mellől magát felemeli</l>
					<l>Egy pacsirta s dalját nyersen énekeli.</l>
					<l>Túl a fülemüle egy bokor aljában</l>
					<l>Kesereg, egy lengő ághegyen, magában;</l>
					<l>Most felső zengzete a cédrusgallyra hág,</l>
					<l>Majd dörgő alhangja a sír mélyére vág.</l>
					<l>S mint mikor a zápor után a sivatag</l>
					<l>Kőszirtnak gerincén lehömpörgő patak,</l>
					<l>Nem férvén árkába a duzzadt vízözön,</l>
					<l>Orditó lármával görög a szirtközön;</l>
					<l>Most kataraktaként bőg a bükkök között,</l>
					<l>Melyekbe nyargaló árja megütközött;</l>
					<l>Majd lejtőre jutván aléltan nyöszörög,</l>
					<l>Vagy a túlsó vőlgyben rekedezve dörög:</l>
					<l>Ennyi fordúlást tesz csattogó daljában</l>
					<l>A kis fülemüle a bokron búvában,</l>
					<l>Küszködik magával keserves nótája,</l>
					<l>Dombot, berket bétőlt gyász-trenódiája.</l>
					<l>Min jajgatsz, kis dalló? így szólék magamban,</l>
					<l>S felé közelíték andalgó útamban.</l>
					<l>És ímé, egy új sír szemembe ütközött</l>
					<l>A sorba űltetett platanus-fák között:</l>
					<l>Egy nagy márványoszlop közte veresellett,</l>
					<l>S egy kőveder állott ott az oszlop mellett.</l>
					<l>Istenem! mely szép szűz könyökölt le erre,</l>
					<l>Sűrűen hullatván könnyét a vederre;</l>
					<l>Felségesen fénylett annak özönéből</l>
					<l>Két szeme, mint a nap május felhőjéből.</l>
					<l>Kérdém okát halkkal íly mély keservének,</l>
					<l>S hogy mi baja lehet egy íly istennének?</l>
					<l>„Ah, úgymond, én vagyok a Somogy angyala;</l>
					<l>Nézd e kőt, - sírj te is, - Czindery meghala.</l>
					<l>Ah, nincs többé”... Ennél többet nem szólhatott,</l>
					<l>Sóhajtott, sűrűen könnyezett, s hallgatott.</l>
					<l>Én is hév könnyekkel áldoztam hamvának,</l>
					<l>S megcsókolám kezét a bús angyalkának.</l>
				</lg>
				<lg>
					<l>Azonban, míg ekként kesereg a szép szűz,</l>
					<l>Ellepi az erdőt egy fényes égi tűz;</l>
					<l>Megdördűl az égnek szomszéd boltozatja,</l>
					<l>Dördűltét a templom visszahármaztatja;</l>
					<l>Reng a főld, a dombok, a berkek mormognak,</l>
					<l>Kétfelől a kürtök, trombiták harsognak. -</l>
					<l>Még egy nagyot dördűl fent a hegytetőben,</l>
					<l>S ímé, - leszáll az Úr egy fényes felhőben.</l>
					<l>Az angyalok újra hármat kürtölének</l>
					<l>S minden kürtölésre ekkép éneklének:</l>
					<l>„Áldott az Úr, ama magyarok istene,</l>
					<l>Ki árva népének ismét megjelene.”</l>
					<l>„Él az Úr!” a lelkek ekképpen zengének.</l>
					<l>„Él az Úr!” s a bércek rendre rendűlének.</l>
				</lg>
				<lg>
					<l>Csendesség lett. Az Úr végre megszólala.</l>
					<l>Szava a villámnál általhatóbb vala.</l>
					<l>Felnyittatá örök könyvét a titoknak,</l>
					<l>Szent könyvét a minket váró fátumoknak,</l>
					<l>Melyben rendre meg van írva a jövendő,</l>
					<l>Pontba ki van szabva nap, hónap, esztendő.</l>
					<l>Ezzel egy fő angyal, kit én minapában</l>
					<l>Láttam, mely zokogva sírt Buda várában,</l>
					<l>Előállt s felszóval kizengé azokat</l>
					<l>A magyar hazának írott fátumokat. -</l>
					<l>Miket hallottam én! még most is reszketek,</l>
					<l>Hol vídít, hol borzaszt az emlékezetek.</l>
					<l>Elmondanám - de - de még mostanság titok,</l>
					<l>Kedves magyarjaim, a ti fátumitok:</l>
					<l>Elég, hogy él az Úr, nemzetünk Istene,</l>
					<l>Ki árva népének ismét megjelene.</l>
					<l>Él az Úr, és régi szennyedből kikelsz még,</l>
					<l>Borongós felhőkkel gyászoló magyar ég!</l>
					<l>Nemsoká felderűl ősi dicsőséged:</l>
					<l>Ne félj, nagy nemzetem! ne félj, nem lesz véged.</l>
					<l>Vajha napjaimat addig terjeszthetném,</l>
					<l>Hogy e boldog idő pontját megérhetném,</l>
					<l>Lehetnék nézője ímez arany kornak:</l>
					<l>Vígan adnám osztán testemet a pornak,</l>
					<l>Hattyúba szállt lelkem síromra repűlne</l>
					<l>S még egyszer a magyar dalra megzendűlne. -</l>
				</lg>
				<lg>
					<l>Bétevé az angyal a könyvet, s mindenek</l>
					<l>Szentet kiáltottak s újra kürtöltetnek.</l>
					<l>Visszatért egébe hazánk jó Istene,</l>
					<l>S véle a mennyei sereg is felmene.</l>
					<l>Fejet hajtott nékik a Somogy angyala,</l>
					<l>Tudván, hogy derűl már napjának hajnala.</l>
					<l>Felkél, s könnyebbűlvén szíve bánatjától,</l>
					<l>Örömmel indúl meg Czindery sírjától.</l>
					<l>Kére engemet is, kísérjem őt nyomba,</l>
					<l>Vígadjak s menjek bé véle a templomba.</l>
				</lg>
				<lg>
					<l>„Óh, hogyne engednék, drága angyal, néked!</l>
					<l>Nyájas vagy, mint maga kellemes vidéked.</l>
					<l>Ez ajánlásodat nagyra is becsűlöm</l>
					<l>S öröminnepedet magam is megűlöm.”</l>
					<l>Ezt mondám. Ő indúlt: én kísértem nyomba;</l>
					<l>Vígadtam s bémentem véle a templomba.</l>
					<l>Pompás volt a templom mind kívűl, mind belől;</l>
					<l>Oszlopos tornácok keríték kétfelől,</l>
					<l>Élő sziklán állott vén fundamentuma,</l>
					<l>Melyet szörnyű terhe s alkotmányja nyoma.</l>
					<l>Formája gothika, és olyan volt pontban,</l>
					<l>Mint a káptalannak temploma Pozsonyban.</l>
					<l>Négyszegű kövekből állott vastag fala,</l>
					<l>Bástyányi támasszal rakva volt oldala.</l>
					<l>E tíz székulumnál idősebb templomnak</l>
					<l>Sok részein látszott nyoma az ostromnak,</l>
					<l>Az égés, pusztítás, aludtvér jóformán</l>
					<l>Megtetszett még most is oldalán és ormán.</l>
					<l>De sem e romlások, sem sok dűledéki</l>
					<l>Hajdani felségét el nem vették néki.</l>
					<l>S ha az óságból is származik tisztelet:</l>
					<l>Kérkedik ez sok új filegránok felett.</l>
				</lg>
				<lg>
					<l>Az igaz magyarnak. A jó hazafinak.</l>
					<l>Íly fennírása volt minden ajtajinak.</l>
				</lg>
				<p>[Korinthusi rendű oszlopok kétfelől</p>
				<lg>
					<l>Tartották márványos tarka bóltját belől.</l>
					<l>A közép sor harminc oszlopot számlála,</l>
					<l>S minden harmadikán egy-egy zászló álla,</l>
					<l>Tornyos sátor-formán félrevont kárpitja</l>
					<l>Csillagos bíborba a nézést kinyitja.]</l>
					<l>Mennyezete nyúgodt márvány oszlopokon,</l>
					<l>Tíz ország zászlói lobogtak azokon;</l>
					<l>S amint elvégződött ez oszlopsikátor,</l>
					<l>Ezüst csillagokkal bészőtt bíbor sátor</l>
					<l>Tűndöklött a végén és két oldalra vált</l>
					<l>Szép kárpitjaival szabad nézést csinált</l>
					<l>Egész az oltárig, mely, meg nem keverve,</l>
					<l>Merőn csak körmöci aranyból volt verve.</l>
					<l>Átilla kerecsény tollú bokrétája,</l>
					<l>Árpád buzogányja, István koronája,</l>
					<l>A Mátyás hollója és a József neve</l>
					<l>Ez oltárnak legfőbb dicsőséget teve.</l>
					<l>Kívűl ez írás volt metszve oldalára:</l>
					<l>Magyarok! szentséges a haza oltára.</l>
					<l>Amint végigmenni mind a két oldalon,</l>
					<l>Vastag gyémánt táblák függenek a falon,</l>
					<l>Amelyekbe minden igaz magyar nagynak</l>
					<l>Neve s érdemei felmetszetve vagynak.</l>
				</lg>
				<lg>
					<l>De amíg ezeket nézkélem gondosan,</l>
					<l>S Festetics! tégedet olvaslak hosszasan:</l>
					<l>Béjön a hazának szűze a templomba,</l>
					<l>Utána számos nép s gróf Széchényi nyomba.</l>
					<l>Jobb kézen vezette gróf Csáki Széchényit, -</l>
					<l>Mely dicső volt látni hazánk két szemfényit! -</l>
					<l>Csáki! hazánk dísze, ősi nagy magyar vér,</l>
					<l>Kiben még a Szabolcs kapitány vére vér;</l>
					<l>Csáki! egyik híve jó fejedelmünknek,</l>
					<l>Nagylelkű támassza dűlő nemzetünknek;</l>
					<l>Ki oly nagy dísze vagy nagy famíliádnak,</l>
					<l>Mint nagy famíliád felséges hazádnak;</l>
					<l>Bőlcs gróf! csak fiatal Múzsám erősödjön,</l>
					<l>S kitisztúlt lantomba hazám gyönyörködjön,</l>
					<l>Csak az ég oly lelket s erőt adjon nekem:</l>
					<l>Téged fog zengeni hattyúi énekem. - -</l>
					<l>Felhág hát óltára pompás grádiccsára</l>
					<l>A szép szűz, s reá néz Somogy nimfájára;</l>
					<l>S előbb is Széchényit zőld babérágával</l>
					<l>Tisztelvén s az érdem bíbor palástjával;</l>
					<l>Int: mind a vivátnak, mind a muzsikának</l>
					<l>Vége lesz, s ő így szól Somogy nimfájának:</l>
				</lg>
				<lg>
					<l>„Kedves vagy az égben: szíved kéreményi</l>
					<l>Boldog véget nyertek: tiéd gróf Széchényi!</l>
					<l>Tiéd ő, és amely szerencsét mind vára</l>
					<l>Egész hazánk, azon örvend Kaposvára;</l>
					<l>S amit óhajtozott ötvenkét vármegye,</l>
					<l>Azzal kérkedhetik most a Zselic hegye.</l>
					<l>Tiéd gróf Széchényi! örvend e szózaton,</l>
					<l>Örvend ama magyar tenger, a Balaton:</l>
					<l>Örvend a Drávának ligetes országa,</l>
					<l>Hogy főfő székére gróf Széchényi hága.</l>
					<l>[Víg hanggal zengedez a kunyhó s palota,</l>
					<l>Vivátoz a nemes, tapsol a rabota.]</l>
					<l>Úgy van! harsog a bérc, örvendez a lapos,</l>
					<l>Ma minden örömnek hazája lett Kapos.</l>
					<l>Ő az, kivel Somogy díszlik, mint fő tiszttel,</l>
					<l>Ő az, kit a király becsűl s hazánk tisztel.</l>
					<l>Tudod, megmutatta nagy lelkét eleve,</l>
					<l>Midőn öt vármegyét keze alá veve;</l>
					<l>Midőn a Drávának mind a két szélénél</l>
					<l>Nem volt semmi nagyobb Széchényi nevénél.</l>
					<l>Még ma is azon van mind az öt vármegye,</l>
					<l>Hogy őtet az érdem óltárára tegye.</l>
					<l>Áldja benne most is régi főispánját,</l>
					<l>Hirdeti jó szívét s ritka tudományját,</l>
					<l>Dicsekszik óhajtott emlékezetivel,</l>
					<l>S nem vagy-é hát nyertes, Somogy, Széchényivel?</l>
					<l>József is, hazánknak ama bőlcs királya,</l>
					<l>József, a virtusnak már meghólt példája,</l>
					<l>Kitől helybenhagyást nyerni annyit tészen,</l>
					<l>Mint minden érdemet béfogni egészen,</l>
					<l>Ama tízek közzűl őt egynek esmerte,</l>
					<l>Kikre magyar hazánk ügyét bízni merte;</l>
					<l>Meg is elégedett minden lépésivel:</l>
					<l>S nem vagy-é hát nyertes, Somogy, Széchényivel?</l>
					<l>Tót, Horváth, Dalmata ország ma is bánja,</l>
					<l>Hogy nem gróf Széchényi az ő vicé bánja.</l>
					<l>Az ő kedves nevét emlegetik máig</l>
					<l>A Drávától fogva Ádria partjáig,</l>
					<l>Ez a három ország áldja és tiszteli,</l>
					<l>Magyarország pedig az égig emeli.</l>
					<l>Erdély csudálkozva hírdeti s hálával,</l>
					<l>Miket tesz a magyar literatúrával.</l>
					<l>Ausztria bámúlja, vegyűl mely szép szerbe</l>
					<l>Kűlföldi galántság magyar karakterbe.</l>
					<l>Kérkedik az ékes Nápoly ottlétivel:</l>
					<l>S nem vagy-é hát nyertes, Somogy, Széchényivel?</l>
					<l>Nem nyert-é örök díszt főispáni széked,</l>
					<l>Egy oly nagy hazafi adattatván néked,</l>
					<l>Ki Nápolyba menvén országos követnek,</l>
					<l>Dicsőséget szerzett a magyar nemzetnek?</l>
					<l>Bámúlva csudálta Nápoly csínos népe,</l>
					<l>Milyen a felséges magyar nemzet képe.</l>
					<l>S Ferdinánd, ki jelen volt a diétában,</l>
					<l>Diétánkat benne látta egysummában.</l>
					<l>Bétőlt benne nemes hazánk bizodalma,</l>
					<l>Függ mellén a Nápoly csillagos jutalma,</l>
					<l>Örök dicsőséget szerzett a hazának,</l>
					<l>Méltó tiszteletet nyert önnön magának.</l>
					<l>Melyért a negédes Porticsi környéki</l>
					<l>Tengeri víg hanggal udvarolnak néki,</l>
					<l>S magok a bájoló tirrhéni szírenek</l>
					<l>Az ő virtusiról versent éneklenek,</l>
					<l>Bétőltvén Apennint az ő érdemivel:</l>
					<l>S nem vagy-é hát nyertes, Somogy, Széchényivel?</l>
					<l>Nyertes vagy, szép megye! nincs nyertesebb nálod,</l>
					<l>Most, ami híjával valál, feltalálod:</l>
					<l>Mert bár nálad lakott a bőség angyala,</l>
					<l>Szegény valál, mert még Széchényid nem vala. -</l>
					<l>Most, mikor őtet is megnyerted végtére,</l>
					<l>Új hegyet tetéztél szerencséd hegyére.</l>
					<l>Meglett, amit vártál: méltán örvendhetel,</l>
					<l>Méltán diadalmi kaput emelhetel,</l>
					<l>Melyre én íly kurta verset tenni fogok:</l>
					<l>Somogynak határi mindenképp boldogok!”</l>
				</lg>
				<p>1798. július 4.</p>
			</div>
		</body>
	</text>
</TEI>