<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0215" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az 1741-diki diéta,</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3839</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az 1741-diki diéta,</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az 1741-diki diéta,</head>
				<p>vagyis:</p>
				<p>A régi jó magyar szív Saját királyihoz hív!</p>
				<p>Kántáta IX énekekben.</p>
				<p>Személyek:</p>
				<p>A magyarok karja.</p>
				<p>A Hír.</p>
				<p>A prímás, R. Sz. B. herceg, galántai gróf Eszterházy Imre, esztergomi érsek.</p>
				<p>A haza Géniusa, Magyarországnak angyala.</p>
				<p>A régi vitézek karja.</p>
				<p>Mária Terézia, Magyarország nőkirálya.</p>
				<p>A nádor, erdődi gróf Pálffy János fővezér.</p>
				<p>A Duna.</p>
				<p>A dolog történik a pozsonyi királyi várban, az országgyűlés alkalmatosságával, szeptember 19-dikén, 1741.</p>
				<p>I. Ének</p>
				<p>A magyarok karja</p>
				<p>Egy</p>
				<lg>
					<l>Egy Éljetek, nagyságos rendek,</l>
					<l>Kik nagy őseink nyomába</l>
					<l>A magyar nemzet dolgában</l>
					<l>Most is öszvegyűltetek.</l>
				</lg>
				<lg>
					<l>Boldogítsatok bennünket</l>
					<l>S vélünk édes nemzetünket,</l>
					<l>Melynek állandó javára</l>
					<l>Éljetek, mind éljetek!</l>
				</lg>
				<p>Mind</p>
				<lg>
					<l>Éljetek, nagyságos rendek,</l>
					<l>Boldogítsatok bennünket</l>
					<l>S vélünk édes nemzetünket;</l>
					<l>Éljetek mind, éljetek!</l>
				</lg>
				<p>Egy</p>
				<lg>
					<l>Terjesszétek, óh nagy lelkek,</l>
					<l>Nemzetünknek régi fényét</l>
					<l>S a királyi ház reményét,</l>
					<l>Melyet vét csak bennetek.</l>
				</lg>
				<p>Mind</p>
				<lg>
					<l> Boldogítsatok bennünket,</l>
					<l>S vélünk édes nemzetünket,</l>
					<l>Melynek állandó javára</l>
					<l>Éljetek mind, éljetek!</l>
				</lg>
				<p>Egy</p>
				<lg>
					<l>Így fog a király s az ég is</l>
					<l>Venni szárnya óltalmába,</l>
					<l>S a jövő idők folytába</l>
					<l>Élni fog majd híretek.</l>
				</lg>
				<p>Mind</p>
				<lg>
					<l>Boldogítsatok bennünket</l>
					<l>S vélünk édes nemzetünket,</l>
					<l>Melynek állandó javára</l>
					<l>Éljetek mind, éljetek!</l>
				</lg>
				<lg>
					<l>Éljetek, nagyságos rendek,</l>
					<l>Kik nagy őseink nyomába</l>
					<l>A magyar nemzet dolgába</l>
					<l>Most is öszvevegyűltetek.</l>
				</lg>
				<p>II. Ének</p>
				<p>A hír </p>
				<lg>
					<l>Hatalmas rendek! óh, vitézi vérből</l>
					<l>Kisarjazott nemes magyar vitézek,</l>
					<l>Ti bőlcs személyek, akik híreteknél</l>
					<l>Sokkal nagyobbak vagytok,</l>
					<l>Kik e királyi várba feljövétek,</l>
					<l>Hogy a magyar nevet naggyá tegyétek.</l>
					<l>Örűl tinéktek a sebes Dunának</l>
					<l>S a kék Tiszának partja víg örömmel,</l>
					<l>Mert a magyar hazának régi díszét</l>
					<l>Tibennetek szemléli tűndökölni.</l>
					<l>Ah, boldog nép! az ég takargat téged,</l>
					<l>A csendes békesség lakik hazádban,</l>
					<l>Örvendetes hang zengedez hegyedben,</l>
					<l>Minden határid bátorság keríti,</l>
					<l>Termékenység csepeg minden meződre,</l>
					<l>Szent nyúgalom s öröm lebeg feletted,</l>
					<l>Ah, boldog nép! az ég harcol melletted.</l>
					<l>De ah, reszkess, de ah, rettegj, magyar nép,</l>
					<l>Mert ellenséged ellened kizúdúlt</l>
					<l>S dühöskedő sereggel</l>
					<l>Rohan határaidra,</l>
					<l>Pusztít, öl, éget és kevély dagállyal</l>
					<l>Rabolja a sok kincset,</l>
					<l>Melyből kezedre verje a bilincset.</l>
					<l>Feldúlta már Itáliát egészen,</l>
					<l>Berontott a cseh főldre tűzzel, vassal,</l>
					<l>A dölyfös franc ellepte táborával</l>
					<l>A Rénus szép vidékét;</l>
					<l>Mindenfelé elterjedt már az ínség,</l>
					<l>A jajgatás hallik minden határon,</l>
					<l>Bellóna vérengző vasostorának</l>
					<l>Csapási már mindenfelé dörögnek,</l>
					<l>Alatta a ledöntött népek nyögnek.</l>
					<l>Közel, közel van, óh nemes magyarság!</l>
					<l>Ez a veszély, ez a csapás hazádhoz,</l>
					<l>A lángok már a Karpatusra sütnek,</l>
					<l>A sok jajszó feléd jön a Dunával,</l>
					<l>Az ellenség rettenti már határod,</l>
					<l>Szabad törvényed és királyi széked.</l>
					<l>Ah, hív magyar! ha kedves</l>
					<l>Előtted a szabadság,</l>
					<l>Ha boldog lenni kívánsz</l>
					<l>Királyod óltalmában;</l>
					<l>Menj, míg a tűz be nem ront Dáciába.</l>
					<l>A bátorság menthet ki s a sietség:</l>
					<l>Ah, kelj ki, kelj ki hát, vitéz nemzetség!</l>
				</lg>
				<lg>
					<l>Hajh, kelj ki boldogságodért,</l>
					<l>Törvényedért, királyodért,</l>
					<l>Vezessenek nagy tetteid</l>
					<l>Nagy őseid nyomába!</l>
				</lg>
				<lg>
					<l>A had szomszédid égeti,</l>
					<l>Hazádat is rettegteti,</l>
					<l>Rabol, pusztít a francia;</l>
					<l>Hajh, kelj ki a csatába!</l>
				</lg>
				<p>Kar</p>
				<lg>
					<l> Rabol, pusztít a francia;</l>
					<l>Hajh, kelj ki a csatába!</l>
				</lg>
				<p>III. Ének</p>
				<p>A prímás</p>
				<lg>
					<l>Méltóságos urak, jó hazámfiai,</l>
					<l>Tekintetes rendek, országunk nagyjai!</l>
					<l>Kellő orcátokon űlnek a hazai</l>
					<l>Igaz szeretetnek fényes vonásai.</l>
				</lg>
				<lg>
					<l>Elég igaz magyar van még közöttetek,</l>
					<l>Kik előtt féltő kincs régi becsűletek,</l>
					<l>Nemes, tiszta s bátor még a ti szívetek:</l>
					<l>Ah, élnek boldogúlt őseink bennetek.</l>
				</lg>
				<lg>
					<l>Szemeim e házban még sokakat lelnek,</l>
					<l>Kik vitézi nevet méltán érdemelnek,</l>
					<l>Úgy van! nagy lelkeik bennetek lehellnek</l>
					<l>A nagy Attilának s a vitéz Lehelnek.</l>
				</lg>
				<lg>
					<l>Mennyi sok veszély volt s inség hajdanába,</l>
					<l>Mely sereggel rontott ez árva hazába,</l>
					<l>Mennyi veszedelmek voltak egy summába,</l>
					<l>Melyek rettentettek, de mind csak hiába!</l>
				</lg>
				<lg>
					<l>Mennyi ellenségink s rablóink voltanak,</l>
					<l>Kik dühös népekkel reánk rohantanak,</l>
					<l>Hogy hazánkat s minket főldig raboljanak,</l>
					<l>Gyermekinkkel együtt bilincsre hányjanak!</l>
				</lg>
				<lg>
					<l>De dicső atyáink, bajnoki lélekkel</l>
					<l>Küszködvén a rájok tódúlt veszélyekkel,</l>
					<l>Megtartották nékünk tulajdon vérekkel</l>
					<l>Ősi szabadságunk minden törvényekkel.</l>
				</lg>
				<lg>
					<l>Hazánkban szabaddá lett minden szegelet,</l>
					<l>A nyomorgatásnak, inségnek vége lett;</l>
					<l>Ah, űljön sírjokon az érdem s tisztelet,</l>
					<l>Szent árnyék lebegjen áldott hamvok felett.</l>
				</lg>
				<lg>
					<l>Tudom, ti sem fogtok tőlök elfajúlni,</l>
					<l>Királyt, hazát készek lesztek megbosszúlni,</l>
					<l>Készebbek a harcon vitézűl kimúlni,</l>
					<l>Mint a magyar névvel homályba borúlni.</l>
				</lg>
				<lg>
					<l>Tudom, hogy a fényes dicsőség várába</l>
					<l>Mint mentek bé elhúnyt őseink sorába,</l>
					<l>S azt a fegyvert, amely szolgált a hazába,</l>
					<l>Rakjátok a jó hír örök templomába.</l>
				</lg>
				<lg>
					<l>S amely véreteket szerelmes hazátok</l>
					<l>S királyotok mellett a harcon ontjátok,</l>
					<l>Azzal nagy nevetek s vitézi próbátok</l>
					<l>A halhatatlanság falára írjátok.</l>
				</lg>
				<lg>
					<l>Ah, már előre képzelem,</l>
					<l>Hogy e királyi védelem</l>
					<l>Sok századig fog élni.</l>
				</lg>
				<lg>
					<l>Magyarjaim! kívűl, belől</l>
					<l>Mind a ti lelketek felől</l>
					<l>Fog e világ beszélni.</l>
				</lg>
				<lg>
					<l>Tisztelnek a királyok is,</l>
					<l>S ezért gondjok lesz rátok is,</l>
					<l>Hatalmas bajnokokra.</l>
				</lg>
				<lg>
					<l>Utóink áldnak tikteket</l>
					<l>S örömmel teljes könnyeket</l>
					<l>Hullatnak sírotokra.</l>
				</lg>
				<p>IV. Ének</p>
				<p>A génius (Egy fényes felhőben leszáll magyar rendek közzé, körűlvétetvén a vitézek karjától.)</p>
				<lg>
					<l>Leszállván a mennynek fényes udvarából,</l>
					<l>Szent István és László örök trónusából,</l>
					<l>Lehozván e boldog vitézek lelkeit</l>
					<l>És e századbéli fátumok könyveit,</l>
					<l>Kedves magyarjaim! jövök tihozzátok,</l>
					<l>A ti pártfogótok szavait halljátok!</l>
					<l>Megindúlt szerető szívem sorsotokon,</l>
					<l>Segítni óhajtok édes hazátokon:</l>
					<l>Megszántam a dűlni kezdő Pannóniát,</l>
					<l>Megszántam a magyart s azt a jó Tréziát,</l>
					<l>Kit azért adattam az égből közzétek,</l>
					<l>Hogy benne egy kegyes helytartóm nézzétek;</l>
					<l>Hogy ő gyógyítsa meg hazátok sebjeit,</l>
					<l>Ő rakja fel ennek öszvedűlt köveit;</l>
					<l>Hogy a magyar névnek dicsősége légyen,</l>
					<l>S minden panaszt a ti szátokból kivégyen;</l>
					<l>Hogy boldogságtokat az égig emelje</l>
					<l>S közöttetek saját személyem viselje.</l>
				</lg>
				<p>A kar</p>
				<lg>
					<l> Ez a kegyes királyné,</l>
					<l>Kit a nagy Károly nemzett,</l>
					<l>Hogy benne minden nemzet</l>
					<l>Tiszteljen jó anyát:</l>
				</lg>
				<lg>
					<l>Ez a kegyes királyné</l>
					<l>Lesz néktek hív anyátok,</l>
					<l>Alatta kis hazátok</l>
					<l>Sok boldogságot lát.</l>
				</lg>
				<p>A génius</p>
				<lg>
					<l> De ím, az ellenség magát öszveadta</l>
					<l>S az én felkentemet haddal megtámadta,</l>
					<l>A frígyesek az ő híveit gyilkolják,</l>
					<l>Örökös országit pusztítják, rabolják.</l>
					<l>Rátok is a véres kardot kezdik fenni,</l>
					<l>Ah, ha ők rajtatok erőt fognak venni:</l>
					<l>Ama boldogságban részetek nem lészen,</l>
					<l>Melyet a végzés tart számotokra készen,</l>
					<l>Mert én Tréziának kinyertem az égbe,</l>
					<l>Hogy soká lehessen anyátok egyvégbe.</l>
					<l>Ez a jó királyné, még az meglátjátok,</l>
					<l>Kiveszi a porból és szennyből hazátok,</l>
					<l>S a magyar főld az ő lelke idejétől fogva,</l>
					<l>Mint nagy Lajos alatt, virít mosolyogva.</l>
					<l>S mihelyt a trónusba az ő kegyelme lép,</l>
					<l>Arany időt számlál a szegény magyar nép.</l>
					<l>És az apolgató békesség ölében</l>
					<l>Örűlnek a múzsák a magyar Tempében.</l>
					<l>Talpokra állanak a ledűlt törvények,</l>
					<l>Élelmet, pártfogást kapnak a szegények.</l>
					<l>És negyven esztendők csendes folyásában</l>
					<l>Az öröm s boldogság lakik a hazában.</l>
					<l>A nagy Terézia mindkettőt megójja,</l>
					<l>Igazság s kegyelem lévén őrállója.</l>
					<l>Kiterjeszti kisded országtok határát,</l>
					<l>Pompásan felrakja Buda s Pozsony várát,</l>
					<l>És ami szépség van Pozsonyba s Budába,</l>
					<l>Mind bésummálja azt a nemes gárdába.</l>
				</lg>
				<p>A kar</p>
				<lg>
					<l> Ez a kegyes királyné,</l>
					<l>Kit a nagy Károly nemzett,</l>
					<l>Hogy benne minden nemzet</l>
					<l>Tiszteljen jó anyát:</l>
				</lg>
				<lg>
					<l>Ez a kegyes királyné</l>
					<l>Lesz néktek hív anyátok,</l>
					<l>Alatta kis hazátok</l>
					<l>Sok boldogságot lát.</l>
				</lg>
				<p>A génius</p>
				<lg>
					<l> És bár ezek fényes jótétemények is,</l>
					<l>De lésznek ezeknél még fényesebbek is,</l>
					<l>Melyekkel a hazát előre biztatja</l>
					<l>E kegyes anyának felséges magzatja,</l>
					<l>József, kinek nem lesz a világon párja,</l>
					<l>Ki minden országit maga öszvejárja;</l>
					<l>Hogy megesmérhesse saját jobbágyait,</l>
					<l>Hogy megorvosolja a nép panasszait,</l>
					<l>Hogy a porba fekvő virtust felkeresse,</l>
					<l>Az érdemet fényes oltárra tehesse.</l>
					<l>Csak tíz esztendeig fog országolni ő,</l>
					<l>De íly nagy bajnoknak elég tíz esztendő.</l>
					<l>Mert ha felszámláljuk nagyságos tetteit,</l>
					<l>Századnak mondhatjuk minden esztendeit.</l>
					<l>Ah, nagy uralkodó! előre képzelem,</l>
					<l>Hogy a szent igazság, az erkőlcs, értelem,</l>
					<l>A szép tudományok minden mesterséggel,</l>
					<l>A jó gazdasággal és a vitézséggel</l>
					<l>Általad a régi por közűl kinőnek</l>
					<l>S a magyar nép előtt becsűletbe jőnek.</l>
					<l>Sok boldogtalannak te lész édesatyja,</l>
					<l>Éretted könnyeit sok árva hullatja,</l>
					<l>Téged áld az őrűlt, a néma, a siket,</l>
					<l>Te vigasztalod meg, József! mindeniket.</l>
					<l>Te, mint koronádnak fényes súgárával,</l>
					<l>Bétőltöd a főldet virtussal, példával.</l>
					<l>Jobbágyid imádják nevedet, mert véled</l>
					<l>A Mátyással megholt igazság feléled.</l>
					<l>Barátid tisztelik felséges nevedet,</l>
					<l>Minden ellenségid rettegnek tégedet.</l>
					<l>A fagyos sark alatt fekvő Szibéria,</l>
					<l>A marokki forró partok s Barbária</l>
					<l>A kelet és nyugot határitól fogva</l>
					<l>A te érdemidtől zengedez harsogva.</l>
					<l>Te bírsz virtusával minden királyoknak,</l>
					<l>Te fogsz fényes példát adni mindazoknak,</l>
					<l>S ha Friderik nagyobb lészen mindeniknél,</l>
					<l>József! te nagyobb fogsz lenni Frideriknél.</l>
				</lg>
				<p>A kar</p>
				<lg>
					<l> József! nevedbe minden</l>
					<l>Nagy virtusok megvannak,</l>
					<l>Örűl sok nemzet annak,</l>
					<l>Örűl a főld, az ég.</l>
				</lg>
				<lg>
					<l>E név egész világon</l>
					<l>Fog nyerni tisztelőket,</l>
					<l>Ez a jövő időket</l>
					<l>Megékesíti még.</l>
				</lg>
				<p>A génius</p>
				<lg>
					<l>A József tűndöklő országa végtére</l>
					<l>Elmúlván, új öröm-idő áll helyére;</l>
					<l>S jóltevő angyalát a várt békességnek</l>
					<l>Megadja Leopold minden nemzetségnek.</l>
					<l>És hogy minden lélek légyen néki híve,</l>
					<l>Az ő kincse lészen jobbágyinak szíve.</l>
					<l>El is vész alatta a jaj s a siralom,</l>
					<l>Trónusán fog űlni a köz nyúgodalom.</l>
					<l>Boldogság keríti pásztori pálcáját,</l>
					<l>Bőség gyémántozza áldott koronáját.</l>
					<l>Ama kedves Sándor kegyelmes szívével</l>
					<l>Fog segédje lenni nádorispány névvel</l>
					<l>Őtet közétekbe ő azért bocsátja,</l>
					<l>Hogy légyen a magyar nemzetnek barátja.</l>
					<l>Ah, e jó magzatnak és e jó atyának</l>
					<l>Országlása lelket ád a két hazának!</l>
				</lg>
				<p>A Kar</p>
				<lg>
					<l>E két dicső személyek</l>
					<l>Bár hirtelen kimúlnak,</l>
					<l>De sírba nem borúlnak</l>
					<l>Jótetteik soha.</l>
				</lg>
				<lg>
					<l>A hív magyar mindenkor</l>
					<l>Kívánja emlegetni,</l>
					<l>Nem fogja bétemetni</l>
					<l>A vén idő moha.</l>
				</lg>
				<p>A génius</p>
				<lg>
					<l>Az ő esztendeik, fénylő virtusokért</l>
					<l>S a magyar nemzettel közlött jóságokért,</l>
					<l>A Tréziáénál még többek lennének,</l>
					<l>És a Józsefénél jobban fénylenének:</l>
					<l>De hogy megáldhassa az ég Pannóniát</l>
					<l>S adhasson egy másik Ferencet s Tréziát,</l>
					<l>Fel fogja magához e boldog párt venni,</l>
					<l>S helyekbe Ferencet s Tréziát fog tenni.</l>
					<l>Kik népét törvénnyel s hittel kormányozzák</l>
					<l>És ama szerencsés időt visszahozzák,</l>
					<l>Mikor első Ferenc s első Tréziának</l>
					<l>Országokkor arany esztendők folyának.</l>
				</lg>
				<p>A kar</p>
				<lg>
					<l>Ah, éljen a dicső pár,</l>
					<l>Éljen sokáig, éljen;</l>
					<l>Sok szép időt szemléljen</l>
					<l>Ferenc s Terézia!</l>
				</lg>
				<lg>
					<l>Hogy e felséges párnak</l>
					<l>Királyi oltalmában</l>
					<l>Örvendjen a hazában</l>
					<l>Minden magyar fia.</l>
				</lg>
				<p>A génius</p>
				<lg>
					<l>És így ha meghal is kegyes Tréziátok,</l>
					<l>Az ég másikat fog kűldeni hozzátok,</l>
					<l>Kit a Neápolis felséges királya,</l>
					<l>A jövendő tollak bő matériája</l>
					<l>S néked is kedvellőd, nemes magyar nemzet!</l>
					<l>Sok tartományoknak asszonyává nemzett;</l>
					<l>Ki Teréziának oly mássa fog lenni,</l>
					<l>Hogy alig lehessen külömbséget tenni;</l>
					<l>Ki Európának szemefényje lészen</l>
					<l>S a magyarokkal is ezer jókat tészen.</l>
				</lg>
				<p>A kar</p>
				<lg>
					<l>Engedjen a világon</l>
					<l>A nagy Teréziának,</l>
					<l>A népek hív anyjának,</l>
					<l>Az ég sok szép időt.</l>
				</lg>
				<lg>
					<l>Ezer királyi szépség</l>
					<l>Tekintetén derűljön,</l>
					<l>Szívén a virtus űljön</l>
					<l>És az nevelje őt.</l>
				</lg>
				<p>A génius</p>
				<lg>
					<l>Ha meghal is Ferenc, segéd-országlótok,</l>
					<l>A bőlcs Ferenc, kegyes szívű pártfogótok:</l>
					<l>Helyébe a jó ég fog másikat tenni,</l>
					<l>Ki Pannóniának Círusa fog lenni.</l>
					<l>Ha a nagy Józseffel leszáll is végtére</l>
					<l>A királyi virtus sírja fenekére:</l>
					<l>Ferencbe a példát kikűldi sírjából,</l>
					<l>Kit maga tanított az ég tanácsából,</l>
					<l>Hogy amiket ő csak elkezdett magába,</l>
					<l>Ferenc mutassa ki saját példájába.</l>
					<l>Ha hív jobbágyitól az őket szerető</l>
					<l>Leopoldot sírba zárja a temető:</l>
					<l>De az ő jó szíve minden virtusával</l>
					<l>Köztök fog maradni felséges fiával.</l>
				</lg>
				<p>A kar</p>
				<lg>
					<l>Mindnyájokért Ferenc lesz</l>
					<l>A népek édesatyja,</l>
					<l>S azoknak megmutatja,</l>
					<l>Hogy hív egy pásztor ő.</l>
				</lg>
				<lg>
					<l>Az ég megáldja őtet,</l>
					<l>Kíséri a dicsőség,</l>
					<l>A víg öröm s a bőség</l>
					<l>Alatta visszajő.</l>
				</lg>
				<p>A génius</p>
				<lg>
					<l>Ha a magyar nemzet kedvellő Sándorban</l>
					<l>Hazátok angyalát tészitek a porban:</l>
					<l>Az ég a nemzetnek siralmát megszánja,</l>
					<l>S József Sándor helyett lesz nádorispányja.</l>
					<l>Ki a magyarságot úgy fogja kedvelni,</l>
					<l>Úgy fogja hazátok díszét felemelni!</l>
					<l>Amelynek még nagyobb s állandóbb javára</l>
					<l>Soká gyönyörködik benne Buda vára.</l>
				</lg>
				<p>A kar</p>
				<lg>
					<l>Felséges nádorispány!</l>
					<l>Te lész Budának fényje,</l>
					<l>Te a magyar reményje:</l>
					<l>Kiért megáld az ég.</l>
				</lg>
				<lg>
					<l>Az angyalok hatalmas</l>
					<l>Szárnyokkal bétakarnak:</l>
					<l>Teérted a magyarnak</l>
					<l>Nagy szíve lánggal ég.</l>
				</lg>
				<p>A génius</p>
				<lg>
					<l>Mit látok? előmbe mi nagy látás szaladt</l>
					<l>A jövendő idők setét leple alatt!</l>
					<l>Micsoda hérósok állnak ott sorjába</l>
					<l>A királyi érdem fényes templomába!</l>
					<l>Kezekben olajág, babér a fejeken,</l>
					<l>Elterjedt felséges nevek a népeken.</l>
					<l>Mennyei fény ragyog álló-képek körűl,</l>
					<l>Hogy légyenek minden királynak tűkörűl.</l>
					<l>Tetteik gyémántra vagynak metszve, s magok</l>
					<l>Fénylenek, mint első nagyságú csillagok.</l>
					<l>Ah, felséges lelkek! esmérlek titeket,</l>
					<l>Látom képeteken a bécsi jeleket:</l>
					<l>Ti fogtok származni a Károly házából,</l>
					<l>Trézia, Leopold s Ferenc ágyékából.</l>
					<l>Ti tőltitek még bé hírrel a világot,</l>
					<l>Ti állítjátok fel a köz boldogságot.</l>
					<l>Ti a nemzetektől ezer áldást vésztek:</l>
					<l>Ah, felséges lelkek, ti mind nagyok lésztek!</l>
				</lg>
				<p>A kar</p>
				<lg>
					<l>Virágozzék örökre</l>
					<l>Oly sok dicső királyért,</l>
					<l>A nemzetek javáért</l>
					<l>Ez a királyi ház.</l>
				</lg>
				<lg>
					<l>Hogy a sok fényes héróst</l>
					<l>Ennek minden fiába,</l>
					<l>Mind itthon, mind csatába,</l>
					<l>Imádja minden száz.</l>
				</lg>
				<p>A génius</p>
				<lg>
					<l>Ebből fog származni ama nagy vitéz is,</l>
					<l>Ki, ámbár a győzőt meggyőzni nehéz is,</l>
					<l>Megvervén a rabló francok ármadáját,</l>
					<l>Ledönti a kevély nemzetnek dagályát.</l>
					<l>Ama vitéz Károlyt mondom, ki végtére</l>
					<l>Lesz a magyar hadnak szerencsés vezére.</l>
					<l>Ki a tágas Duna partját a Rénussal</l>
					<l>Bétőlti nevével és sok triumfussal.</l>
					<l>Ah, hatalmas vitéz! már látom előre,</l>
					<l>Mint állsz ki fegyverbe a véres mezőre:</l>
					<l>Látom, mint omlanak a francia testek,</l>
					<l>Melyek neved s ágyúd hangjára leestek.</l>
					<l>Látom, mint csókolják a láncból felszedett</l>
					<l>Szabad tartományok felséges térdedet.</l>
				</lg>
				<p>A kar</p>
				<lg>
					<l>Ti népek, tiszteljétek</l>
					<l>Károly vitézi szívét,</l>
					<l>Mert ellenségtek ívét</l>
					<l>Le fogja törni ő.</l>
				</lg>
				<lg>
					<l>Ó, halhatatlan érdem!</l>
					<l>Rakj oszlopot nevére,</l>
					<l>Tégy zőld babért fejére,</l>
					<l>Mely templomodba nő.</l>
				</lg>
				<p>A génius</p>
				<lg>
					<l>Kedves magyarjaim! mint a több nemzetek,</l>
					<l>E császári háznak ti is örűljetek.</l>
					<l>Hév kívánságtokat az ég meghallgatta,</l>
					<l>Az óhajtott áldást tinéktek megadta,</l>
					<l>Amelynek zsengéjét kegyes Tréziátok</l>
					<l>Anyai ölébe mindjárt meglátjátok.</l>
					<l>Meglátjátok mindjárt ama kis herceget,</l>
					<l>Kiért mindörökké áldjátok az eget.</l>
					<l>Máris rajta ama virtusok ragyognak,</l>
					<l>Melyek példájában tündökleni fognak.</l>
					<l>E’ lesz ama József, a világ csudája,</l>
					<l>Ama nemzeteknek atyja és királya.</l>
					<l>Ah, majd magát éppen ilyennek mutatja</l>
					<l>A második Ferenc s Trézia magzatja,</l>
					<l>Ama kis Ferdinánd, kinek védelmére</l>
					<l>Felkél még a magyar a harc mezejére.</l>
					<l>Ki majd a jövendő idők aranyjában</l>
					<l>Dícsőségesen űl atyja trónusában.</l>
					<l>Ti boldogúlt lelkek! adjátok azokat</l>
					<l>A paradicsomba nőtt liliomokat:</l>
					<l>Hadd hintsem e boldog gyermek bőlcsőjére,</l>
					<l>Melyben fekszik annyi nagy királyok vére,</l>
					<l>Melyben fekszik ez a jövő világ fényje,</l>
					<l>Az ég és a minden nemzetek reményje:</l>
					<l>Hadd tudjak néki egy ajándékot tenni.</l>
					<l>Ah, szép gyermek, te még Ferdinánd fogsz lenni!</l>
				</lg>
				<p>A kar</p>
				<lg>
					<l>Te Ferdinánd fogsz lenni,</l>
					<l>S végén a másik száznak</l>
					<l>Te a királyi háznak</l>
					<l>Szent trónusán ragyogsz.</l>
				</lg>
				<lg>
					<l>Bőlcs lelked fog behozni</l>
					<l>A főldre békességet,</l>
					<l>És minden nemzetséget</l>
					<l>Te boldogítni fogsz.</l>
				</lg>
				<p>V. Ének</p>
				<p>Mária Terézia</p>
				<lg>
					<l>Nagylelkű magyarim! kikben még lángol a hűség,</l>
					<l>Lángol az azt fedező régi vitézi erő;</l>
					<l>Óh, ti, kik ámbátor szabadon óhajtotok élni,</l>
					<l>Őrizitek szentűl a fejedelmi nevet;</l>
					<l>Kik fényes koronát kívántatok adni fejembe:</l>
					<l>Ím, karotok közzé most könyörögve jövök.</l>
					<l>Most, mikor a rabolók kirohantak trónusom ellen,</l>
					<l>És már híveimet durva bilincsbe verik.</l>
					<l>Ím, a németeket kicsikarják minden ezüstből,</l>
					<l>Már a belga s olasz várakat öszvetörik.</l>
					<l>A dühödő franc nép országimat égeti tűzzel,</l>
					<l>S rám gonoszúl több-több népet a hadra loval.</l>
					<l>Most, mikor ennyi király fenyeget sok ezernyi csoporttal,</l>
					<l>Most, mikor ennyi veszély árva fejemre rohan:</l>
					<l>Bennetek, óh ti nemes magyarok! csak bennetek érzem</l>
					<l>A segedelmet adó hajdani lelket, erőt.</l>
					<l>Ím, fejedelmeteket látjátok előttetek állni,</l>
					<l>Ím, ím, könnye vitéz karjaitokra pereg.</l>
					<l>E keserű könnyek nem buzdítnának-e téged,</l>
					<l>Óh, magyar, akibe még verdes atyáid ere?</l>
					<l>Óh, te nemes maradék, te maradnál messze azoknak</l>
					<l>Bajnoki nyomdokitól, sok deli példa után?</l>
					<l>Csak te valál régen bástyája királyi nemünknek,</l>
					<l>Édes atyáimnak gyámola csak te valál.</l>
					<l>Kik nyomorúlt sorsodba viszont ezen árva hazádat</l>
					<l>Béfogadák fedező szent koronájok alá.</l>
					<l>Akik alatt kiderűlt országod a hajdani szennyből,</l>
					<l>S ködbe borúlt fényjét Dácia visszanyeré.</l>
					<l>Íly nagy atyák vérét igyekeznék most letapodni:</l>
					<l>S nem buzog-é, magyarom, benned az ősi harag?</l>
					<l>És ha az én már sírba leszállt felséges atyáim</l>
					<l>Érdemi gyengébbek, mintsem azokra ügyelj:</l>
					<l>Nézzed az én benned bízó fejedelmi személyem,</l>
					<l>Melyet az ellenség porba tiporni akar.</l>
					<l>S ah, amely koronát kívántál tenni fejemre,</l>
					<l>Ennyi dühös néptől menteni kelj ki, magyar!</l>
					<l>Férjemet és magamat bátor lélekkel ajánlom</l>
					<l>A te vitézséged s gondviselésed alá.</l>
					<l>Ímé, mint mosolyog tireátok gyenge szemével,</l>
					<l>Melyen máris egész Ausztria fényje ragyog.</l>
					<l>Nagylelkű magyarok! buzdúljon szívetek erre.</l>
				</lg>
				<p>(Felemeli a félesztendős Józsefet.)</p>
				<lg>
					<l>Vessetek e csecsemő hercegetekre szemet.</l>
					<l>Még ez virtusival bétőltheti északot és délt,</l>
					<l>Még e’ hazátoknak gyámola s atyja lehet.</l>
					<l>Óh, ti e hérosok magvát s Európa reményjét</l>
					<l>Porba ne hagyjátok dűlni időnap előtt.</l>
					<l>Légyetek e’ mellett bokor ellenségei ellen,</l>
					<l>Kik tűzzel-vassal perzselik ősi javát.</l>
					<l>Hát mikor egy asszonyt s egy gyermeket annyi királyok</l>
					<l>Kívánnak dühösen rontani, mint az ölyűk:</l>
					<l>Nem tüzel-é, magyarom, szívedbe a hajdani hűség?</l>
					<l>Nem ragad-é fegyvert érte vitézi karod?</l>
					<l>És ha egyéb nem hajt, e könnyek zápora hajtson,</l>
					<l>Mely rebegő szómat mély özönébe nyeli.</l>
				</lg>
				<lg>
					<l>Mert óh, vitéz nemzetség!</l>
					<l>Ha nem leszel segítség,</l>
					<l>Majd trónusom ledöntik</l>
					<l>S tán vérem is kiöntik:</l>
					<l>Ah, légy erántam hív!</l>
				</lg>
				<lg>
					<l>De jaj, meggyűlt felettem</l>
					<l>A kín s ajkam lezárja:</l>
					<l>Ah, szóljon énhelyettem</l>
					<l>E néma könnyek árja,</l>
					<l>Ez elfojtódott szív.</l>
				</lg>
				<p>VI. Ének</p>
				<p>A nádorispán</p>
				<lg>
					<l> Haljunk meg, vitéz bajtársim! haljunk meg királyunkért,</l>
					<l>Álljunk, álljunk véres bosszút ő érte és magunkért.</l>
					<l>Jobb dicsőséggel meghalni a holttestek halmain,</l>
					<l>Mint gyalázattal tapodni atyáink szent hamvain.</l>
					<l>Több már ezer esztendőnél, hogy itt lakik a magyar,</l>
					<l>Mégis minden próbák között magyar maradt a magyar.</l>
					<l>Megtartotta becsűletét mind a világ láttára:</l>
					<l>Hát ugyan mi lennénk-e már annak gyalázatjára?</l>
					<l>Hát ugyan mi fajúlnánk el nagylelkű őseinktől?</l>
					<l>Mi kóldúlnánk-é kegyelmet gyáva ellenséginktől?</l>
					<l>Mi csörgetnénk-é idegen láncot szabad létünkre?</l>
					<l>Mi tétetnénk örök nyerget győzni tanúlt népünkre?</l>
					<l>Ah, előbb, mintsem azt lássam, felkötöm fegyveremet,</l>
					<l>S vitéz módra trombitaszón végzem el életemet.</l>
					<l>És ha e példára nem lesz senkinek is készsége,</l>
					<l>Rajta! - haljon meg énbennem nemzetem dicsősége.</l>
					<l>Bosszankodva beszélem el Árpádnak és Lehelnek,</l>
					<l>Hogy elfajúlt unokái asszonyszívet viselnek.</l>
					<l>És ha minden könnycseppeket, amelyek lehullának</l>
					<l>Felséges szeméből magyar hazánk királynéjának,</l>
					<l>Elárasztott ellenséges vérhabbal nem mostok le:</l>
					<l>Azt a magyar szívhez illő kardot mind rakjátok le,</l>
					<l>Melyet hajdan nagyapátok az ellenségnek fene. -</l>
					<l>De megvér a magyar névért a magyarok istene!</l>
					<l>Megéritek még valaha, hogy az íly puhálkodás -</l>
					<l>- De hová, hová ragadsz el, méltatlan bosszankodás?</l>
					<l>Hiszen mind magyarok ezek, mind nagylelkű magyarok,</l>
					<l>Akiknek én most asszonyi ruhát szabni akarok.</l>
					<l>Tudom, mind magyarok vagytok, ráesmerek nememre,</l>
					<l>Vitéz tűz szikrája pattog szemetekről szememre.</l>
					<l>Melyet ha rettenthetetlen orcáitokra vetek,</l>
					<l>Atillát, Hunyadit látom és Kinizsit bennetek:</l>
					<l>Így űlnek elhúnyt őseink s bajnokink egysorjába</l>
					<l>A vitéz lelkeknek szentelt dicsőség templomába.</l>
					<l>Tudom, hogy azt a víg órát békételen várjátok,</l>
					<l>Melyben a trombiták nemes serkentését halljátok,</l>
					<l>Melyben megmutathassátok a haza ellenségén,</l>
					<l>Hogy most is magyaros kar van a magyaros kard végén.</l>
					<l>Úgy van, vitézségtek mellett magam állok tanúba,</l>
					<l>Én, én magam tapasztaltam azt minden háborúba,</l>
					<l>Mikor vélem űzvén s vágván az ellenség táborát,</l>
					<l>Együtt vitézkedtünk, együtt nyeltük a harcok porát.</l>
					<l>Véres fegyverünkkel együtt vágtattunk a csatába,</l>
					<l>Együtt mentünk trombitaszón nagy Hétmogor nyomába. -</l>
					<l>Vajha az ég visszaadná hajdani jó erőmet,</l>
					<l>Vajha visszatérítené elhanyatlott időmet,</l>
					<l>Mellyel három királyomnak hűségesen szolgáltam</l>
					<l>S minden hadi veszedelmet magyar szívvel kiálltam:</l>
					<l>Víg lélekkel nyargalnék ki az ellenség nyakára,</l>
					<l>Megreszkettetném még egyszer a Pálfi név hangjára!</l>
					<l>De bár megfáradt testemben az erek már megfagytak,</l>
					<l>S esztendeim terhe alatt vállaim leroskadtak:</l>
					<l>Mégis felvészem e kardot reszkető markomba is,</l>
					<l>Ikrás ez az ellenségnek aludt vérétől ma is.</l>
					<l>Jertek, óh vitéz bajtársim! haljunk meg királyunkért,</l>
					<l>Jertek, álljunk véres bosszút ősi szabadságunkért.</l>
					<l>És ha nem sokat tészek is vén létemre köztetek,</l>
					<l>Legalább őseink útját megnyitom előttetek.</l>
					<l>És ahol ez ősz haj látszik, s ahol legsűrűbb tűz ég:</l>
					<l>Arra tartsatok, magyarok! Ott Pálffy s a dicsőség.</l>
				</lg>
				<lg>
					<l>Rajta, óh vitézek!</l>
					<l>Rajta! menjünk harcra,</l>
					<l>Várnak ellenségeink,</l>
					<l>Verje őket arcra</l>
					<l>A mi fegyverünk.</l>
				</lg>
				<lg>
					<l>Ójjuk a magyar hazát;</l>
					<l>S a kegyes Teréziát:</l>
					<l>Bár a puska csördűl,</l>
					<l>Bár a bombi dördűl,</l>
					<l>Meg ne rettenjünk!</l>
				</lg>
				<p>(Az ősz Pálffy kivonja a kardját: utána az egész magyarság felzendűl: „Haljunk meg a királyért és a magyar hazáért!” Ilyen szók harsognak azalatt, míg a vitéz magyarok, a következendő harcdal zengése alatt a házból kivont karddal s fegyverzörgéssel kimennek.)</p>
				<p>VII. Ének</p>
				<p>A magyarok karja</p>
				<p>Egy</p>
				<lg>
					<l> Óh, magyar vitézek!</l>
					<l>Akiknek szemében</l>
					<l>Bátor lelket nézek</l>
					<l>Mársnak fegyverében:</l>
					<l>Jertek mind, kövessük</l>
					<l>Pálffy fővezért.</l>
				</lg>
				<lg>
					<l>Kardra, óh vitézek!</l>
					<l>Haljunk meg hazánkért,</l>
					<l>És Teréziánkért</l>
					<l>Ontsunk drága vért.</l>
				</lg>
				<p>Mind</p>
				<lg>
					<l>Kardra, óh vitézek!</l>
					<l>Haljunk meg hazánkért,</l>
					<l>És Teréziánkért</l>
					<l>Ontsunk drága vért.</l>
				</lg>
				<p>Egy</p>
				<lg>
					<l>Scytha nagylelkünkkel</l>
					<l>Őtet béfedezzük,</l>
					<l>Scytha fegyverünkkel</l>
					<l>Őtet védelmezzük!</l>
					<l>Ezt ha végbevisszük,</l>
					<l>Nyertünk drága bért.</l>
				</lg>
				<p>Mind</p>
				<lg>
					<l>Kardra, óh vitézek!</l>
					<l>Haljunk meg hazánkért,</l>
					<l>És Teréziánkért</l>
					<l>Ontsunk drága vért.</l>
				</lg>
				<p>Egy</p>
				<lg>
					<l>Jó becsűletünket</l>
					<l>Ezzel is nagyítsuk,</l>
					<l>Szép magyar nevünket</l>
					<l>Bé ne mocskosítsuk,</l>
					<l>Mely egész világon</l>
					<l>Már az égig ért.</l>
				</lg>
				<p>Mind</p>
				<lg>
					<l>Kardra, óh vitézek!</l>
					<l>Haljunk meg hazánkért,</l>
					<l>És Teréziánkért</l>
					<l>Ontsunk drága vért.</l>
				</lg>
				<p>(A szőnyeg lefoly)</p>
				<p>VIII. Ének</p>
				<p>(A theátrumba hirtelen nagy zúgás és vízomlás hallatik, melyre a muzsika lármáson zeng rá; a habok közzűl feljön az öreg Duna, amint a poétai festés kívánja, kezében van az ő nádból, sásból és cserfából kötött koszorúja; feje németesen, mellye magyarosan, lába pedig törökösen van felőltöztetve; egy oszlophoz áll az ő hétágú villájával; szól, és a habok azonnal lecsillapodnak, a muzsika halkal elmúlik.)</p>
				<p>A Duna</p>
				<lg>
					<l>Álljatok, egy kisded haladékra megálljatok itten,</l>
					<l>Habjaim, e fényes várnak négy tornyai mellett:</l>
					<l>S e nemes országnak míg e városba sereglett</l>
					<l>Rendeihez szóllok, csillapítsátok le dagálytok.</l>
					<l>Halljátok meg, örök bércek, ekhózzatok, erdők,</l>
					<l>Rengjetek, óh partok, paloták, zendűljetek öszve!</l>
					<l>A Duna szól, mely annyi kövér főldekre lefolyván,</l>
					<l>Sok gályákat emel hátán, sok réteket öntöz:</l>
					<l>A Duna szól; magyarok, szavamat fületekbe vegyétek!</l>
					<l>Még mikoron hajdan ti se voltatok, őseitek se</l>
					<l>Voltanak; én voltam, még a kezdetbe az Isten</l>
					<l>Zsámolyszéke alól a légyen szóra születtem.</l>
					<l>Jól tudom én, mi esett hajdan Európa vidékin,</l>
					<l>Még a régi idők történeti jutnak eszembe.</l>
					<l>Még elmémbe forog, mint jött e főldre Balámber</l>
					<l>Scytha vitézeivel, mint nyertenek ebbe hatalmat</l>
					<l>Árpád és ama hét kapitányok véres erővel.</l>
					<l>Még jól emlékszem sok tábori ütközetekre,</l>
					<l>Melyekben magyaros szívvel harcoltanak a ti</l>
					<l>Őseitek, zeng még a hadak lármája fülembe,</l>
					<l>S úgy tetszik, most is sok ezer nép fegyvere zördűl</l>
					<l>Partjaimon, sok ezer paripák nyoma porzik az égre,</l>
					<l>És most is vizemet sok test, sok dárda dagasztja,</l>
					<l>Melyeket a vérnek tajtékjai hempelygetnek.</l>
					<l>Most is az ellenség tüze közt a régi vitézek</l>
					<l>S a magyar őszeknek hadi tábora rémlik előttem.</l>
					<l>Most is az öszvekevert viadal felhőnyi porában</l>
					<l>Látom atyátoknak kardját villogni szemembe.</l>
					<l>Nem volt semmi veszély, sem semmi próba előttök,</l>
					<l>Melyre vitéz szívvel ki ne mertek volna rohanni</l>
					<l>Őseitek, ha királyt s országot védeni kellett.</l>
					<l>Jól tudom én, milyen szókkal harsogtanak akkor</l>
					<l>Partjaim és e hegyek, mikor e vár kőfala mellett</l>
					<l>A bosszú, a halál dörgött ki az égre keményen</l>
					<l>Nagyjaitok száján, mikor a nagy Trézia mellett</l>
					<l>Akkori nagyjaitok kardra s paripára kelének.</l>
					<l>Él is az ő tetemes hírek még sírjok után is,</l>
					<l>Él a népek előtt, neveket kíséri dicsőség.</l>
					<l>S a lemenő nappal Gánges bámúlva beszéli</l>
					<l>Tetteket: Én magam is minden partommal örökre</l>
					<l>Hirdetem áldandó bajnokjait a magyar égnek.</l>
					<l>Míg csak az ő székén a Trézia gyermeki űlnek,</l>
					<l>Míg a szent István koronája apostoli főn lesz,</l>
					<l>És Magyarországnak védelme fog Ausztria lenni:</l>
					<l>A ti atyáitokat Bécs és Európa becsűli.</l>
					<l>Hát ti is, íly nagy atyák nagy magzati! annyi vitézek</l>
					<l>Szép maradéki! ugyan nem fogtok-e annak örűlni,</l>
					<l>Hogy van most alkalmas idő, amelybe megújra</l>
					<l>Hajdani hűségtek jeleit napfényre tegyétek,</l>
					<l>És a Márs mezején kardot pengessetek ismét.</l>
					<l>Hát nem hív, nem erős magyarok vagytok ti is osztán?</l>
					<l>Hát ti királyotokért s a hazáért hadra kiszállni</l>
					<l>Nem mernétek-e már? Ím, néktek is újra kinyílik</l>
					<l>A jó hír ösvénye megint, amelybe nagyokká</l>
					<l>Lettek atyáitok is, mikor éles fegyvereikben</l>
					<l>A haza védelmet lele, s a nagy Trézia gyámolt.</l>
					<l>Merjetek, óh magyarok! tudom én, hogy bennetek is forr</l>
					<l>A viadalra szokott bátorság s hajdani hűség,</l>
					<l>Jól tudom én, hogy még készek vagytok ti csoportban</l>
					<l>Jó fejedelmetekért s a hazáért harcra kimenni:</l>
					<l>Rajta tehát! s míg még nem üténd kezetekre bilincset</l>
					<l>A dühös ellenség, kardra s paripára, vitézek!</l>
					<l>Rajta, vitéz lelkű magyarok! Kell győzni tinéktek!</l>
				</lg>
				<p>A kar</p>
				<lg>
					<l>Győzni kell tinéktek!</l>
					<l>Légyetek csak hívek,</l>
					<l>Népeteknek szívek</l>
					<l>Bátor és vitéz.</l>
				</lg>
				<lg>
					<l>A királlyal együtt</l>
					<l>A köz boldogság is,</l>
					<l>Sőt mind a világ is</l>
					<l>Kardotokra néz.</l>
				</lg>
				<p>IX. Ének</p>
				<p>A sokaság</p>
				<lg>
					<l>Várnak ellenségeink!</l>
					<l>Rajta! menjünk harcra,</l>
					<l>Verje őket arcra</l>
					<l>A mi fegyverünk.</l>
				</lg>
				<lg>
					<l>Ójjuk a királyt, hazát!</l>
					<l>S bár a puska csördűl,</l>
					<l>Bár a bombi dördűl,</l>
					<l>Meg ne rettenjünk!</l>
				</lg>
			</div>
		</body>
	</text>
</TEI>