<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0291" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[Somogyi kázus]</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">543</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[Somogyi kázus]</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>[Somogyi kázus]</head>
				<lg>
					<l>Tegnap Csököl és Hedrehely csaknem üstökbe kapott,</l>
					<l>Egy sem akarván engedni a másiknak a papot.</l>
					<l>Utóljára, hogy egymásnak nem akartak engedni,</l>
					<l>Botra, balaskára kezdett a dolog kerekedni.</l>
					<l>A nagy süvegű csökliek kikeltek eb rendébe,</l>
					<l>Szintén úgy, mint mikor erdőt vágni mentek Gigébe.</l>
					<l>A felpálinkázott polgár egymás után topogott,</l>
					<l>A bocskor Hedrehely felé a hó hátán csoszogott.</l>
					<l>Az erdőn által útazván, Kadarkútra bémentek,</l>
					<l>Ott megálltak, Hedrehelybe kettőtől beizentek,</l>
					<l>Hogy mondjanak le a papról, mert ők el nem szenvedik,</l>
					<l>Ha másként nem, Kis Bálintot vérekkel sem engedik,</l>
					<l>Melyet a hedrahelyiek amidőn meghallának,</l>
					<l>A csökli deputátusra jó ötvent nyomatának.</l>
					<l>Ezzel botra kelt a falu, Csökölnek ellenére,</l>
					<l>Kovácsitól és Gigétől több segítséget kére,</l>
					<l>S a horogi puszta körűl a parasztság öszvegyűlt,</l>
					<l>A mérész csökli nép pedig Kadarkútba tábort űlt.</l>
					<l>De mégis, hogy kedvezzenek ők is egymás vérinek,</l>
					<l>Hedrahelyiek bírája így izent a csöklinek:</l>
					<l>Hát ti lenpogácsán hízott, erdővágó s megcsapott</l>
					<l>Csökliek! nem akarjátok adni nekünk a papot?</l>
					<l>Ahol pozdorján rágódik mind anyja, mind leánya,</l>
					<l>Fija, apja rozson leng, teng, menne oda a fránya.</l>
					<l>Nálunk buza ám a kenyér, a bor sem oly kótyonfitty,</l>
					<l>De Csökölben a visnyei is guter Wein, mert a’ sincs.</l>
					<l>Minden termés bőven tőlti határunknak mezejét,</l>
					<l>Nincs szükségünk, hogy levágjuk a más falu erdejét,</l>
					<l>De minden módon egy papot jobban eltart Hedrehely,</l>
					<l>Mert mindennel bír, s ami több, derék disznótartó hely.</l>
					<l>Erre egyik csökli esküdt így felelt: Hallják, ketek!</l>
					<l>Én a kendtek beszédjére nem sokat felelgetek.</l>
					<l>Ha eltarthatnak egy papot, kentek, édes emberem,</l>
					<l>Nálunk sem hal ám meg éhen, mert elég széna terem.</l>
					<l>Csököl mindég Csököl marad, Hedrehely csak Hedrehely.</l>
					<l>Kár egy ilyen emberséges embernek oly ronda hely.</l>
				</lg>
				<lg>
					<l>A szóbeszédről már botra kelt volna a lármájok,</l>
					<l>Hanem szerencsére egy szép nimfa szállt le hozzájok,</l>
					<l>Amelyet minden képírók festenek szűz formába,</l>
					<l>Két szárny lebeg a két vállán, trombita a szájába,</l>
					<l>A rozsólisos butellán ilyet akárki látott,</l>
					<l>Ha gondos szemmel megnézte ott a Fáma-Volátot.</l>
					<l>A hír az: e’ beszélte el mind a két fél bíráknak,</l>
					<l>Hogy mi már a végezése Bálintnak s az atyáknak.</l>
					<l>E bőlcs fejek intézetén nyúgodjatok meg készen,</l>
					<l>Úgyis a felsőség ellen száz paraszt is mit tészen?</l>
					<l>Különben is hajóljanak egymás barátságára,</l>
					<l>S kézenfogva menjenek el Bálint nevenapjára.</l>
					<l>El is jöttek, Kis Bálintom, a te tiszteletedre,</l>
					<l>Mind a két fél ezer áldást kívánván a fejedre,</l>
					<l>Amely áldás miből állott, azt most mindjárt elmondom,</l>
					<l>Mert az ilyet elmondani másként is az én gondom.</l>
					<l>Bálint, élj sok esztendőket örömmel e világban,</l>
					<l>Virágozzék édes házad állandó boldogságban!</l>
					<l>Élj sokáig hív pároddal, nagyot nőjjön Esztered,</l>
					<l>Kedves csemetéd Ádámra üssön, majd ha megnyered!</l>
					<l>Légyen teljes vígságtokra ezután is a többi,</l>
					<l>Végre a boldog lelkekhez szálljatok fel sat[öbbi].</l>
					<l>Úgyis tudjuk, hogy hosszasan köszönnek a parasztok,</l>
					<l>Azzal a sok köszöntéssel hát senkit sem fárasztok.</l>
					<l>Hanem inkább azt tanácslom, tőltsünk bort a gégébe,</l>
					<l>Vígadozzunk, amint tegnap s tegnapelőtt Gigébe.</l>
					<l>Most pediglen legközelebb, kinek üres glázlija,</l>
					<l>Tőltse meg, s mondja ezt velem az egész kompánia:</l>
					<l>Élj, Kis Bálint! ezt kivánja néked az egész Csököl,</l>
					<l>Amelynek kathedrájába már te többé nem pököl.</l>
					<l>Élj, Kis Bálint! ezt kívánja az egész Hedrehelyed,</l>
					<l>Mely egész életedbe lesz állandó csendes helyed.</l>
					<l>Élj, Kis Bálint! ezt kívánja néked az egész asztal,</l>
					<l>Amely benned maga iránt szívességet tapasztal.</l>
					<l>Élj, Kis Bálint! ezt kívánják velem együtt mindenek,</l>
					<l>Élj, Kis Bálint! élj, Kis Bálint! kedvesid is éljenek!</l>
				</lg>
			</div>
		</body>
	</text>
</TEI>