<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0355" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A szélhez</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">564</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A szélhez</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A szélhez</head>
				<lg>
					<l>Mit hízelkedel, óh lengeteg, óh csalárd</l>
					<l>Elmék ingadozó bélyege, esti szél?</l>
					<l>Hát füst-fogta hazámnak</l>
					<l>Nem borzasztnak üszögjei?</l>
				</lg>
				<lg>
					<l>Víg hangot hazudó pósta! mit únszolod</l>
					<l>Pernyében heverő lantomat? A kacaj</l>
					<l>Bosszantó gyönyörűség</l>
					<l>A boldogtalanok között.</l>
				</lg>
				<lg>
					<l>Zengj a kis Balaton partja körűl, hol a</l>
					<l>Természetnek örök szűze s az emberi</l>
					<l>Mesterség, ez a hérós,</l>
					<l>Egy tűkörbe kacsonganak.</l>
				</lg>
				<lg>
					<l>Csattogjál aranyos szárnnyal enyészeten,</l>
					<l>S hagyj engem szabadon Dácia pallagán</l>
					<l>Elnémúlva zokognom</l>
					<l>A nád-lepte fedél alatt.</l>
				</lg>
				<lg>
					<l>Hát a nyár elején nem te valál, ki a</l>
					<l>Szikrából eredett lángokat egy szegény</l>
					<l>Özvegynek fedeléről</l>
					<l>Szórád vad hahoták között?</l>
				</lg>
				<lg>
					<l>Látám a lakosok jajjait a setét</l>
					<l>Füstnek gombolyagin mennybe tolongani,</l>
					<l>A Mindent-tehetőnek</l>
					<l>Zsámolyszékihez, akinek</l>
				</lg>
				<lg>
					<l>Kor-kémélte falán bús diadalmadat</l>
					<l>Tapsoltad. Szomorú dűledezési közt</l>
					<l>Most a gyász s a halálos</l>
					<l>Csendesség fia zsibbadoz.</l>
				</lg>
				<lg>
					<l>Szent tömjénit elóltá az imádkozás,</l>
					<l>S a zsoltárok erős sérafi zengzete</l>
					<l>Megnémúlt. Igaz írét</l>
					<l>Vallásába se lelheti</l>
				</lg>
				<lg>
					<l>Mostan a nyomorúlt; csak zokog és maga</l>
					<l>Házának hamuját hinti fejére már.</l>
					<l>Óh, óh, mégis örömre</l>
					<l>Ingerlesz, te kacérozó!</l>
				</lg>
				<lg>
					<l>Hogy? Hogy tudjon ezüst hangokat s innepi</l>
					<l>Víg dalt adni nekem Kalliopé, mikor</l>
					<l>Vulkán a Helikonnak</l>
					<l>Szent berkét tövig égeté?</l>
				</lg>
				<lg>
					<l>Nem lát’d, hogy kesereg, nyögve hogy öntözi</l>
					<l>Elsírt csillaginak könnyivel a babért?</l>
					<l>Nem lát’d sárba keverve</l>
					<l>Pernyés köntösinek havát?</l>
				</lg>
				<lg>
					<l>Hát én, aki (miként a Capitolium</l>
					<l>Tőszomszédja, Ovid) hasztalan éltetém</l>
					<l>Itt a mennyeieknek</l>
					<l>Környékén bizodalmamat,</l>
				</lg>
				<lg>
					<l>Felvídúlhatok-é? Lám, oda Tíburom,</l>
					<l>Hol víg gondolatim szárnyra repűltenek.</l>
					<l>És a rózsalugasnak,</l>
					<l>Amelyben Philoméla s én</l>
				</lg>
				<lg>
					<l>Egymást váltva üténk pindusi dallokat,</l>
					<l>Nincs árnyéka tovább. Hagyj nekem, esti szél!</l>
					<l>Hagyj békét s pici lantom</l>
					<l>Törd ízekre... De mit, de mit</l>
				</lg>
				<lg>
					<l>Hallok mégis amott? innepi lármaszót</l>
					<l>És Széchényi nevet hallok a Hesperus</l>
					<l>Bíbor pitvara mellől</l>
					<l>Hajh, mégis csak örűlni kell!</l>
				</lg>
				<lg>
					<l>Mégis kell örömöt tudni! nem állhatok</l>
					<l>Ellent szívem erős duzzadozásinak:</l>
					<l>Lantot, Píeri, lantot!</l>
					<l>Száz víg hang veri nyúgotot.</l>
				</lg>
				<lg>
					<l>Menyegzőt mutató innepi lárma-é?</l>
					<l>Vagy más boldog öröm zengedezése az?</l>
					<l>Jertek, gángesi szellők,</l>
					<l>Melyek Veszta ölének ért</l>
				</lg>
				<lg>
					<l>Almáit gyönyörűn lengetitek puha</l>
					<l>Szárnyakkal, vigyetek, jertek, emeljetek</l>
					<l>Túl a fellegeken, túl</l>
					<l>Már-már szárnyra emelkedem.</l>
				</lg>
				<lg>
					<l>Látom tornyosodó szent hegyedet, Buda!</l>
					<l>Hol Corvin ragyogott s hajdani nemzetem,</l>
					<l>Látom már Nizidernek</l>
					<l>Csendes tűkribe képemet.</l>
				</lg>
				<lg>
					<l>Itt minden halait Cenkre sietteti</l>
					<l>Thétis, túl az öreg Pán teli tulkait</l>
					<l>A kastélyba behajtja,</l>
					<l>És Céres maga tőlti meg</l>
				</lg>
				<lg>
					<l>A bőség szaruját. Sopronyi halmain</l>
					<l>Tombol Liber atyánk s víg adományival</l>
					<l>Kínálgatja az Ikvát:</l>
					<l>Ikvának szeme ég, ragyog.</l>
				</lg>
				<lg>
					<l>Ím, ím, a koszorús pásztorok és velek</l>
					<l>A szomszéd ligetek hőlgyei (óh, kegyes</l>
					<l>Látás!) dalra fakadnak:</l>
					<l>Haj! hogy zeng az egész vidék.</l>
				</lg>
				<lg>
					<l>„Jóltévő Osiris! életadó atyánk!</l>
					<l>Ízis, nyájas anyánk! éljetek! éljetek!</l>
					<l>És a boldog aranykort</l>
					<l>Óh, kezdjétek elől megint!”</l>
				</lg>
				<lg>
					<l>Így éneklenek ők. Vénus-Uránia,</l>
					<l>A boldog szeretet kellemes asszonya,</l>
					<l>Szennyetlen viseletben</l>
					<l>Hoz két égi szövétneket.</l>
				</lg>
				<lg>
					<l>S ím, a főldmivelő keszthelyi Indigesz</l>
					<l>Húgával jön az én Kalliopém kegyes</l>
					<l>Dísze s gyámola; szívén</l>
					<l>Hogy csillognak az érdemek!</l>
				</lg>
				<lg>
					<l>„Hószínű szeretők! már huszonöt tavasz</l>
					<l>Rózsáját kötözém rátok. Az égi tűz,</l>
					<l>A vidám, a hibátlan,</l>
					<l>Lángolt bennetek, édesim!</l>
				</lg>
				<lg>
					<l>Fél századra fogom nyújtani láncotok,</l>
					<l>Hív lelkek, nemesek: majd unokáitok</l>
					<l>Fogják ősz korotokban</l>
					<l>Számosbítni ez innepet.”</l>
				</lg>
				<lg>
					<l>Ezt mondá az egek tiszta lakója, s ím</l>
					<l>Szép testvére, ama rózsatekintetű,</l>
					<l>A szellős Amatusról</l>
					<l>Hattyúin ide jön s felel:</l>
				</lg>
				<lg>
					<l>„Így fényljék ezután a ti Lajostokon</l>
					<l>S Battyánin Amatus rózsakötése majd;</l>
					<l>És néktek liliomszál</l>
					<l>Légyen béretek, és babér.”</l>
				</lg>
				<lg>
					<l>Így áldottanak ők: mennyei hangjokat</l>
					<l>Vígan visszonozák istenek, emberek.</l>
					<l>És én, pallagi dallos</l>
					<l>Bort és kedvet ivám velek.</l>
				</lg>
			</div>
		</body>
	</text>
</TEI>