<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0380" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Déli aggodalom</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">555</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Déli aggodalom</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Déli aggodalom</head>
				<lg>
					<l>Felhágott már a nap a dél hév pontjára,</l>
					<l>Egyenessen omlik lefelé súgára.</l>
					<l>Küszködik a bágyadt levegőég s hevűl;</l>
					<l>Felfortyant az egész természet merevűl.</l>
					<l>A lankadt arató ledűl izzadt fővel,</l>
					<l>Hogy majd dolgát kezdje megújúlt erővel.</l>
					<l>Az útazó, ki már csak alig lehellett,</l>
					<l>Óltja szomját a hűs forrás vize mellett,</l>
					<l>A barmok terepély bikkfák alá mennek,</l>
					<l>A híves árnyékban kérődzve pihennek.</l>
					<l>A madarkák csüngnek a setét lombokról;</l>
					<l>Leszáradt a nóta eltikkadt torkokról.</l>
					<l>Csupán csak a munkás méhecskék zsibongnak,</l>
					<l>Széjjel az illatos rétek között dongnak.</l>
					<l>Csupán csak az apró bokrocskák tövében</l>
					<l>Zeng a zörgő prücsök a nap ellenében.</l>
					<l>A rezzent gyíkocska a gaz között csereg,</l>
					<l>Megáll, liheg, száraz torokkal sziszereg.</l>
					<l>Sok száz szöcskő ugrál pattanó lábain</l>
					<l>A hévtől elaszott fűszálak szárain.</l>
					<l>Egyebek mind híves helyeken pihennek,</l>
					<l>A dél forró heve elől félre mennek.</l>
					<l>Alusznak magok is a híves szellők is:</l>
					<l>Eltikkadtak a nap hevétől tán ők is.</l>
					<l>Csak némely enyelgő Zefirek játszanak,</l>
					<l>Melyek a levelek alól kiugranak,</l>
					<l>Cicáznak kerengő szárnnyal a bokrokon,</l>
					<l>Lassan elenyésznek a liliomokon.</l>
					<l>Jertek ki, óh nyájas fuvallatok, jertek,</l>
					<l>Kik az ambróziás rózsákban hevertek;</l>
					<l>Szedjetek mennyei szagot kebletekbe,</l>
					<l>S úgy szálljatok hozzám e setét berekbe,</l>
					<l>Hol a néma fáknak sírva énekelem,</l>
					<l>Mint égeti mellyem a forró szerelem.</l>
					<l>Ah! most is az a nap forog az eszemben,</l>
					<l>Melyen legelőször lobbant fel szívemben,</l>
					<l>Melyen rám csillámlott Lilla szempillája,</l>
					<l>S tüzétől felgyúladt az Ámor fáklyája.</l>
					<l>Ah! azólta nincsen semmi nyúgodalmam:</l>
					<l>Még sincs e kínomért legkisebb jutalmam.</l>
					<l>Könyörgök, esdeklek néki mindúntalan:</l>
					<l>Minden könyörgésem rá nézve hasztalan.</l>
					<l>Égek, s égésimet orcámon mutatom:</l>
					<l>De az orvoslásra őtet nem hajthatom.</l>
					<l>Sírok: de sírásom nincs, kit érdekeljen;</l>
					<l>Panaszlok, de arra nincs, aki feleljen.</l>
					<l>Ah, kínos állapot! bárcsak valahára</l>
					<l>Ennyi fájdalmimnak lehetne határa!</l>
					<l>Átkozott perc volt az, amelyben mellettem</l>
					<l>Elmenvén, szép gyilkos! reád tekintettem,</l>
					<l>S Ámor mosolyogván szelíd nézésedből,</l>
					<l>E kegyetlen lángot szívtam ki szemedből.</l>
					<l>Vajha az ég vagy oly angyali szemeket,</l>
					<l>Vagy oly tigris-szívhez illő érzéseket</l>
					<l>Beléd, kedves kínzóm! ne teremtett volna:</l>
					<l>Most szívem íly szörnyű tűzben nem lángolna.</l>
					<l>Egyenes természet! hát rend szerént mégyen,</l>
					<l>Hogy aki mást éget, maga jeges légyen?</l>
					<l>Vagy Lilla is így ég? vagy szívem is fázik,</l>
					<l>Vagy, vagy a te hitvány törvényed hibázik:</l>
					<l>Vagy tán... Mit gondolok! Balgatag szózatok</l>
					<l>Hisz égek, lám, mégis vízcseppet hullatok.</l>
					<l>Olyan tűz ez, melyet gerjeszthet a jég is,</l>
					<l>És lángokkal égvén, vizet áraszt mégis.</l>
					<l>Jupiter is mikor esőzik legjobban,</l>
					<l>Lángozó villámja mindég akkor lobban:</l>
					<l>Hát ugyanezt Ámor nem vihetné végbe,</l>
					<l>Holott ő a legfőbb istenség az égbe?</l>
					<l>És így hideg lehet Lilla, bár én égek...,</l>
					<l>Félre az eszemből, systemás kétségek!</l>
					<l>Ámor tanácsából még őt megkérlelem;</l>
					<l>Ki tudja, tán gyengébb szívvel bánik velem?</l>
					<l>Sírok, panaszkodom, új szókat keresek,</l>
					<l>Előtte könyörgést tészek, térdre esek,</l>
					<l>Lefestem kínomat sápadtan, mint félholt,</l>
					<l>Kincsemnek mondom és... Ah, de már ez mind volt!</l>
					<l>Mégis egy jó nézést tőle nem nyerhettem,</l>
					<l>Eltűnt, én egy néma kőnek reménykedtem.</l>
					<l>Vad szűz! gonosz Ámor! s te vagy ég istene?</l>
					<l>Nem, nem: az Erynnis szűlt téged, óh fene!</l>
					<l>Tán e nimfádat is a Styxnél nemzetted</l>
					<l>S belé az Alektó vad szívét űltetted.</l>
					<l>Vesszetek! Vesszetek!... Mit mondok! Óh, talám</l>
					<l>Mindkettőt méltatlan szitokkal káromlám?</l>
					<l>Ki tudja, ah, talám bennem van a hiba?</l>
					<l>Járatlan vagyok még Ámor titkaiba.</l>
					<l>Itt űlök, a nap is elhágy már engemet,</l>
					<l>S a lelketlen fáknak mondom keservemet;</l>
					<l>Pedig tán a kegyes szerelem nevembe</l>
					<l>Most sugall legtöbbet ártatlan szépembe.</l>
					<l>Keljetek fel, nyájas zefirek! keljetek,</l>
					<l>Mondjátok meg néki, hogy hozzá sietek.</l>
				</lg>
			</div>
		</body>
	</text>
</TEI>