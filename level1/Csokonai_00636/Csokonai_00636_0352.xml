<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0352" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Gróf Erdődyné Ő nagyságához</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">742</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Gróf Erdődyné Ő nagyságához</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Gróf Erdődyné Ő nagyságához</head>
				<lg>
					<l>Tudom, midőn síránkoztál</l>
					<l>Halálán Czinderynek</l>
					<l>S könnyek gyöngyével áldoztál</l>
					<l>Elhervadt teteminek,</l>
				</lg>
				<lg>
					<l>Tudom, midőn mély kínodban</l>
					<l>Olvasztád a vas eget,</l>
					<l>Veszteg űlvén kastélyodban</l>
					<l>A tanú-falak megett.</l>
				</lg>
				<lg>
					<l>A sír, mely a bú szózatját</l>
					<l>Meg nem szokta hallani,</l>
					<l>Siralmod bő áldozatját</l>
					<l>Kezdte már sokallani.</l>
				</lg>
				<lg>
					<l>Vakmerő tettét megbánta</l>
					<l>A halál, szánt tégedet;</l>
					<l>S bár szíved gyakran kívánta,</l>
					<l>Megkímélte éltedet.</l>
				</lg>
				<lg>
					<l>Maga a természet, melyet</l>
					<l>Oly szépen tudsz festeni,</l>
					<l>Körűlted a pompa helyett</l>
					<l>Gyászban kezdett sínleni.</l>
				</lg>
				<lg>
					<l>A nap bánta, hogy súgárral</l>
					<l>Nem kösztönthet tégedet;</l>
					<l>A hold búsúlt, hogy könny-árral</l>
					<l>Látja ázni szemedet.</l>
				</lg>
				<lg>
					<l>A fülemülék zengették</l>
					<l>Lassú keserveidet,</l>
					<l>A vadgalambok felvették</l>
					<l>Darabolt nyögésidet.</l>
				</lg>
				<lg>
					<l>Ők megtanúlták tetőled,</l>
					<l>És őtőlök az Ekhó,</l>
					<l>S Atád berkében felőled</l>
					<l>Nem zengett egyéb, csak „óh!”</l>
				</lg>
				<lg>
					<l>Kertedben elhervadoztak</l>
					<l>A rózsák, mint képeden;</l>
					<l>Ők terajtad szánakoztak,</l>
					<l>Te pedig kedveseden.</l>
				</lg>
				<lg>
					<l>Hébe égi balzsamommal</l>
					<l>Ápolá szépségedet;</l>
					<l>A gráciák fájdalommal</l>
					<l>Törőlgették könnyedet;</l>
				</lg>
				<lg>
					<l>Ámor a fejét búvában</l>
					<l>Balra hajtá s piszege;</l>
					<l>Füstőlgött Hymen markában</l>
					<l>Lefordúlt szövétneke.</l>
				</lg>
				<lg>
					<l>Ágyadtól tömött seregben</l>
					<l>A sírig zsibongtanak</l>
					<l>A fájdalmak gyászleplekben,</l>
					<l>S mind feléd mutattanak.</l>
				</lg>
				<lg>
					<l>Etelkád visszasohajtá</l>
					<l>Sűrű sohajtásidat,</l>
					<l>S fejét öledbe lehajtá,</l>
					<l>Kettőzvén bánatidat.</l>
				</lg>
				<lg>
					<l>Én akkor Lillát sirattam,</l>
					<l>Azt a szépet, azt a jót,</l>
					<l>Akinél szívemet hagytam,</l>
					<l>Mint örökös foglalót.</l>
				</lg>
				<lg>
					<l>Őtőle és mindenektől</l>
					<l>Elhagyatva jajgaték.</l>
					<l>Lelkem a mély keservektől</l>
					<l>Ízekre szaggattaték.</l>
				</lg>
				<lg>
					<l>A barlangok setét gyomra,</l>
					<l>Hol senki sem láthatott,</l>
					<l>Hol magános panaszomra</l>
					<l>Csak a kőszál hallgatott,</l>
				</lg>
				<lg>
					<l>A pusztúlt várak omlása,</l>
					<l>A vad erdők éjjele,</l>
					<l>A mély vőlgyek horpadása</l>
					<l>Jajjaimmal megtele.</l>
				</lg>
				<lg>
					<l>Nem hallá semmi érzékeny</l>
					<l>Tőlem a Lilla nevét,</l>
					<l>Csak a folyás, a félékeny</l>
					<l>Nyárfa és a jámbor rét.</l>
				</lg>
				<lg>
					<l>Már Ekhó is jól esmére:</l>
					<l>S minthogy ő is szeretett,</l>
					<l>Keservemnek zengésére</l>
					<l>Keservesebb választ tett;</l>
				</lg>
				<lg>
					<l>Sőt talám sympathiából</l>
					<l>Könnyezte is sorsomat,</l>
					<l>Mert harmat önté bóltjából</l>
					<l>Égre nyújtott karomat.</l>
				</lg>
				<lg>
					<l>Lillát kerestem örökké:</l>
					<l>De minthogy ő elveszett,</l>
					<l>Az emberek törzsökökké,</l>
					<l>A világ pusztává lett.</l>
				</lg>
				<lg>
					<l>Kergettem a reménységet;</l>
					<l>És ha olykor megjelent,</l>
					<l>Nálam hagyta a kétséget</l>
					<l>S a boldogabbakhoz ment.</l>
				</lg>
				<lg>
					<l>Elmém régi virgoncsága</l>
					<l>Ködbe borongván elmúlt:</l>
					<l>Érző szívem nyájassága</l>
					<l>Lomhává lett, elvadúlt.</l>
				</lg>
				<lg>
					<l>Már kezdett bennem gyengűlni,</l>
					<l>És számon lebegett már</l>
					<l>Az élet, mint a repűlni</l>
					<l>Készűlő, ijjedt madár.</l>
				</lg>
				<lg>
					<l>Könnyemben, sohajtásomban,</l>
					<l>Jajszómban részt vettenek</l>
					<l>A Vértesben és Bakonyban</l>
					<l>Már minden kietlenek.</l>
				</lg>
				<lg>
					<l>Vázsony szent omladékában</l>
					<l>A napra heveredém,</l>
					<l>S még reményem divatjában</l>
					<l>A violákat szedém,</l>
				</lg>
				<lg>
					<l>De jaj, mikor visszatértem,</l>
					<l>Már az apró viola</l>
					<l>És minden remény énértem</l>
					<l>Hervadásra hajola:</l>
				</lg>
				<lg>
					<l>Mint a kő, meredten állék</l>
					<l>Egy ledűlt boltozaton,</l>
					<l>És mikor sorsom elválék</l>
					<l>Rámjajdúlt a Balaton.</l>
				</lg>
				<p>*</p>
				<lg>
					<l>Így örök számkivetésre</l>
					<l>Kárhoztatván magamat,</l>
					<l>Egy titkos kényszerítésre</l>
					<l>Délnek vettem útamat:</l>
				</lg>
				<lg>
					<l>És hogy a zajgó világban</l>
					<l>Ne kelljen tolongani,</l>
					<l>A rengeteg Somogyságban</l>
					<l>Elbúttam haldoklani.</l>
				</lg>
				<lg>
					<l>Itt hozzám semmi sem fére,</l>
					<l>Még az édes Múzsa sem;</l>
					<l>Csak eltűnt kedvem esmére</l>
					<l>És a kínzó szerelem.</l>
				</lg>
				<lg>
					<l>De e temérdek rejtekbe</l>
					<l>Tenger bánatom nem fért,</l>
					<l>És a főldtől az egekbe</l>
					<l>S innen a Dunába ért.</l>
				</lg>
				<lg>
					<l>Itt, hol eldúlni próbáltam</l>
					<l>Lillám emlékezetét,</l>
					<l>Minden zugban feltaláltam</l>
					<l>Mennyei tekintetét.</l>
				</lg>
				<lg>
					<l>S azt olvastam minden fánál,</l>
					<l>Azzal csörgött minden hab:</l>
					<l>„Nincs szebb teremtés Lillánál,</l>
					<l>S nálam boldogtalanabb!”</l>
				</lg>
				<lg>
					<l>Ah! egy vén tőlgynek aljában</l>
					<l>Láttam a sápadt Időt,</l>
					<l>Sereg szú pezsgett markában.</l>
					<l>Ah, mely sírva kértem őt,</l>
				</lg>
				<lg>
					<l>Hogy törűlje ki belőlem</l>
					<l>Lillát és a bánatot!</l>
					<l>De ő elfutott előlem,</l>
					<l>Könnyezett és hallgatott.</l>
				</lg>
				<lg>
					<l>Sőt azólta jobban vérzi</l>
					<l>A rögzött kín szívemet,</l>
					<l>S amint hergő lelkem érzi,</l>
					<l>Sietteti végemet.</l>
				</lg>
				<lg>
					<l>A Horvátország partjától</l>
					<l>Majd Erdélyig kergete;</l>
					<l>Mégis bennszorúlt nyilától</l>
					<l>Szívem nem menekhete.</l>
				</lg>
				<lg>
					<l>Már a Tisza is sajnálja</l>
					<l>Beléhullott könnyemet,</l>
					<l>S az Alfőld gazdag lapályja</l>
					<l>Siratni kezd engemet.</l>
				</lg>
				<lg>
					<l>E kenyér sík óceánja,</l>
					<l>Hol semmi ekhó nem szól,</l>
					<l>Poétája sorsát szánja</l>
					<l>És susog kínjairól.</l>
				</lg>
				<p>*</p>
				<lg>
					<l>Már ugyan láthattam volna</l>
					<l>Lillát több ízromba is:</l>
					<l>De mérget hogyan kóstolna</l>
					<l>Önkényt a haldokló is?</l>
				</lg>
				<lg>
					<l>Sőt oly vad gyönyörűséget</l>
					<l>Óhajthat-é valaki,</l>
					<l>Hogy egy imádott szépséget</l>
					<l>Halva szemléljen, vagy mi?</l>
				</lg>
				<lg>
					<l>Úgy van! ez a kedves lélek</l>
					<l>Nékem még élvén meghólt:</l>
					<l>S ez az, hogy én halva élek,</l>
					<l>Míg el nem zár a gyászbólt.</l>
				</lg>
				<lg>
					<l>Múzsák, lankadó fejemre</l>
					<l>Setét ciprust kössetek.</l>
					<l>Hymen és Ámor! nevemre</l>
					<l>Egész Léthét öntsetek.</l>
				</lg>
				<lg>
					<l>És te, a szelíd álomnak</l>
					<l>Áldott testvére, jövel!</l>
					<l>S megroggyant alkotmányomnak</l>
					<l>Kötéseit oldozd fel,</l>
				</lg>
				<lg>
					<l>Hogy ama hűs nyoszolyában,</l>
					<l>Melyet sírnak mondanak,</l>
					<l>A lármátlan éjszakában</l>
					<l>Tagjaim nyúghassanak.</l>
				</lg>
				<lg>
					<l>S ez az érző szív megállván,</l>
					<l>Lelkem egy nagy, egy hideg,</l>
					<l>Egy vég sohajtássá válván,</l>
					<l>Lilla mellyén szűnjön meg.</l>
				</lg>
				<lg>
					<l>Te pedig, gyönyörű elme,</l>
					<l>Gyönyörű test lakosa,</l>
					<l>Kit a hív érzés gyötrelme</l>
					<l>Oly sokáig mardosa,</l>
				</lg>
				<lg>
					<l>Kegyes grófné! ki hallgattad</l>
					<l>Fülemülém jajjait;</l>
					<l>S értek megaranyoztattad</l>
					<l>Ciprusfámnak ágait,</l>
				</lg>
				<lg>
					<l>Ha már amit Czinderydnek</l>
					<l>Sirattál gyászhantjain,</l>
					<l>Nemes szívű Erdődydnek</l>
					<l>Találtad fel karjain:</l>
				</lg>
				<lg>
					<l>Idd mennyei édességgel</l>
					<l>A hérók szeretetét;</l>
					<l>S elfogadván kegyességgel</l>
					<l>Eratóm tiszteletét,</l>
				</lg>
				<lg>
					<l>Bocsáss meg, ha bús siralmát</l>
					<l>Lábaidnál önti le,</l>
					<l>S tán örömid szent nyugalmát</l>
					<l>Megháborítja vele.</l>
				</lg>
			</div>
		</body>
	</text>
</TEI>