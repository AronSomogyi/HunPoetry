<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0158" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">[Győzödelmi pompát...]</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">659</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>[Győzödelmi pompát...]</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>[Győzödelmi pompát...]</head>
				<lg>
					<l>Győzödelmi pompát adnak a halálnak</l>
					<l>E szomorú táblák, amelyek itt állnak.</l>
					<l>S betűik, melyeket a halandók keze</l>
					<l>Az emlékezetnek vájni igyekeze,</l>
					<l>Azt mondják, hogy ezen főldnek darabjai</l>
					<l>Gyászos tömlöcébe rejtettek rabjai;</l>
					<l>Vagy pedig azoknak jajjaikról szólnak,</l>
					<l>Kik az ide rejtett holtakért gyászolnak.</l>
					<l>Szomorú szavakkal azt magyaráztatják,</l>
					<l>Hogy őket is ilyen sírba nyújtóztatják,</l>
					<l>Hogy teljes erővel ámbár törekednek,</l>
					<l>A halál tőriből ki nem menekednek.</l>
					<l>Mi hát az oka, hogy sok ember éltébe</l>
					<l>Közelgő végét nem veszi eszébe?</l>
					<l>Mi az oka, hogy az, aki sírba zárja</l>
					<l>Barátját, magára a halált nem várja?</l>
					<l>S mikor sírja felett szemeit kisírja,</l>
					<l>Eszébe is alig jut a maga sírja?</l>
					<l>Sőt bár hűlt tetemét zokogva öleli,</l>
					<l>Hogy valaha olyan lenne, nem képzeli.</l>
					<l>Ki kísért sokakat a holtak helyére,</l>
					<l>Hogy ő is oda jut, nem fér a fejébe.</l>
					<l>Óh halandó, bizony szem-bekötve játszol,</l>
					<l>Mivel magad előtt embernek nem látszol.</l>
					<l>Múlandóságodat így meg nem foghatod,</l>
					<l>Melynek igazságát kézzel tapogatod.</l>
					<l>Óldd le szemeidről ezt a szemfedelet,</l>
					<l>Néked is véged lesz, mint másnak vége lett.</l>
				</lg>
				<lg>
					<l>Sietnek éltednek szempillantásai,</l>
					<l>Mint a folyóvíznek nyargaló habjai.</l>
					<l>Mint a saskeselyű repűl ellenséggel,</l>
					<l>Így telnek napjaid hirtelenséggel.</l>
					<l>A meggörbűlt vénség fonnyadt ráncainak,</l>
					<l>A kegyetlen halál felvont nyilainak</l>
					<l>Még a kegyesség, amely sokat tehet,</l>
					<l>Késedelmet hozó akadály nem lehet.</l>
					<l>Nem, ámbár mindennap százszor könyörögjél,</l>
					<l>Mert a mindenekkel köz koporsó elnyél.</l>
					<l>Nem bánnak az egek úgy a mai jókkal,</l>
					<l>Mint amaz életbe felragadt Énókkal,</l>
					<l>Nem jön le azoknak több tüzes szekere,</l>
					<l>Hogy azt elnyerhetnéd, amit Illyés nyere.</l>
					<l>Nem, és bár szívedbe légyen hív tisztelet,</l>
					<l>Néked is véged lesz, mint másnak vége lett.</l>
				</lg>
				<lg>
					<l>Ezek a halálra vezető ösvények,</l>
					<l>Melyeken járnak a főldi jövevények;</l>
					<l>Amelyeken bizony mindnyájan, kik vagyunk,</l>
					<l>Magunk után egyszer hűlt nyomokat hagyunk.</l>
					<l>Már akár királyi méltóságban légyünk,</l>
					<l>Akár a kúnyhóban koldúskenyért égyünk,</l>
					<l>Akár erőtlenek légyünk, akár merő</l>
					<l>Derekunkban lakjon herkulesi erő.</l>
					<l>Híába nem lészünk katonák, híába</l>
					<l>Nem űlünk a veszni indúló gályába. -</l>
					<l>Mert nemcsak a harcok vérengző mezeje</l>
					<l>A kegyetlen halál múlatozó helye,</l>
					<l>Nemcsak a tengernek haragos habjai</l>
					<l>Életünknek véget vethető okai.</l>
					<l>Ezer az út, mely a halálra vezet,</l>
					<l>Kibeszéllésére nincs elég nevezet.</l>
					<l>Volt-é valaha oly város, amely mellett</l>
					<l>Temetőhelynek is helyt adni [nem] kellett?</l>
					<l>Sőt van-é, amelynek több volna lakója,</l>
					<l>Mint amennyi holtat rejt el koporsója.</l>
					<l>Ez innen hát hozzád, ember, a felelet,</l>
					<l>Néked is véged lesz, mint másnak vége lett.</l>
				</lg>
				<lg>
					<l>Mindened elhagyod, amelynek életed</l>
					<l>Gyönyörűségeit, míg élsz, köszönheted.</l>
					<l>Itten kell hagyni a drága örökséget,</l>
					<l>Itten, ha férj vagy, a kedves feleséget,</l>
					<l>Ha lettél éltedbe gyermekek atyjává,</l>
					<l>Szerelmes gyermeked lesz gyászos árvává.</l>
					<l>Rakás aranyaid tőled elmaradnak,</l>
					<l>Csak egy őltönöcskét s egy oszlopot adnak,</l>
					<l>Egy deszkából csinált szomorú hajlékot,</l>
					<l>Más veszi kezére a több maradékot.</l>
					<l>Így borítnak reád végre szemfedelet,</l>
					<l>Néked is véged lesz, mint másnak vége lett.</l>
				</lg>
				<lg>
					<l>Hogy ez így lesz, hidd el, mert a’ bizonyítja,</l>
					<l>Kinek hűlt testét e sírhalom borítja,</l>
					<l>Ki néked, útazó, bár megnémúlt szája,</l>
					<l>E magán tapasztalt dolgot prédikálja.</l>
					<l>Halld meg, ki légyen, ki ilyen intést teve</l>
					<l>Hozzád, és szívedre légyen írva neve.</l>
					<l>- - - - - - - - kinek volt hazája</l>
					<l>Nagyvárad, a Sebes Körös partja tája.</l>
					<l>- - - - - - - - - - - - - - - - - -</l>
					<l>Szülei, akiknek viteték utána</l>
					<l>A mennyei lelkek boldog hazájába,</l>
					<l>Életének - - - - - - - nyarában.</l>
					<l>- - - - - - - - kivel a szeretet</l>
					<l>Arany láncaival egybe szerkesztetett,</l>
					<l>Akivel ameddig éle szeretetbe</l>
					<l>- - volt a mező nyári őltözetbe,</l>
					<l>- - - - - - - - kinek adta szívét,</l>
					<l>Tisztelte másodszor mint szerelmes hívét.</l>
					<l>Kinek volt élete, míg az Úrnak tetszett,</l>
					<l>A Ceres sarlója - - - - - - metszett.</l>
					<l>Ennek magzatihoz, míg végbúcsút vészen,</l>
					<l>Rebegő nyelvével ily beszédet tészen:</l>
					<l>Szerelmes - - - - - - - - amíg még</l>
					<l>Tőled végsőképpen el nem venne az ég,</l>
					<l>Jövel, hűlt karjaim gyenge szorítása,</l>
					<l>Haldokló ajakam anyai szóllása</l>
					<l>Hadd találhassa meg hív szeretetedet,</l>
					<l>Mely kedvessé tette nálam személyedet.</l>
					<l>Reád és életed szerelmes párjára,</l>
					<l>- - - - - - - - tetsző virágára</l>
					<l>Az egek harmatja kövér cseppel húlljon,</l>
					<l>Hogy lankadt orcátok rózsája vidúljon.</l>
					<l>Ti is - - - - - - - - - - - - - -</l>
					<l>Akikért éltemet nyújtani kívánnám,</l>
					<l>Előttetek végkép, míg elbocsátnátok,</l>
					<l>Szívem szeretetét hadd buzogja rátok.</l>
					<l>Az egeknek rátok terjedő hatalma</l>
					<l>Légyen élteteknek gyámola s oltalma.</l>
					<l>Az árváknak atyja végyen védelmébe</l>
					<l>Világi éltetek minden idejébe.</l>
					<l>Eredj már, útazó, de emlékezz erre,</l>
					<l>Hogy a halál számot tart minden emberre;</l>
					<l>Eredj, de maradjon nálad e felelet:</l>
					<l>Néked is véged lesz, mint másnak vége lett.</l>
				</lg>
			</div>
		</body>
	</text>
</TEI>