<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0396" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Halotti versek</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">6138</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Halotti versek</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Halotti versek</head>
				<p>Néhai mélt. kohányi Kátsándi Terézia asszony, csász. és kir. aranykulcsos kisrhédei Rhédei Lajos házastársának eltemettetésekor</p>
				<p>Nagyvárad. 15. ápr. 1804.</p>
				<p>Je ne veux pas argumenter avec vous, ni même tenter de vous convaincre; il me suffit de vous exposer ce que je pense dans la simplicité de mon coeur.</p>
				<p>Rousseau</p>
				<p>Előljáró beszéd</p>
				<lg>
					<l>Midőn én egy olyan solennitásra, a milyen boldogúlt Rhédeiné</l>
					<l>asszonyságé vala, a lélek halhatatlanságát választottam matériáúl:</l>
					<l>előttem tartottam azt a fényes gyülekezetet, amely ottan öszve fog</l>
					<l>seregleni. Minden hiten lévő amely alpapok; méltóságok, nemesek,</l>
					<l>közép és alsóbb renden lévők; palérozott és természeti asszonyságok;</l>
					<l>gazdagok, szegények; tudósok, tudatlanok; vallásosak, buzgók,</l>
					<l>babonások és szabad gondolkozásuak; erősítést, vígasztalást kivánók;</l>
					<l>poéták, poézist szeretők vagy ehhez nem értők stb. íly sokféle</l>
					<l>hallgatók fogják (gondolám magamban) az én verseimet várni,</l>
					<l>kihallgatni és megítélni. Ez a gondolkodásom tartott sokáig függőbe</l>
					<l>a halotti tárgynak választásában: míg végre, egyéb okokból is,</l>
					<l>meghatároztam magamat, hogy a lélek halhatatlanságáról peroráljak</l>
					<l>Lehetetlen, igy biztatám magamat, lehetetlen, hogy minden gondolkozású</l>
					<l>és érzésű személyt vagy egy, vagy más oldalról ez a dolog ne</l>
					<l>érdekeljen. A hitnek és a vallásnak ez a sarkalatja, amelyen annak</l>
					<l>egész alkotmányja megfordúl; az erkőlcsiségnek ez a fő principiuma,</l>
					<l>vagy legalább serkentő rúgója, a philosophiának legrégibb és legfőbb</l>
					<l>tárgya: a nyomorúlt emberiségnek közönséges és minden tartományokban</l>
					<l>feltaláltató vígasztalója: és egy poétának is szép, bő, érzékeny,</l>
					<l>indúlattal teljes, képzelődést izgató, melegítő és kifeszítő, nagy,</l>
					<l>nemes és forró matériája. Az írónak lelke felemelkedhetik ebben, a</l>
					<l>bőlcstől fogva a leggyengébbekig minden lélekre kiterjedhet, és mikor</l>
					<l>halandó nyelven a halhatatlanságról mér énekelni, az értelem és az</l>
					<l>érzés, a természet és a vallás erősítik meg az ő szózatját, és minden</l>
					<l>ő halandó társai örömmel fogadják el őbenne az emberi ségnek mérész</l>
					<l>szószólóját.</l>
				</lg>
				<p>- - - - - - - - - - - - - - - - - - - - - - - - - - - - - - - -</p>
				<p>I. Rémítő s vídító kétségek</p>
				<lg>
					<l>Lenni? vagy nem lenni? kérdések kérdése!</l>
					<l>Melynek nehéz, kétes, szép a megfejtése.</l>
					<l>Nagy kérdés, amelyet ha mélyen vizsgálok,</l>
					<l>Még több mélységeknek mélyére találok.</l>
					<l>Lát és habzik az ész, a szív fél és óhajt,</l>
					<l>S bennem a kérdésben forgó lélek sóhajt.</l>
					<l>Érzem nemes voltom, érzem gyengeségem,</l>
					<l>S reményem béborúl és derűl kétségem;</l>
					<l>S mikor a mozgó sárt az égig emelem,</l>
					<l>Az isteni lángot egy porba nem lelem.</l>
					<l>Csillagok közt hordnak aetheri szárnyaim,</l>
					<l>De a sír partjára húznak ón-lábaim;</l>
					<l>Az ég s a főld között függök utóljára</l>
					<l>Én, angyal meg állat, vagy csak por meg pára.</l>
				</lg>
				<lg>
					<l>Ha most vagyok, látom, mindég is kell lennem:</l>
					<l>S ha nem lészek, csapás volt az élet bennem,</l>
					<l>És ha el kell múlnom, mi szükség volt élni?</l>
					<l>Egy elveszendőnek miért kell remélni?</l>
					<l>Azért? hogy ezer baj, bú, betegség között,</l>
					<l>Mint egy számkivetett és mint egy űldözött,</l>
					<l>Vágyakozzam dicsőbb rendelésem felé,</l>
					<l>Egy méltóbb országba, s mégse menjek belé?</l>
					<l>Légyek, hogy szenvedjek? és bánjam létemet?</l>
					<l>Reményljek, de ez is gyötörjön engemet?</l>
					<l>Így, örök semmiség! óhajtlak tégedet,</l>
					<l>Vedd vissza méhedbe vexált gyermekedet.</l>
					<l>Boldog! százszor boldog, aki nem szűletett,</l>
					<l>Aki nem ízlelte még meg az életet!</l>
					<l>De jaj! aki egyszer van és kezdett lenni,</l>
					<l>Örök halál annak semmiségbe menni.</l>
					<l>Ha nem levék vala, e nagy jót nem tudnám</l>
					<l>S a nem esmért halál karjain aludnám,</l>
					<l>De az élet bennem mihelyt szikrát vetett,</l>
					<l>Fellobbant a hozzá vonszódó szeretet.</l>
				</lg>
				<lg>
					<l>Létel! te mennyország ezer inségbe is,</l>
					<l>Nem-létel? te pokol még nem érezve is!</l>
					<l>Itt állok virágzó éltem szigetjében,</l>
					<l>Egy kőszikla tornyán a hab közepében,</l>
					<l>Itt nézem partotok kétes messziségét,</l>
					<l>Az én lételemnek folyását vagy végét.</l>
					<l>Alattam a cháósz bőgő torkolatja</l>
					<l>Az elementumok fogát csattogtatja,</l>
					<l>S varázsló bal kezét sárgán nyújtván felém,</l>
					<l>Elveszel! így ordít, s réműlést önt belém.</l>
					<l>De kárpitja alól a kék reménységnek</l>
					<l>A testvér csillagok mosolyogva égnek,</l>
					<l>Bíztatván, hogy mennyből szállt belém a lélek,</l>
					<l>S ha elvész is e test, jobb részemmel élek.</l>
					<l>Óh, édes érzési az örök lételnek,</l>
					<l>Melyek vígasztalnak s erőmbe nevelnek,</l>
					<l>A halhatatlanság kezdeti már ezek,</l>
					<l>Amiket most bennem gondolok s érezek!</l>
					<l>És te, ki így érzed tulajdon lételed,</l>
					<l>Ki önnön erődet vizsgálod, képzeled;</l>
					<l>Te, ki esmérni tudsz sok ezer dolgokat,</l>
					<l>Azoknak formáját, számát, nagyságokat:</l>
					<l>Ki ítélni is mersz, te, kinek nem elég</l>
					<l>Ez a megteremtett levegő, víz, főld, ég,</l>
					<l>Hanem magad körűl építsz új világot,</l>
					<l>Majmolván a munkás Mindenhatóságot;</l>
					<l>Te, ki által mozgok, növök és dolgozok,</l>
					<l>Eszmélek, ítélek, vágyok, gondolkozok,</l>
					<l>Örvendek, búsulok, reménylek és félek,</l>
					<l>Te csuda valóság, belém szállott lélek!</l>
					<l>Te igazgatója e por-makhinának,</l>
					<l>Teremtett istene e kis planétának,</l>
					<l>Szállj magadba, nézd meg öntermészetedet:</l>
					<l>Meríts erőt abból s fejtsd meg lételedet.</l>
				</lg>
				<p>II. Okoskodások; érzések</p>
				<lg>
					<l>Tudom, hogy létedet nem lehet tagadnom,</l>
					<l>És hogy nem vagy te test, azt is meg kell adnom;</l>
					<l>Miért vitatja hát oly sok gondolatlan,</l>
					<l>Hogy ami meg nem tud halni, halhatatlan?</l>
					<l>Úgy van! mert csak ott győz a lerontó halál,</l>
					<l>Ahol megosztható részecskékre talál,</l>
					<l>Amelyeket külön szedvén vas ujjával,</l>
					<l>Egyesíti önnön elementumával.</l>
					<l>Ront ugyan, íly jeles makhinákat ront el,</l>
					<l>De mindent új képre s új életre bont el;</l>
					<l>Ő a természetnek segédje s szolgája,</l>
					<l>Őáltala forog ennek karikája;</l>
					<l>De legkisebb rész sem veszhet el kezéről,</l>
					<l>Ő csak bont, de számol minden részecskéről.</l>
					<l>Mert aki e Mindent semmiből alkotta,</l>
					<l>A megsemmisítést magának tartotta.</l>
					<l>Nem halhatsz hát te meg, óh nemes valóság,</l>
					<l>Hacsak maga egykor a Mindenhatóság,</l>
					<l>Ki akart és véled közlötte lételét,</l>
					<l>Lángodra nem fújja a semmiség szelét.</l>
					<l>De egy bőlcs Istenről azt állítni vétek,</l>
					<l>(Sőt, hogy említem is, tán azzal is vétek)</l>
					<l>Hogy ő egy, a maga képére teremtett</l>
					<l>Nemes valóságot csak azért teremtett,</l>
					<l>Hogy a bú, baj közűl semmiségre híjja</l>
					<l>S önnön lehelletét mintegy visszaszíjja.</l>
					<l>Emberek jó Atyja! tudjuk valójába,</l>
					<l>Hogy egész mivoltunk por s árnyék magába,</l>
					<l>És amit adtál is, azt sem érdemeljük;</l>
					<l>Úgy van! hatalmadat rettegve tiszteljük.</l>
					<l>De te, óh jóságnak kútfeje s tengere,</l>
					<l>Kitől e lelkes sár ennyi áldást nyere,</l>
					<l>Örvendhetsz-é egykor, örvendhetsz-é annak,</l>
					<l>Hogy halált mennydörögj egy halhatatlannak?</l>
					<l>Hogy aki áldhatná felséges nevedet,</l>
					<l>Elvesszen, átkozván a lételt s tégedet?</l>
					<l>És aki lenni kezd, előre rettegjen?</l>
					<l>A bőlcső és sír közt mordon ténferegjen?</l>
					<l>A megholtak közzűl ne említsen senki?</l>
					<l>S az életre minden írtózva lépjen ki?</l>
					<l>Óh nem! nincs becsesebb javunk az életnél,</l>
					<l>És te oly kegyetlen soha nem lehetnél,</l>
					<l>Hogy e legfőbb jónktól megfosztanál minket</l>
					<l>S megcsalnád az erre vágyó lelkeinket.</l>
				</lg>
				<lg>
					<l>Igazság Istene, jók s rosszak bírája!</l>
					<l>Kinél bévall mindent az esztendők szája,</l>
					<l>Ki részrehajlástól soha meg nem rontott</l>
					<l>Jobb kezeddel tartod a mérséklő fontot,</l>
					<l>Hogy vonhatsz a sírnak szélén örök határt,</l>
					<l>Ha addig oly ritkán fizetel méltó árt?</l>
					<l>Ha azok, kik sújtó pálcádtól nem félnek,</l>
					<l>Veretlen maradnak, sőt még vígan élnek;</l>
					<l>És aki a virtus pusztáján bújdoklik,</l>
					<l>Sír, szenved s a bűnnek körme közt fúldoklik?</l>
					<l>Uram! te, ki magad vizsgálod szívemet,</l>
					<l>Tudod rólad való tiszta érzésemet:</l>
					<l>De mihelyt az erkőlcs világába megyek,</l>
					<l>Nem tudom, mit higyjek, érezzek vagy tegyek;</l>
					<l>Ha az embereknek dolgait vizsgálom,</l>
					<l>Azt a jó, bőlcs, igaz Istent nem találom,</l>
					<l>Kit a természetnek világában leltem</l>
					<l>S ki előtt oly megtőlt szívvel térdepeltem.</l>
					<l>Mert, lám, a virtusnak semmi becse nincsen.</l>
					<l>Ne is légyen! senki még rá se tekintsen,</l>
					<l>Ő az oly szíveknek mindég elég bére,</l>
					<l>Akik érdemesek annak érzésére.</l>
					<l>De mikor azt látom, hogy őt csúffá teszik,</l>
					<l>Szidják, háborgatják, üldözőbe veszik,</l>
					<l>Verik, tömlöcözik, halálra hurcolják:</l>
					<l>Már ezek a szívet nagyon marcongolják.</l>
					<l>S kivált, mikor látom, hogy a gonoszoknak</l>
					<l>Tűndöklő napjaik kényekre forognak,</l>
					<l>Szabadon ferednek az ártatlan vérbe</l>
					<l>S a szűzek erkőlcsét nyerik érte bérbe,</l>
					<l>A szegényt a törvény útján megkéselik,</l>
					<l>S a rongyos árvának kenyerét bényelik,</l>
					<l>Magok az álnokság hálóját hintik el</l>
					<l>S a törvény kötelét csúfolva tépik el;</l>
					<l>Mégis a boldogság mosolyog le rájok,</l>
					<l>Szívek víg és nyúgodt, virít az orcájok.</l>
					<l>Hát ezekért folynak Paktólus habjai?</l>
				</lg>
				<lg>
					<l>Ezekért vésődnek Quitó havassai?</l>
					<l>Ezekért jön-é fel a nap minden reggel,</l>
					<l>Hogy jót tenyésztessen fénnyel és meleggel?</l>
					<l>Fúljanak a zajgó habba minden gályák,</l>
					<l>Melyek az öt világ kincsét vondogálják,</l>
					<l>Száradjon el fű, fa, erdő, mező és kert,</l>
					<l>Minthogy nagyobbrészént csak rosszakért hevert,</l>
					<l>Az áldott nap váljon tűznek katlanjává,</l>
					<l>Ezt a szép világot tégye bús pusztává,</l>
					<l>Süsse ki a kényjén élő gonoszokat,</l>
					<l>S egy nagy főldindúlás falja bé hamvokat!</l>
					<l>Legalább e közös vég-veszedelembe</l>
					<l>Az a vígasztalás fog szállni szívembe,</l>
					<l>Hogy a tomboló bűn jajját is megérem</l>
					<l>S az igazság karját egy részről dícsérem.</l>
					<l>De hát a szenvedő jámbornak jutalma</l>
					<l>Hová lett? hol van a virtus diadalma?</l>
					<l>Azt e dűledékek ormán, e félelem</l>
					<l>Rettentő mezején nem látom, nem lelem.</l>
					<l>Itt együtt hever a lator palotája,</l>
					<l>A jámbor kunyhója és akasztófája;</l>
					<l>Egy szél fújja hamvát itt egy jó atyának,</l>
					<l>Egy szelíd gyermeknek s ezek gyilkosának;</l>
					<l>A végső káromlás, a végső könyörgés</l>
					<l>Hangjait egyszerre fogta el a hörgés;</l>
					<l>E kerek főld pusztán forog az üregben,</l>
					<l>Hordozván a néma halált gyászleplekben,</l>
					<l>Bús gyomrába zárta az emberi nemet</l>
					<l>S egy sorsra juttatta a vétket s érdemet;</l>
					<l>Nagy sír! de amelyre csak ennyit írhatok:</l>
				</lg>
				<lg>
					<l>„Itt laktak tollatlan kétlábú állatok.”</l>
					<l>Úgy van! csak állatok! sőt még a barmoknál</l>
					<l>S a porba félnapig mászó kukacoknál</l>
					<l>Még annyival ezek szerencsétlenebbek,</l>
					<l>Amennyivel nálok voltak nemesebbek.</l>
					<l>Őket a beléjek óltott ész megcsalta,</l>
					<l>Az erkőlcs ösztövér reménnyel hízlalta,</l>
					<l>És ők, kik kérkedtek a szabad lélekkel,</l>
					<l>Most együtt hevernek a hitvány férgekkel.</l>
					<l>Ti boldog tigrisek, ti boldog madarak,</l>
					<l>Boldog halak, kígyók, férgek és bogarak,</l>
					<l>Te, szerencsés holló, egynehány száz télig,</l>
					<l>Te, szerencsés kérész, reggeltől estvélig,</l>
					<l>Ti a természetnek szülöttei vagytok</l>
					<l>S egy íly édesanyát soha el nem hagytok:</l>
					<l>De mi az erkőlcsnek, e száraz dajkának,</l>
					<l>S az észnek, e tőlünk vállalt mostohának</l>
					<l>Hideg intésein makacsúlva járunk,</l>
					<l>A nyert jót megvetjük, s képzelteket várunk.</l>
					<l>Néktek szőrt és tollat ád édesanyátok,</l>
					<l>Mindennap terített asztallal vár rátok,</l>
					<l>Igaz szomjatokat kristály vízzel oltja,</l>
					<l>Hajlékotok a főld, vagy az erdők boltja;</l>
					<l>De mi mezítelen jövünk e világra</l>
					<l>S azonnal szükségünk van a társaságra,</l>
					<l>Étünk, itunk, ruhánk izzadságba kerűl,</l>
					<l>S még fiatal fejünk gondba s őszbe merűl,</l>
					<l>És hogy bátorságba tehessük magunkat,</l>
					<l>Ím, fel kell áldoznunk a szabadságunkat.</l>
					<l>A ti érzésitek fájinok, tartósok,</l>
					<l>Elmétek egyforma, lábotok futósok,</l>
					<l>S egyiket is a szív lázzadt indúlatja</l>
					<l>Szokott fekvéséből ki nem forgathatja,</l>
					<l>Sem az elméskedés szomorú hagymázza</l>
					<l>A táplálás útját meg nem tofánázza,</l>
					<l>Látástok, hallástok élesek tinéktek,</l>
					<l>Hogy meg ne ronthasson ravasz ellenségtek,</l>
					<l>S hogy az ennivalót feltalálhassátok</l>
					<l>S e múló életet jobban kóstoljátok;</l>
					<l>De a mi szemeink könnyet is húllatnak,</l>
					<l>Füleink rezzennek, ajakink jajgatnak,</l>
					<l>Mikor édes hazánk a szélvészek között,</l>
					<l>Mint egy roncsolt gálya, a szirthoz ütközött,</l>
					<l>Mikor vallásunkra készűl új fergeteg,</l>
					<l>Mikor embertársunk rab, kóldús vagy beteg,</l>
					<l>Mikor szüléinket vagy magzatjainkat,</l>
					<l>Szerelmes párunkat vagy jó barátinkat,</l>
					<l>A halál karjain meghűlve csókoljuk</l>
					<l>S kínunkat a fáknak s néktek panaszoljuk.</l>
				</lg>
				<lg>
					<l>Hát még a becsűlet, melyet akkor adott</l>
					<l>Nékünk a természet, mikor megtagadott,</l>
					<l>Mikor eredeti forrásit bédugta</l>
					<l>S vad lábunk a virtus csóváit felrugta,</l>
					<l>Hát még a becsűlet hányszor búsít minket,</l>
					<l>Hányszor lázzasztja fel délceg érzésinket?</l>
					<l>Ti, ti mindezeket még nem érzettétek;</l>
					<l>Kevés, de jó s nyúgodt érzés a tiétek.</l>
				</lg>
				<lg>
					<l>Még ez mind elmúlnék; de nagyobb kínunkra</l>
					<l>Rá van az eszmélés vetve a nyakunkra,</l>
					<l>Hogy régi fájdalmunk felmaradjon ebben,</l>
					<l>S amin általestünk, rágjon mérgesebben;</l>
					<l>Sőt, hogy a jövendő bajtól is rettegjünk</l>
					<l>S még a jók között is féljünk, keseregjünk.</l>
					<l>Istenem! ha szét kell csakugyan oszolnom,</l>
					<l>Ah, mit is kell a te munkádban vádolnom!</l>
					<l>Még a reménység is, e legfőbb orvosom,</l>
					<l>Csalárd ajándékod, hóhérom, gyilkosom.</l>
					<l>Miért szükség nékem a haláltól félni,</l>
					<l>Ha csakugyan egykor meg kell szűnnöm élni?</l>
					<l>Mért oly édes nékem a halhatatlanság,</l>
					<l>Ha ez a reményem merő hasztalanság?</l>
					<l>Bizony drágán vesszük ama színes jókat,</l>
					<l>Melyek elcsábítják a vak halandókat,</l>
					<l>Ha ez a vágyásunk csak magunk szerelme</l>
					<l>S hiábavalóság és lélek gyötrelme!</l>
					<l>Ugyan, ha már ételkívánás van bennünk,</l>
					<l>És mégsem lehetne itt e főldön ennünk:</l>
					<l>Ha a leghevesebb szomjúság únszolna</l>
					<l>S ez egész plánétán egy csepp víz sem volna:</l>
					<l>Nem azt mondhatnám-é, hogy aki teremtett,</l>
					<l>Kegyetlenségének tárgyává engem tett?</l>
					<l>Meg ne ütközzetek, ha íly nagy ügy felől</l>
					<l>Egy alacsony példát merek hozni elől:</l>
					<l>Egy egyűgyű állat, egy gólya mit szólna,</l>
					<l>Ha néki jó szárnya, s egy ország nem vólna,</l>
					<l>Amelyben bújdossék; pedig a Teremtő</l>
					<l>Belé adta volna, hogy oda vágyjon ő?</l>
				</lg>
				<lg>
					<l>Úgy van! e bőlcs Isten, ez élők jó atyja</l>
					<l>Még a barmoknak is szívét megnyugtatja,</l>
					<l>És bétőltvén minden állat kívánságát,</l>
					<l>Örvendve szemléli kedve-tőlt világát.</l>
					<l>Ugyan hát, óh, ugyan csak az ember volna,</l>
					<l>Mely többet kívánna, semmit sem kóstolna?</l>
					<l>Kinek az erkőlcsi világ csak kárt tenne,</l>
					<l>A természet pedig mostohája lenne?</l>
					<l>Ki az emberek közt nyomna vagy nyomódna,</l>
					<l>S még mint állat is csak tengene, kínlódna?</l>
					<l>És ugyan, ha nincs más élet énérettem,</l>
					<l>Meg nem köszönhetem, hogy emberré lettem;</l>
					<l>És, ím, egy íly fényes gyűlés hallatára,</l>
					<l>Az emberi hitvány kevélység truccára,</l>
					<l>Letészem az eddig viselt méltóságot</l>
					<l>S az állatok között kérek boldogságot.</l>
				</lg>
				<lg>
					<l>Te, ki Ermenonvill rideg szigetében</l>
					<l>Nyugszol a nyárfáknak lengő hívesében,</l>
					<l>Ébredj fel és bámúlj egy lelkes állatot,</l>
					<l>Ki mér tenni nálad nagyobb áldozatot;</l>
					<l>Te a társaságban az aprós hibákat</l>
					<l>Nem tűrvén, óhajtál oly messzi pusztákat,</l>
					<l>Hol még nyers fiai a nyers természetnek</l>
					<l>Kevélyek, gonoszok, hiúk nem lehetnek.</l>
					<l>Én pedig őket is kerűlni kívánom,</l>
					<l>S hogy hasonló lelkem vagyon, azt is bánom,</l>
					<l>Akarom, hogy elmém setétségbe ejtsem,</l>
					<l>A vétket, a virtust, mind, mind elfelejtsem.</l>
					<l>Ez odvas makkfának kongó oldalában</l>
					<l>Eszem, alszom, egyéb állatok sorában,</l>
					<l>Az égre nem nézek, főldön jót nem teszek,</l>
					<l>Itt élek, itt halok, itt rothadok, veszek.</l>
				</lg>
				<lg>
					<l>De mely sűrű homály gombolyog felettem?</l>
					<l>Mely váratlan szélvész ordít, zúg mellettem?</l>
					<l>A zápor lerohan, s az ég sarkalatja</l>
					<l>Lelkemet s e bérces erdőt rázkódtatja;</l>
					<l>Míg szólok, ím, cserfám menedék tövére</l>
					<l>A sustorékoló gyantaláng leére,</l>
					<l>Fut minden fenevad, én magam maradok,</l>
					<l>Futnak ők, én fázom, s a tűzért szaladok.</l>
					<l>Hah, hogy lehet mégis oly erő lelkembe,</l>
					<l>Hogy e tűzről is az ember jut eszembe?</l>
					<l>A vadak ekörűl meg nem mernek állni,</l>
					<l>A pongó szereti, de nem tud csinálni.</l>
					<l>Érzem, hogy lelkemnek tehetségi nagyok,</l>
					<l>Hogy én a fő lélek helytartója vagyok,</l>
					<l>Hogy már e főldön is több vagyok baromnál,</l>
					<l>S tán messzi reményem több csupa álomnál.</l>
					<l>Érzem, hogy ha itten bétőltöm helyemet,</l>
					<l>Édes ráeszmélés fogja fel lelkemet,</l>
					<l>S így lebegvén az én Uram trónusáig,</l>
					<l>Kilátok az örök létel központjáig,</l>
					<l>Hol eredetemnek kezdetét fellelem</l>
					<l>S a végetlen idők kerekét képzelem.</l>
				</lg>
				<lg>
					<l>Isten! akit fednek általlátszó leplek,</l>
					<l>Még egyszer zsámolyod előtt letérdeplek,</l>
					<l>Add vissza a tőlem lehányt istenképet,</l>
					<l>Melyet a makacsság orcámról letépett.</l>
					<l>Nem! hanem a kevély alázatosságnak,</l>
					<l>A rendetlen széltől forgó okosságnak</l>
					<l>Csalóka míve ez. Bocsáss meg, Istenem!</l>
					<l>Ha vakon nem lehet hinnem, reménylenem;</l>
					<l>Hogy az igazságot keresvén, tántorgok;</l>
					<l>A tetőled adott lámpásodnál forgok,</l>
					<l>Mely, mikor megbotlom, jóra akkor vezet,</l>
					<l>S azon pontban érzem a mennyei kezet.</l>
				</lg>
				<lg>
					<l>Ímé, míg magamat embernek számláltam,</l>
					<l>Az emberiségnek becsét nem vizsgáltam:</l>
					<l>És most, hogy elhagytam az emberi nemet,</l>
					<l>Négy milliárd ember tőlté be szívemet.</l>
					<l>Uram! mind egyforma teremtésid ezek,</l>
					<l>Kikkel én egyaránt gondolok, érezek;</l>
					<l>Csakhogy némely része már kifejtve vagyon,</l>
					<l>A többi még buta, kicsinyég vagy nagyon,</l>
					<l>Ki dolgos, ki lomha, ki tüzes, ki hideg;</l>
					<l>Ki durva vagy szelíd, ki társas vagy rideg:</l>
					<l>Mégis mindeniknek szívén van egy pecsét,</l>
					<l>Mely jegyzi és őrzi az emberség becsét.</l>
					<l>A London utcája, a Húron posványa</l>
					<l>A jövendő boldog életet kívánja;</l>
					<l>A csendes chinai s a kóborló tatár</l>
					<l>Érzi, hogy a halál nem legvégsőbb határ;</l>
					<l>Sőt az a kannibál, ki dühödt bélibe</l>
					<l>Önnön embertársát vendégeskedi be,</l>
					<l>S az ötig olvasni nem tudó déli nép</l>
					<l>Hiszi, hogy lelkestől a halálba nem lép.</l>
					<l>Ha ezek mind hisznek, én kételkedjek-é?</l>
					<l>Sőt ha hibáznak is, én bőlcsebb legyek-é?</l>
					<l>Én is ember vagyok: és embertársamnak</l>
					<l>Köz hibáját miért szégyenljem magamnak?</l>
					<l>Ha úgy nem ítélek és érzek, mint ezek,</l>
					<l>Talám akkor botlom, vakúlok, vétkezek.</l>
					<l>Négy milliárd ember: felséges társaság!</l>
					<l>Hamarább vét négy-öt, mint íly nagy sokaság,</l>
					<l>Sőt ha ez mind görbén találna is nézni,</l>
					<l>Nem tartoznám szemem szemekhez intézni?</l>
					<l>S kivált mikor szívem így verne belőlem:</l>
					<l>„Ah, ez édes hibát ne zavard el tőlem!”</l>
					<l>Sem több, sem kevesebb, csak ember lehetek,</l>
					<l>Sem barom, sem angyal lenni nem szeretek.</l>
				</lg>
				<lg>
					<l>De itt ezt kérdheti egy világ-polgára:</l>
					<l>Hogy jutott minden nép ennek tudására?</l>
					<l>Barátom? hányd fel bár a könyvek asztagát,</l>
					<l>Meglátod, hogy egy nép sem formálta magát,</l>
					<l>Egy ember, egy nem köz lélek, egy isteni</l>
					<l>Szokatlan erővel felruházott zseni</l>
					<l>Látta, amit mások nem láttak, s a vadon</l>
					<l>Népnek előadta szelíden, szabadon.</l>
					<l>A gyenge fél hitte az erősnek szavát,</l>
					<l>S nem-tudva érzette önnönmaga javát:</l>
					<l>Látta, hogy a szíve nem kiált ellene,</l>
					<l>S hogy ez az ő nemes sorsához illene.</l>
					<l>Vagyis amely bimbót nyerses természete</l>
					<l>Még béburkolt kérgek alatt rejtegette,</l>
					<l>Mihelyt egy boldog fény s meleg kifejtette,</l>
					<l>Mindjárt magáénak vallotta s szerette.</l>
					<l>Én ugyan állítni nagyon merészelem,</l>
					<l>Hogy régibb út a hit, mintsem az értelem,</l>
					<l>S hogy minden nép elébb lett teologussá,</l>
					<l>Mint kételkedővé vagy filozófussá.</l>
				</lg>
				<p>III. Népek</p>
				<p>Revelatio, philosophia nélkűl</p>
				<lg>
					<l>És én, hogy példát is hozzak a népekről,</l>
					<l>Miként képzelődtek azok a lélekről,</l>
					<l>Vagy kettőt említek, kit a szent hagyomány</l>
					<l>Útján nem vezet még az ész és tudomány,</l>
					<l>Kik a bévett vallás álmában nyúgosznak,</l>
					<l>Állatként éreznek s kicsit gondolkoznak.</l>
					<l>A scythák, tatárok s akik az éjszaknak</l>
					<l>Fagyos vagy mérséklett öve alatt laknak,</l>
					<l>Azt tartják s reménylik, hogy ezen testekkel,</l>
					<l>E kívánságokkal és e szükségekkel,</l>
					<l>Amelyekkel bírnak főldi életekbe,</l>
					<l>Egy ehhez hasonló helyre kőltöznek be.</l>
					<l>Hogy ott nyilazással tőltik napjaikat</l>
					<l>S bűszkén ugrattatják délceg lovaikat.</l>
					<l>Azért, ha meghalnak, sírjokba rakatják</l>
					<l>Mindazt, aminek ott hasznát gondolhatják.</l>
					<l>Ki nem marad onnan a kard a kopjával,</l>
					<l>Vagy a nyusztos kalpag ráró bokrétával,</l>
					<l>A buzgány, a puzdra, a varrott sátorok,</l>
					<l>A csigás szerszámok s több becses bútorok.</l>
					<l>S az így felkészített sírjánál az úrnak</l>
					<l>Kutyát, lovat, szolgát s ágyast agyonszúrnak.</l>
				</lg>
				<lg>
					<l>Példáúl halljátok egy lappon érzését,</l>
					<l>Ki látván halála elközelgetését,</l>
					<l>Megnyúgodt vadsággal, hideg reményjében</l>
					<l>Ezt mondja megásott sírjának szélében:</l>
					<l>„Légyen vége életemnek, nem bánom, légyen vége!</l>
					<l>Hajtó szellő csónakomnak fájdalmim keménysége.</l>
					<l>Ni, hogy mosolyognak felém, közepén is a kínnak,</l>
					<l>Ezer szép istenasszonyok udvarából Odinnak,</l>
					<l>Kiket a hatalmas Odin, az isteneknek ura</l>
					<l>Állított ki kastélyából előmbe a kapura.</l>
					<l>Már a kékszemű Valkirák a legjobb sert készítik,</l>
					<l>Már Odin palotájában az asztalt is terítik,</l>
					<l>Hol vaddisznó-sódort eszem a boldog istenekkel</l>
					<l>S a kopjákról beszélgetek a harcon elestekkel,</l>
					<l>És ott Karinton apámmal a felső helyen űlök</l>
					<l>S odvas kaponyákba tőltött zab-sertől részegűlök,</l>
					<l>Valhallának kies főldbe, hová most kell bújdosni,</l>
					<l>Hol a mohos szirt pompáját tiszta tó szokta mosni,</l>
					<l>Hol a szép nyírfabokrokat aranyos zúz teríti,</l>
					<l>S ha eső és, a nyíl húrját meg nem pőtyögösíti;</l>
					<l>Fogadj, fogadj bé engemet! nem hazudtam, nem féltem,</l>
					<l>Nem loptam el más tarándját, harc és fegyver közt éltem.</l>
					<l>Odin előtt félelemnek szavával nem állok meg!</l>
					<l>Lefolytak éltem napjai: mosolyogva halok meg.”</l>
				</lg>
				<lg>
					<l>Lám, mely boldogító a vallás érzése!</l>
					<l>S bár íly egyűgyű is, lelket ád ihlése.</l>
					<l>Hányszor vígasztalja ez a néger szívét,</l>
					<l>Mikor már nem bírja elcsigázó mívét,</l>
					<l>Mikor a potosi bányák éjjelében,</l>
					<l>Az élet és pokol kőlcsönös szélében,</l>
					<l>Hol csak jajszók s bilincscsörgések hallatnak,</l>
					<l>A rabság s a kínok már lelkéig hatnak,</l>
					<l>S a pogány keresztyént átkozván magába,</l>
					<l>Elszánva ugrana az ércek kohába.</l>
					<l>De csak visszahátrál, letörli könnyeit</l>
					<l>S a tágas tengerre fordítja szemeit,</l>
					<l>Mely hazája között, ahová vágyódik,</l>
					<l>S nyomorgatásának főldje közt hánykódik.</l>
					<l>Gondolja: majd eljő az a perc végtére,</l>
					<l>Melyben elér ő is a kínok végére,</l>
					<l>És az esti szellők lágymeleg szárnyain</l>
					<l>Általrepűl lelke a tenger partjain,</l>
					<l>S majd otthon egy tarka publikánná válván,</l>
					<l>Őseivel egyik fáról másra szállván,</l>
					<l>Zengi új örömét és elmúlt kínjait</l>
					<l>S átkozza a kávés-kertek vad urait.</l>
				</lg>
				<lg>
					<l>Ez, amit így képzel a feketék neme,</l>
					<l>Az északi s déli hitnek egy láncszeme.</l>
					<l>Mert ahol a tisztelt elefántok laknak,</l>
					<l>S ennivaló fészket a madarak raknak,</l>
					<l>A fázó Imaus bérceitől fogva,</l>
					<l>Ameddig a déli tenger ér zajogva,</l>
					<l>Főldünk legszelídebb s legrégibb nemzeti,</l>
					<l>Chína és India s a jó szag szigeti</l>
					<l>Azt hiszik, hogy csupán e testé a halál,</l>
					<l>A lélek megmarad, csakhogy más testbe száll.</l>
					<l>Bizonyos számok van, mondják, a lelkeknek,</l>
					<l>S egy kies planéta lakások ezeknek,</l>
					<l>S ha e boldogságban vétkezni találnak,</l>
					<l>Számkivetés gyanánt e főldre leszállnak.</l>
					<l>Itt a durva testet magokra őltözvén,</l>
					<l>Egy állatból másba sokáig kőltözvén,</l>
					<l>Végigtapasztalják e bú-baj világát</l>
					<l>S elfelejtik első létek méltóságát.</l>
					<l>Ha egy testek meghal, poklokra hányatnak</l>
					<l>És a fúriáknak kezekbe adatnak,</l>
					<l>Hol ha a kiszabott bűntetést kiállják,</l>
					<l>Az istenek másik állatban próbálják,</l>
					<l>Most egy jó ifjúban, majd egy szép leányban,</l>
					<l>Kígyóban, kutyában, féregben, fácányban.</l>
					<l>Közbe megtörténik, hogy bűntetésében</l>
					<l>Árnyék-módra bolyong az ég üregében;</l>
					<l>Sokszor a tengerek mélyére lökődik,</l>
					<l>Onnét a kietlen szárazra vetődik,</l>
					<l>Felcsapódik a nap tűzkemencéjébe</l>
					<l>S vissza a levegő zúgó örvényjébe;</l>
					<l>Maga s minden dolgok írtózva útálják,</l>
					<l>S az elementumok visszahajigálják.</l>
					<l>Ezer esztendőkig tart így a vándorlás,</l>
					<l>Míg a sok kín, próba, bánat és gyakorlás</l>
					<l>A mennyből-szállt lelket úgy ki nem tisztítja,</l>
					<l>Hogy virtusát semmi már nem mocskosítja:</l>
					<l>Ekkor a Teremtő magához felvészi</l>
					<l>S önnön istensége részesévé teszi.</l>
				</lg>
				<lg>
					<l>Bangó képzelődés! de nem bolondság a’,</l>
					<l>Háromszázmilliom ember boldogsága.</l>
					<l>Ez a hit csinálja őket csendesekké,</l>
					<l>Jókká, dolgosokká, mértékletesekké;</l>
					<l>Ez okozza, hogy ők a vért nem kívánják</l>
					<l>S még az állatot is kímélik és szánják;</l>
					<l>Emiatt nem fognak kardot gyilkolásra,</l>
					<l>Puskát védelemre, ágyút hódításra.</l>
					<l>Külömben íly gazdag országnak lakosi,</l>
					<l>Gyémánt-hegyek s arany-bércek birtokosi,</l>
					<l>Kiknél a fűszerszám erdőszámra fekszik,</l>
					<l>Kiknek gyomjaival Schönbrunn is dicsekszik,</l>
					<l>Kiknek lakóhelyek az Édenbe ese,</l>
					<l>Kikre minden szorúl, és ők senkire se,</l>
					<l>Régen azt tehetnék főldünk több részével,</l>
					<l>Amit most London tesz Gánges mellékével.</l>
				</lg>
				<lg>
					<l>Boldog! ki a tündér románok helyébe</l>
					<l>Utazók írásit forgat a kezébe,</l>
					<l>Melyekben szintannyi a sok viszontagság,</l>
					<l>Az emberi virtus, ész és balgatagság,</l>
					<l>Szinte annyi szelíd s vad scénák festetnek,</l>
					<l>Mennyit a firkálók nem is képzelhetnek;</l>
					<l>S ami több, mind igaz, ami itt íródik,</l>
					<l>Ami a képzésbe vagy szívbe nyomódik;</l>
					<l>S mikor végig vittük a könyvet s a napot,</l>
					<l>Mind tudomány, amit az elménk megkapott.</l>
					<l>Aki ásítozva űl toalettjéhez</l>
					<l>S únalommal nyúl egy útazó könyvéhez,</l>
					<l>Kis olvasás után emberré kezd lenni,</l>
					<l>Főldekről, népekről esméretet venni.</l>
					<l>Rátalál helyére e nagy plánétában,</l>
					<l>S mi ő az emberi nemzetnek láncában?</l>
					<l>Azt érzi, hogy ott jár és ébren álmodik,</l>
					<l>Egyre tanúl s múlat, henyél s okosodik.</l>
				</lg>
				<p>IV. Bőlcselkedők</p>
				<p>Philosophia, revelatio nélkűl</p>
				<lg>
					<l>Most már a szentté lett régi hagyományok</l>
					<l>Partja mellől beljebb visznek a kormányok,</l>
					<l>Olyan emberekhez, kik a természetnek</l>
					<l>S csupa okosságnak útján lépegetnek.</l>
					<l>Itt népes országot nem szükséges várnunk,</l>
					<l>Csak apró különös csoport közt kell járnunk:</l>
					<l>És hogy mindnyájáról ítéletet tégyünk,</l>
					<l>Csak három haldoklót látogatni mégyünk.</l>
				</lg>
				<lg>
					<l>Az első Atheus, ki, hogy nem láthatta</l>
					<l>Az Istent s a lelket, vakmerőn tagadta;</l>
					<l>Erkőlcsi jó s rossz közt külömbséget nem tett;</l>
					<l>Mindent csak magáért s magából teremtett;</l>
					<l>Életét s dolgait aszerint követte,</l>
					<l>Amint az állati ösztön ingerlette;</l>
					<l>S csak ott őrizkedett világos vétségtől,</l>
					<l>Ahol retteghetett főldi fenyítéktől.</l>
					<l>Most már belélépvén a halál révébe,</l>
					<l>Ilyenformán érez elfásúlt szívébe:</l>
				</lg>
				<lg>
					<l>„Megvan! vártam is egykor azt,</l>
					<l>Hogy megbomlik ez a durva matéria,</l>
					<l>És a dolgos erő kifogy,</l>
					<l>S más formákba ütik makhina-testemet</l>
					<l>A dúló elementumok,</l>
					<l>És én nem leszek én. Érzem: ez a halál!</l>
					<l>Melyen túl mi van? ami volt</l>
					<l>Hitvány létem előtt. Bennem az éltető</l>
					<l>Tűz felgyúla s elalva már;</l>
					<l>S most is gyertya vagyok, gyertya, de mely nem ég.</l>
					<l>Hát kívánjam-e létemet?</l>
					<l>Kívánom: de tudom, hogy lehetetlen az.</l>
					<l>Bárcsak téged, erős, vad ész,</l>
					<l>Megcsalhatna nemesb sorsra esenkedő</l>
					<l>Szívem; bárcsak ez a remény</l>
					<l>Felnyitná lecsukott életem ajtaját!</l>
				</lg>
				<lg>
					<l>Adjátok nekem, állatok,</l>
					<l>Csendes, tompa, hideg véreteket. Miért,</l>
					<l>Mért gondolkozom én? s miért</l>
					<l>Képződök, habozok, rettegek, érezek?</l>
					<l>Óh, amelyet igen hiszek,</l>
					<l>A nemlétel örök tengere mint ijeszt;</l>
					<l>S amit nem hiszek, a becses</l>
					<l>Élet s boldogodás, mely igen édesít!</l>
					<l>Lévők létele s kútfeje,</l>
					<l>Isten, hogyha te élsz, óltsd ki szorongató</l>
					<l>Eszmélésemet, óh, vagy, óh,</l>
					<l>Szánj meg, hogy nevetem léted, erőd, neved.”</l>
				</lg>
				<lg>
					<l>E bús haldoklótól menjünk ébredtebbhez,</l>
					<l>E rettegő szívtől jobbhoz, csendesebbhez.</l>
					<l>A hajnal szárnyai engemet felvésznek</l>
					<l>S a China termékeny partjain letésznek.</l>
					<l>És itt, hol nagyot szűlt a Lu tartományja,</l>
					<l>Hol virágzik egy szép folyóvíz párkányja,</l>
					<l>Háromezernél több tanítványok között</l>
					<l>Egy nagy bőlcs már szinte a sírba kőltözött,</l>
					<l>Egy főldünk barátja és az ég kedvesse,</l>
					<l>Napnyugot csodája, kelet Sokratesse,</l>
					<l>Confucius, kinek nemes munkáiba</l>
					<l>Eltűnik egy vagy két aprólékos hiba;</l>
					<l>Ki csak annyit mondott, mennyit érzett s tudott,</l>
					<l>Ki világosított, de mégsem hazudott;</l>
					<l>Aki egy legnagyobb s legrégibb nemzetet</l>
					<l>Törvényre, erkőlcsre s jó rendre vezetett.</l>
					<l>Ezt látjuk itt. Már ő az Istent dícsérte,</l>
					<l>De a halhatatlan lelket nem esmérte,</l>
					<l>Egy foggal feljebb volt amaz epés bőlcstől;</l>
					<l>Halljunk hát egy-két szót a csupa erkőlcstől:</l>
				</lg>
				<lg>
					<l>„Óh, halál! te szelíd álomnak testvére,</l>
					<l>Mikor vetsz örök zárt szemem fedelére?</l>
					<l>Mikor száll testemre az a végnyúgalom,</l>
					<l>Amellyel örökre bíztat a sírhalom,</l>
					<l>Hogy a semmiségbe létem visszaszáljon,</l>
					<l>S belőlem csak egy por és csak egy név váljon</l>
					<l>Elalszom, mint fáradt, s úgy fogok aludni,</l>
					<l>Hogy arról semmit sem fogok magam tudni,</l>
					<l>Mert amit beszélnek a megholtak felől,</l>
					<l>Hogy holmit csinálnak még sírjokon belől,</l>
					<l>Azok az élőknek setét álmodási;</l>
					<l>Mert csendesek minden halottak alvási.</l>
					<l>Mélyen alusznak ők; s mi, akik eszémlünk,</l>
					<l>Őrólok álmokat látunk és beszélünk.</l>
					<l>Alusznak? De ugyan lehet-é az álom?</l>
					<l>Én az álmot élet nélkűl nem találom.</l>
					<l>Hiszen ha porrá lesz testünknek porfala:</l>
					<l>Csak semmivé válik, ami semmi vala;</l>
					<l>Az ember egy bűzös dögbálvánnyá lészen,</l>
					<l>Bomlani kezdenek a részek egészen;</l>
					<l>A könnyebb s folyó rész magát feljebb vonja,</l>
					<l>S a göröngy közt marad csak a skeletonja;</l>
					<l>Ez is nemsokára, bár érckő volna is,</l>
					<l>Egy rakás agyaggá változik maga is:</l>
				</lg>
				<lg>
					<l>Az olajos részek az áerbe mennek</l>
					<l>S a sír körűl lidérc-formába jelennek;</l>
					<l>A sós és a kövér részecskék meggyűlvén,</l>
					<l>Főldszínen maradnak, s öszveegyesűlvén,</l>
					<l>A plantagyökerek által felszívódnak,</l>
					<l>S belőlök a fűvek s barmok táplálódnak.</l>
					<l>Így lesz az élőből minera s televény,</l>
					<l>A főldi részekből plánta és növevény,</l>
					<l>Melyet ha az élő állatok megesznek,</l>
					<l>Belőle magoknak testet s növést vesznek.</l>
					<l>Így alszunk mi! Hanem vigyáz a természet,</l>
					<l>S nincsen forgásiban hízak és enyészet;</l>
					<l>Pontos forgásának örök karikája</l>
					<l>Egynek elmúltával másikat táplálja.</l>
					<l>Mi voltam magam is, míg még nem születtem,</l>
					<l>Míg fűből s állatból e testet nem vettem?</l>
					<l>Aludtam mélyen a semmiség ölében,</l>
					<l>A magam-nem-tudás csendes éjjelében;</l>
					<l>Még a természetből, mint egy annak megholt</l>
					<l>Részecskéje, akkor ki nem feslettem volt;</l>
					<l>Így fogok bomlani újonnan beléje,</l>
					<l>Mint annak egy megholt, piciny részecskéje.</l>
					<l>Köszönöm, hogy nemes állatnak születtem,</l>
					<l>S nem bánom, hogy ismét minerállá lettem.</l>
					<l>De te, mennynek Ura, miért teremtettél?</l>
					<l>Egyéb állatoknál okosbbá mért tettél?</l>
					<l>Miért adtál nékem több s jobb tehetséget?</l>
					<l>Hogy sok eszköz által érj el azon véget?</l>
					<l>Hogy az ételt, italt, levegőt megszűrjem?</l>
					<l>S szabad lévén, a sok bút, bajt nyögve tűrjem?</l>
					<l>Hogy egy romló testet neveljek s hízlaljak</l>
					<l>S egy kis jóért ezer gonoszt tapasztaljak?</l>
					<l>Nem! te, bőlcs Teremtő, mindent jól alkottál:</l>
					<l>Te egy vagy és minden; s a te véged ott áll,</l>
					<l>Hol a mi karikánk forgása kezdődik,</l>
					<l>S ahol te kezdődöl, létünk ott végződik.</l>
					<l>Ahol szent újjaid hegyét végigvonod,</l>
					<l>A jó rendnek láncát ott akarod s fonod,</l>
					<l>Mindennek célt, rendet és eszközt csinálsz ki,</l>
					<l>S egy részért az egész útjából nem állsz ki,</l>
					<l>Megvan a főld s a kő, hogy talpat csináljon,</l>
					<l>Megvan a fű és fa, hogy éljen s tápláljon;</l>
					<l>Teremtél állatot, hogy egy önként-való</l>
					<l>Sokaság mozogjon, légyen élő s haló;</l>
					<l>Teremtél embert is, hogy jót s gonoszt tégyen,</l>
					<l>Hogy bolond és okos itt a főldön légyen.</l>
					<l>Minden egy tulajdon pontot nyert magába</l>
					<l>Ez okos és bolond, jó s rossz világába.</l>
					<l>Tőled vagyon célja, eszköze mindennek,</l>
					<l>S az a boldog, aki megfelelhet ennek:</l>
					<l>Míg az eszköz megvan, addig kergessünk célt,</l>
					<l>S aki a célig ért, az nem hiába élt.</l>
					<l>Én tudom, és önnön érzésem hitet el,</l>
					<l>Hogy vissza nem éltem e rövid élettel,</l>
					<l>Hogy rendelt helyemet bétőltni kívántam,</l>
					<l>S ha olykor hízakot ejtettem is, bántam.</l>
					<l>És most, hogy munkámat folytatni megszűnöm,</l>
					<l>Csak hibám szomorít és nem feltett bűnöm.</l>
					<l>S midőn visszaadom lételem az égnek,</l>
					<l>Csak e vígasztaló indúlatim égnek,</l>
					<l>Hogy helyemet méltóbb teremtésnek szánja,</l>
					<l>S hogy azt én is bírtam, soha meg ne bánja!”</l>
				</lg>
				<lg>
					<l>A harmadik halott ezt még többre vitte:</l>
					<l>Mert a halhatatlan lelket is már hitte,</l>
					<l>S önnön méltóságát az Isten létével</l>
					<l>Egybe tudván kötni, bírt nemesb elmével.</l>
					<l>Sokrates ez, kinél a pogányok között</l>
					<l>Másvilágra szebben senki sem kőltözött,</l>
					<l>Akiben szemlélni legtisztábban lehet,</l>
					<l>Hogy egy természetnek fia mire mehet.</l>
					<l>Akit Apolló is legbőlcsebbnek vallott,</l>
					<l>Kit a bőlcs Athénás nagy örömmel hallott,</l>
					<l>Hanem siettetvén bal gyanúságait,</l>
					<l>Egy napon ölte meg őtet s gyilkosait.</l>
					<l>Menjünk tömlöcébe, hol a fő bőlcsekkel</l>
					<l>Készűl a halálra megnyúgodt lélekkel.</l>
					<l>Imé, a halálos mérget mostan adja</l>
					<l>Őnéki könnyezve a tömlöc hadnaggya,</l>
					<l>A bőlcs hidegvérrel vészi azt kezébe</l>
					<l>S így szól barátinak a halál révébe:</l>
				</lg>
				<lg>
					<l>„Lelkek lelke, te nagy, bőlcs, igaz és örök</l>
					<l>Jó Isten, ki az én szívemet esmered,</l>
					<l>Kérésemre figyelmezz,</l>
					<l>És juttass hamar engemet</l>
				</lg>
				<lg>
					<l>E főldön lefutott vándori napjaim</l>
					<l>Boldog célja felé. Lelkem erőlködik</l>
					<l>És áldott kebeledbe</l>
					<l>Készűl szállani, jó Atyám!</l>
				</lg>
				<lg>
					<l>Itt a vég: megivám kelyhedet, óh halál,</l>
					<l>S néhány percek után testemet itt hagyom.</l>
					<l>Hogy-hogy, drága barátim!</l>
					<l>Mért vagytok szomorú s levert</l>
				</lg>
				<lg>
					<l>Ábrázattal? az én végemet is hideg</l>
					<l>Megnyugvás szemivel kellene néznetek,</l>
					<l>Mégis szántok: ez a bú</l>
					<l>Megbánt, férfiak! engemet.</l>
				</lg>
				<lg>
					<l>Ah, híjjátok elő balzsamomúl az észt</l>
					<l>S a virtust. De te sírsz, Chrémesem, és te is,</l>
					<l>Plátóm, könnyezel? Óh, ég!</l>
					<l>Óh, jó Isten, ugyan hová</l>
				</lg>
				<lg>
					<l>Lett és lészen ama szent philosophia,</l>
					<l>Mely a főldi halált semmibe véteti?</l>
					<l>Bátran, drága barátim!</l>
					<l>Majd egykor ti is engemet</l>
				</lg>
				<lg>
					<l>Megláttok. Mit is ér sírni, sohajtani</l>
					<l>S e történetemen nyögve keseregni?</l>
					<l>Hát egy bűntelen embert</l>
					<l>Rettegtethet-e a halál?”</l>
				</lg>
				<p>V. Keresztyénség</p>
				<p>Philosophia is, revelatio is</p>
				<lg>
					<l>Íly érzések között múlt ki az üldözött</l>
					<l>Sokrates kesergő tanítványi között,</l>
					<l>Kinek nagy lelke volt és tiszta erkőlcse,</l>
					<l>Ez a régi világ feddhetetlen bőlcse,</l>
					<l>De akit setétnek s kicsinynek találunk,</l>
					<l>Mihelyt egy haldokló keresztyént vizsgálunk,</l>
					<l>Kit a kitisztázott értelem okosít,</l>
					<l>S maga az igazság napja világosít.</l>
					<l>Méltó s épűletes, ha, akik még élünk,</l>
					<l>Egy ilyen haldoklót gondosan szemlélünk!</l>
					<l>Elégnek ágyához tudnálak vezetni,</l>
					<l>Akiről jó példát s tudományt vehetni;</l>
					<l>Đe tégyük most hátrább tíz nappal magunkat</l>
					<l>S halljuk végóráján önnön halottunkat,</l>
					<l>Kinél a jó lélek magyarázására</l>
					<l>Alig akadhatok nemesebb példára.</l>
					<l>Igy szól hát e gyenge portestbe őltözött</l>
					<l>Szép lélek magához véghörgési között:</l>
				</lg>
				<lg>
					<l>„Mennybéli lángnak kellemes isteni</l>
					<l>Szikrája! hagyd el, hagyd el ezen halál</l>
					<l>Alá vetett testet: te játszó-</l>
					<l>Eszköze a repeső örömnek,</l>
				</lg>
				<lg>
					<l>Búnak, reménynek! Már napod itt vagyon,</l>
					<l>Hogy célra jutván, végy diadalmat a</l>
					<l>Természeten s a boldog élet</l>
					<l>Szent palotái felé emelkedj.</l>
				</lg>
				<lg>
					<l>Halld, azt kiáltják fent amaz angyalok:</l>
					<l>Jer, drága húgunk, égi rokon, jövel!</l>
					<l>Már én nem esmérek magamra,</l>
					<l>Megzavarodtanak érezésim,</l>
				</lg>
				<lg>
					<l>Béhúllt szememnek már elaludt tüze,</l>
					<l>Híg éltetőim széjjeloszoltanak!</l>
					<l>Lélekzetem kezd szűnni. Óh, hát,</l>
					<l>Lelkem! ugyan csak ez-é kimúlni?</l>
				</lg>
				<lg>
					<l>A főld előlem távozik, és szemem</l>
					<l>Nem látja többé. A magos ég kinyílt</l>
					<l>És benne száz kar szérafimnak</l>
					<l>Zengedezése fülembe csendűl,</l>
				</lg>
				<lg>
					<l>Kik általadván szárnyaikat nekem,</l>
					<l>Gyors repdeséssel mennybe emelkedem.</l>
					<l>Fúlánkod, óh halál! mutasd már,</l>
					<l>És diadalmadat, óh koporsó!”</l>
				</lg>
				<p>VI. A megboldogúlt asszonyság karaktere</p>
				<lg>
					<l>Így szállott fel az ég tűndöklő várára</l>
					<l>Ez a nemes lélek méltó jutalmára,</l>
					<l>Ki a halandóság tövises vőlgyében</l>
					<l>Már félig őltözött az angyali képben,</l>
					<l>Kihez ha mindenek hasonlók volnának,</l>
					<l>Tán az égiek is hozzánk leszállnának;</l>
					<l>Ki megérdemlette e testi világban,</l>
					<l>Hogy részt vegyen rangban, kincsben, boldogságban;</l>
					<l>Aki ha származott volna kunyhóból is,</l>
					<l>Kisúgárzott volna szép lelke abból is,</l>
					<l>Kit tisztelt, szeretett egy íly fényes sereg,</l>
					<l>Mely most hamvainál bánkódik, kesereg,</l>
					<l>Kiben gyönyörködött ennyi pallérozott,</l>
					<l>S kimúltakor még az irígy sem átkozott;</l>
					<l>Kiért a társaság és az erkőlcs vérzik,</l>
					<l>Kinek híjját magok a gráciák érzik.</l>
					<l>Egy nemes törzsökház méltó sarjazatja,</l>
					<l>Kinek a közjóért élt és halt az atyja,</l>
					<l>Egy érzékeny mátka, egy olyan feleség,</l>
					<l>Mely a nemes szívnek legnagyobb nyereség,</l>
					<l>Egy olyan asszonyság, kinek természeti</l>
					<l>Szívét, eszét, lelkét minden esmérheti,</l>
					<l>Aki ha származást Párizsban vett vólna,</l>
					<l>Esztendőre róla sok memoires szólna.</l>
					<l>Otthon nyájas, csínos, víg, lebocsátkozó,</l>
					<l>Jó rendet szerető, elmés, múlatozó,</l>
					<l>Ki búba csak akkor ejtette vendégit,</l>
					<l>Mikor azok észrevették betegségit.</l>
					<l>Nagy emberek voltak atyja, férje s vére;</l>
					<l>Mégsem szállt kevélység s vad gőg a lelkére:</l>
					<l>Gazdag volt s nem pazér, hatalmas, nem kemény,</l>
					<l>A módosság nem volt benne csak tűnemény.</l>
					<l>Mindent megkímélt ő, de nem színeskedett,</l>
					<l>Jó lenni nem tanúlt, mert annak született;</l>
					<l>Virtusát érzette, önbecsét esmérte,</l>
					<l>Elméje könnyű volt, a másét dícsérte:</l>
					<l>De elevensége nem tette hiúvá,</l>
					<l>S testi gyenge volta vaddá, szomorúvá;</l>
					<l>Sem világ rabjává nem szeretett lenni,</l>
					<l>Sem abban magának követőket venni,</l>
					<l>Mégis tudott élni ez élet javával</l>
					<l>S gyakran ízleltette azt embertársával.</l>
				</lg>
				<lg>
					<l>Óh felséges virtus, ott tetszesz te nagynak,</l>
					<l>Hol a cselekvőnek akadályi vagynak.</l>
					<l>Hol amidőn egy jót szükség fényre hozni,</l>
					<l>Sok kedves dolgot kell azért feláldozni.</l>
					<l>A hely, szokás, rang, mód s mások ítélete,</l>
					<l>A körűltünk lévő emberek élete,</l>
					<l>Midőn ezek jönnek a virtussal perbe,</l>
					<l>Ekkor kell értelem s erő az emberbe.</l>
					<l>E boldogúlt lelket íly pontból tisztelem;</l>
					<l>Csuda egy gyengében íly erő s értelem!</l>
					<l>Más, mikor szokásból szólnak a holt felett,</l>
					<l>Más pedig e bennem megfundált tisztelet,</l>
					<l>S tudom, hogy midőn ezt íly hosszan kitettem,</l>
					<l>Minden ittlévőknek szíve szólt mellettem.</l>
					<l>Engedj meg, szent árnyék! ha e köz siralom</l>
					<l>Szomorú piaccán neved magasztalom:</l>
					<l>Félek virtusidról több említést tenni,</l>
					<l>Ámbár érzékennyé megszűntél már lenni.</l>
					<l>Mély álmod s vérednek fagyos elállása,</l>
					<l>Orcádnak örökös halaványodása</l>
					<l>Alig tudnak egész bizonyossá tenni,</l>
					<l>Hogy dícséretedre ne tudj érző lenni.</l>
					<l>De e gyász-koporsó és e fényes rendek</l>
					<l>Meggyőznek; s magam is csakugyan örvendek,</l>
					<l>Hogy dicséretidről tisztem most szóllani,</l>
					<l>Amit te pirúlva szoktál volt hallani.</l>
					<l>Vedd békével tőlem, hogy itt megtisztellek,</l>
					<l>Hogy messze, magasra, magadig emellek.</l>
					<l>És ti, tisztelt karok! tőlem tán várjátok,</l>
					<l>Hogy e boldogúltnak életét halljátok;</l>
					<l>De minek írjam azt, amit tudtok nagyon?</l>
					<l>Minek írjam, ami tiszteletben vagyon,</l>
					<l>S amit már tinéktek jobban lerajzoltak</l>
					<l>Ama két tudósok, kik előttem szóltak?</l>
					<l>Én hát csak lantommal fogom fel szózatját,</l>
					<l>Hogy itt kirebegjem végső indúlatját.</l>
				</lg>
				<p>VII. Maga a búcsúztató</p>
				<lg>
					<l>Zárt koporsómnak fedelén belől is</l>
					<l>Érez a szívem szeretett nevedre,</l>
					<l>S e setétségnek hideg éjjelében,</l>
					<l>Rhédey! látlak:</l>
				</lg>
				<lg>
					<l>Látlak, eszmélek, karomat fogadd el,</l>
					<l>Óh szerelmemnek deli tárgya, lelkem,</l>
					<l>Hű s nemes férjem, Lajosom, barátom,</l>
					<l>Látlak, ölellek.</l>
				</lg>
				<lg>
					<l>Óh, az érzékeny tüzet el nem oltják</l>
					<l>E hideg, nyálkás ködök; s a halálnak</l>
					<l>Puszta vőlgyén is tifelőletek még</l>
					<l>Hangzik az ekhó.</l>
				</lg>
				<lg>
					<l>Jöszte s hív emlékezeteddel újítsd</l>
					<l>E magánosság szomorú világát!</l>
					<l>Ah, erős lelked lehatolhat e sír</l>
					<l>Érckebelébe.</l>
				</lg>
				<lg>
					<l>Itt fogadd még el, hol az áltatások</l>
					<l>Nem lakozhatnak, s ahol a világi</l>
					<l>Tettetésnek nincs helye, itt fogadd el</l>
					<l>Trézia szívét.</l>
				</lg>
				<lg>
					<l>Jer, nemes lelkek remeke s királyok</l>
					<l>És magyar hérók fejedelmi vére,</l>
					<l>Aki laurussal s olajággal ékes</l>
					<l>Érdemeid közt</l>
				</lg>
				<lg>
					<l>Házi virtussal szereted tetézni</l>
					<l>Nyert dicsőséged! jövel és ne vesd meg</l>
					<l>Annyi jó hírnek jubiléumában</l>
					<l>Hitvesi búcsúm!</l>
				</lg>
				<lg>
					<l>Jer, de mely híven sietel te meghűlt</l>
					<l>Karjaim közzé! Köszönöm... de szólít</l>
					<l>A dicső tornác, hova téged is hoz</l>
					<l>Egykor az érdem.</l>
				</lg>
				<p>*</p>
				<lg>
					<l>Kedves testvérem, Zsuzsánnám,</l>
					<l>Fogadd el végszózatom;</l>
					<l>Elválásom nagyon bánnám,</l>
					<l>Mert leköt indúlatom:</l>
				</lg>
				<lg>
					<l>De a mennyei szózatnak</l>
					<l>Szent törvényi felhívatnak,</l>
					<l>Most bocsáss el: egykor még</l>
					<l>Egyesítni fog az Ég.</l>
				</lg>
				<lg>
					<l>Addig is gróf Gyulayddal</l>
					<l>Élj a hűség karjain</l>
					<l>S nagyra termett magzatiddal</l>
					<l>Járj az öröm szárnyain.</l>
				</lg>
				<lg>
					<l>Én szeretlek, én tisztellek,</l>
					<l>Én sohajtlak, én ölellek.</l>
					<l>Isten hozzád! ah, egy óh</l>
					<l>Nékem elég búcsúszó.</l>
				</lg>
				<p>*</p>
				<lg>
					<l>De még több jajszót kell tennem,</l>
					<l>Többtől is kell búcsút vennem:</l>
					<l>Óh, keserves változás!</l>
				</lg>
				<lg>
					<l>Még Szerencsy özvegyétől</l>
					<l>Bús hang jön sírom szélétől</l>
					<l>És igaz sóhajtozás.</l>
				</lg>
				<lg>
					<l>Te, kit a hív rokonságnak</l>
					<l>S ebben ritka barátságnak</l>
					<l>Kétszeres szent kötele</l>
				</lg>
				<lg>
					<l>Énvelem úgy egyesített,</l>
					<l>Hogy köz érzés lelkesített,</l>
					<l>Tréziám, szívem fele!</l>
				</lg>
				<lg>
					<l>Az elválás pontján érzem,</l>
					<l>Mely keserves kínnal vérzem;</l>
					<l>Elhagyván ez életet;</l>
				</lg>
				<lg>
					<l>S most, mikor már elszakadtunk,</l>
					<l>Ott, ahol egybeforradtunk,</l>
					<l>Szörnyű metszés tétetett.</l>
				</lg>
				<lg>
					<l>Óh, ha addig tartanának</l>
					<l>A barátság angyalának</l>
					<l>Rózsákból font köteli,</l>
				</lg>
				<lg>
					<l>Míg a sír bé nem nyél minket:</l>
					<l>Óh, úgy érző szíveinket</l>
					<l>Csak kínnal rakná teli.</l>
				</lg>
				<lg>
					<l>De ő bármely messziségre,</l>
					<l>Égből főldre, főldről égre</l>
					<l>Egyaránt fut szárnyain.</l>
				</lg>
				<lg>
					<l>Véle a szelek sem bírnak,</l>
					<l>S a tömlöcnek és a sírnak</l>
					<l>Truccol vasas bóltjain.</l>
				</lg>
				<lg>
					<l>Mikor már én itt tündöklök</l>
					<l>S a kék égen kikönyöklök,</l>
					<l>Hallom tőled nevemet.</l>
				</lg>
				<lg>
					<l>Valamely’k csillag súgára</l>
					<l>Ráfesti szemed héjjára</l>
					<l>Hív emlékezésemet.</l>
				</lg>
				<lg>
					<l>E dicsőűltek országa</l>
					<l>Egyik legfőbb boldogsága</l>
					<l>Az a kedves érzemény.</l>
				</lg>
				<lg>
					<l>Hogy barátinkról eszmélünk,</l>
					<l>S hogy majd vélek együtt élünk,</l>
					<l>Legvígasztalóbb remény.</l>
				</lg>
				<lg>
					<l>Óh, karjaim mint repesnek,</l>
					<l>Hogy egykor nyakadba esnek</l>
					<l>Ez élet tornáciban;</l>
				</lg>
				<lg>
					<l>Addig is kívánja szívem,</l>
					<l>Hogy rózsák közt járjál, hívem,</l>
					<l>E világ pusztáiban.</l>
				</lg>
				<p>*</p>
				<lg>
					<l>Hát te, Domokos Jakabnak</l>
					<l>Tiszta szívű hitvese,</l>
					<l>Ki a boldogtalanabbnak</l>
					<l>Dajkája vagy s frigyese,</l>
					<l>Hív Uray Juliánna,</l>
					<l>Kitől a végpercen is</l>
					<l>Több jóságot nem kivánna</l>
					<l>Még a békételen is,</l>
					<l>Te, a baráti hűségnek</l>
					<l>Példája és bélyege,</l>
					<l>Kit nem borzaszt az inségnek</l>
					<l>Szélvesze és fellege,</l>
					<l>Ki a sűrű fájdalomba</l>
					<l>Vígasztaltál engemet</l>
					<l>S te kisérted le síromba</l>
					<l>Elhervadott testemet;</l>
					<l>Hogy köszönjem meg hűséged</l>
					<l>S arany barátságodat?</l>
					<l>Óh, már az ég esmér téged</l>
					<l>S letette jutalmodat:</l>
					<l>Megőriz kedves férjeddel</l>
					<l>És megáld benneteket;</l>
					<l>S végre vélem, kedveseddel,</l>
					<l>Meglátod a szenteket.</l>
				</lg>
				<p>*</p>
				<lg>
					<l>Ti is a Gyulay, Bárczay s Rhédei</l>
					<l>Fényes famíliák minden vérségei,</l>
					<l>Hűséges rokonok, nemes atyafiak,</l>
					<l>Itthon és a hadban példás hazafiak,</l>
					<l>Végbúcsúmat tiszta szívvel fogdjátok,</l>
					<l>Az Úrnak áldása terjedjen reátok!</l>
				</lg>
				<p>*</p>
				<lg>
					<l>Legfőbb tiszteletre méltó praelátusok,</l>
					<l>Minden hiten lévő, papi szent chórusok,</l>
					<l>Kik híven őrt állván az Úrnak házában,</l>
					<l>Részeltettek mindent annak mannájában,</l>
					<l>Ti is felsőbb, alsóbb rendű méltóságok,</l>
					<l>Nemes magyar urak s úri asszonyságok;</l>
					<l>Vitéz hadi tisztek, akik a csatának</l>
					<l>Tüzén éltek s haltok királynak, hazának;</l>
					<l>E régi városnak csínos polgárjai</l>
					<l>S e tisztes közönség minden jó tagjai;</l>
					<l>Valakik erántam hív szívvel voltatok,</l>
					<l>S a jó emlékezet könyvébe írtatok,</l>
					<l>Köszönöm, valamit erántam tettetek,</l>
					<l>Légyetek áldottak! Már Isten véletek.</l>
				</lg>
				<p>*</p>
				<lg>
					<l>Mi pedig, valakik koporsódhoz gyűltünk,</l>
					<l>Valakik szerettünk, tiszteltünk, becsűltünk,</l>
					<l>Köszönjük, hogy rólunk most is emlékezel,</l>
					<l>S még a sír szélén is erántunk érezel.</l>
					<l>Mi is, nemes lélek, sóhajtunk és sírunk,</l>
					<l>S háládó szívünknek táblájára írunk,</l>
					<l>És csak az vígasztal, hogy még feltalálunk,</l>
					<l>Égi társak leszünk s többször el nem válunk.</l>
				</lg>
				<lg>
					<l>És én, aki olyan szerencséssé lettem,</l>
					<l>Hogy íly nagy lelkek közt virtusid zenghettem,</l>
					<l>Bocsánatod kérem rebegő nyelvemről,</l>
					<l>Elmém szűk voltáról s kis tehetségemről,</l>
					<l>Amely ha bírt volna szívemnek lángjával,</l>
					<l>Verset futott volna a szelek szárnyával.</l>
					<l>De bár talentomim nem tüzesek s nagyok,</l>
					<l>S hazám lantosi közt középszerű vagyok;</l>
					<l>Az az önnönérzés emeli tollamat,</l>
					<l>Hogy még méltatlanra nem fogtam lantomat,</l>
					<l>S hogy most is egy méltót magasztalt énekem,</l>
					<l>S ennyi nagy, bőlcs, csínos hallgatóm volt nekem.</l>
				</lg>
			</div>
		</body>
	</text>
</TEI>