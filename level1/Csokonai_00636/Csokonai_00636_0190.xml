<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0190" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A tolvaj isten, vagy az a crimen raptus,</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1757</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A tolvaj isten, vagy az a crimen raptus,</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A tolvaj isten, vagy az a crimen raptus,</head>
				<p>mely szerint ama tisztaságban és ártatlanságban gyönyörködő mennyei felség, Zeüsz vagy Jupiter a szűz Európát, Agenornak, a phoeniciai királynak ritka szépségű hercegkisasszonyát, ő hercegségét, bika maskarában őltözvén, elragadta és abba a maga isteni szerelmét bé is oltotta.</p>
				<lg>
					<l>Hajdan a régi világnak</l>
					<l>Volt egy híres istene,</l>
					<l>Ma stuccer kompanistának</l>
					<l>Legjobban beillene.</l>
					<l>De megholt post Christum natum</l>
					<l>Egynehány esztendővel,</l>
					<l>Nem jut eszembe a datum,</l>
					<l>Eggyel-é vagy kettővel.</l>
					<l>Ez a mindenhatóságot</l>
					<l>Ez egybe helyeztette,</l>
					<l>Hogy a szűz ártatlanságot,</l>
					<l>Tört s szakadt, elejtette.</l>
					<l>Szerelmes hajlandósága</l>
					<l>Szerette a szépeket,</l>
					<l>Isteni szent csalárdsága</l>
					<l>Meggyőzte szegényeket.</l>
					<l>Van nálam egy igen régi</l>
					<l>Könyv, mely történetivel</l>
					<l>Tele van, égi és főldi</l>
					<l>Titkos szerelmeivel.</l>
					<l>Ez sokat beszél felőle;</l>
					<l>Ha olvasni tudnának</l>
					<l>A sok stuccerek belőle,</l>
					<l>Bezzeg tanúlhatnának.</l>
					<l>Ebből egy anekdotáját</l>
					<l>Majd én is beszélek el;</l>
					<l>De csak egyet, mert mindnyáját</l>
					<l>Ki győzné lehellettel.</l>
					<l>Ti, óh nimfák! beszédembe</l>
					<l>Ha valamit elhagyok,</l>
					<l>Súgjátok gyengén fülembe,</l>
					<l>Mert ti is ott voltatok.</l>
				</lg>
				<p>*</p>
				<lg>
					<l>Jupiter (amint szokások</l>
					<l>Ez a potentátoknak,</l>
					<l>Hogy a reggeli nyugvások</l>
					<l>Legfőbb tárgya gondjoknak)</l>
					<l>Egy reggel soká nyugodván</l>
					<l>A bársony paplan alatt,</l>
					<l>Már a nap a láthatárán</l>
					<l>Jó magasra felhaladt;</l>
					<l>Midőn felserken, eszére</l>
					<l>Mindjárt az a gond megyen,</l>
					<l>Hogy vizitet majd estvére</l>
					<l>Melyik dámának tegyen.</l>
					<l>Ezen gondolkozásában</l>
					<l>Elmerűlve heverész,</l>
					<l>Hencsereg puha ágyában,</l>
					<l>Míg végre a plánum kész.</l>
					<l>Ekkor felkél, s hát lármával</l>
					<l>Szórja a teremtettét,</l>
					<l>Majd leszaggatja lábával</l>
					<l>Az Olympus tetejét.</l>
					<l>Ihol, úgymond, már dobolnak</l>
					<l>Már itt van a parádé:</l>
					<l>Mégis széjjelkóborolnak,</l>
					<l>Még sincs itt csokoládé!</l>
					<l>Esze nélkűl egy lokájja</l>
					<l>Mindjárt ott terem vele;</l>
					<l>Másiknál már a pipája</l>
					<l>Finom knaszterral tele.</l>
					<l>Egyik a bugyogójával</l>
					<l>Futott rettegve elő,</l>
					<l>Másik kefélt schlafrockjával,</l>
					<l>Harmadiknál a cipő.</l>
					<l>Egy hegedűjével szaladt</l>
					<l>Elő, de ezt megszidta:</l>
					<l>Hát a vonója hol maradt?</l>
					<l>Ilyen, amolyan adta!</l>
					<l>Ez azért volt, hogy magába</l>
					<l>Múlassa magát reggel,</l>
					<l>Mert akkor kabinétjába</l>
					<l>Egy lyány sem ment jókedvvel.</l>
					<l>Ezek így folyván sorjával,</l>
					<l>A csokoládéhoz űl</l>
					<l>S felhörpent vagy nyolc findzsával,</l>
					<l>Minekelőtte meghűl.</l>
					<l>De ez sem volt jó kedvére:</l>
					<l>Ez rossz Gattungba való,</l>
					<l>Úgymond, ez semmit sem ére,</l>
					<l>Ebben nem volt cacaó;</l>
					<l>Tán a téj is savanyú volt,</l>
					<l>Mert csaknem összeszaladt.</l>
					<l>(Gondolom jobbacskát kóstolt</l>
					<l>Az Ió tőgye alatt.)</l>
					<l>Itt kikáromkodja magát</l>
					<l>Jóformán őfelsége,</l>
					<l>A főld hallotta lármáját</l>
					<l>És mennydörgésnek vélte.</l>
					<l>Ekkor kap a pipájához</l>
					<l>S egy mennykövet zsebéből</l>
					<l>Kiránt, rágyújt és dohányoz</l>
					<l>Gusztuóz knaszterjéből;</l>
					<l>Kidűlt az ég ablakába</l>
					<l>S bokros füstöt bocsájtott,</l>
					<l>Melytől az atmosphaerába</l>
					<l>A nap csak alig látszott.</l>
					<l>Majd perspectiváján éppen</l>
					<l>A főld golyóbisára</l>
					<l>Lenéz (mert rövid másképpen</l>
					<l>Elgyengűlt láthatára).</l>
					<l>Itt egy kies vőlgy ölébe</l>
					<l>Egy körűl elszéledett</l>
					<l>Szűz-sereg tűnik szemébe,</l>
					<l>Amely violát szedett.</l>
					<l>A legszebb stikkelt ruhába</l>
					<l>Könnyen őltözve látszott,</l>
					<l>Zőld bársony viganójába</l>
					<l>Arany meánder játszott.</l>
					<l>A kiderűlt ég kéksége</l>
					<l>Tündöklött a szemébe,</l>
					<l>A nefelejcs szelídsége</l>
					<l>Játszott tekintetébe.</l>
					<l>A többek mindnyájan ennek</l>
					<l>Udvarolni láttattak,</l>
					<l>Nagy volt a tisztelet bennek,</l>
					<l>Melyet ehez mutattak.</l>
					<l>Ennek hajnalszín orcáin</l>
					<l>Szemei megállának</l>
					<l>A nagy úrnak - s tagocskáin</l>
					<l>Félalélva nyugvának.</l>
					<l>Esztendeit nyílt színéből</l>
					<l>Amint jól kinézhette,</l>
					<l>Tanúlt hozzávetéséből</l>
					<l>Tizenhat felé tette.</l>
					<l>Azonban hogy esett, hogy nem,</l>
					<l>A viganó alá is</l>
					<l>Bészökik az isteni szem,</l>
					<l>S tán még beljebb annál is.</l>
					<l>Ott is mindent egy szőrszálig</l>
					<l>Gondosan öszvenézett,</l>
					<l>S talpától fogva combjáig</l>
					<l>Ott is minden igézett.</l>
					<l>Tetszettek őfelségének</l>
					<l>Ott is gyenge tagjai,</l>
					<l>S keményen vertek szívének</l>
					<l>Tüzes kalapácsai.</l>
					<l>Többet akart a látásnál</l>
					<l>Már a lobbant appetit,</l>
					<l>Mit van tenni, csalásnál</l>
					<l>Egyéb nem segíthet itt!</l>
					<l>Maszkírozni kéne magát,</l>
					<l>Így ha módját tehetné,</l>
					<l>Jó volna, ha a szép prédát</l>
					<l>Horgára keríthetné.</l>
					<l>Így gondolkodik magában,</l>
					<l>De itt ismét az a baj,</l>
					<l>Hogy őltözzön maskarába,</l>
					<l>Kos legyen-é vagy bivaly?</l>
					<l>Ezen sokáig rágódik</l>
					<l>Végtelen bőlcsessége,</l>
					<l>Míg bőlcsen megállítódik,</l>
					<l>S bika lész őfelsége.</l>
					<l>Nem tudom én, íly egyszerre</l>
					<l>Ezt véghez hogy vihette;</l>
					<l>Talán, Isten bocsáss! erre</l>
					<l>Az ördög - segíthette.</l>
					<l>Akárhogy esett, elég e’</l>
					<l>Hozzá, hogy bikává vált,</l>
					<l>S ímé, bika istensége</l>
					<l>A tűkör előtt megállt.</l>
					<l>Nézte új ábrázatjában</l>
					<l>Magát, hát szép mindene;</l>
					<l>Akármely szilaj gulyába</l>
					<l>Bikának béillene.</l>
					<l>Sajnálta, hogy hajdanába</l>
					<l>Ezt ésszel fel nem érte</l>
					<l>S Pasiphaét íly formába</l>
					<l>Néhányszor nem kísérte.</l>
					<l>Tudtam volna én, hol fáj a</l>
					<l>Nap buja leányának,</l>
					<l>Bár csalárd tehén formája</l>
					<l>Nem hitt volna bikának.</l>
					<l>Így szólt, s sietvén céljára,</l>
					<l>Egy kis köd szárnyán leszáll</l>
					<l>Azon szép vőlgy lapályára</l>
					<l>S ott a zőld fűben megáll.</l>
					<l>Oly színt vesz tekintetére,</l>
					<l>Mintha nem is ügyelne</l>
					<l>A szűzek víg seregére,</l>
					<l>Az akármit mívelne. -</l>
					<l>Így megindúl szédelegve,</l>
					<l>Arra közelébb cammog:</l>
					<l>Hát a sok leány rettegve</l>
					<l>Mind a szaladáshoz fog.</l>
					<l>Bár a szaladás fortélyát</l>
					<l>Semmivé nem tehette:</l>
					<l>Jól tudván tanúlt rolléját,</l>
					<l>Még ezt itt fel sem vette.</l>
					<l>Volt néki tapasztalása</l>
					<l>Már az ilyen dolgokban,</l>
					<l>A románok olvasása</l>
					<l>Segítette sokakban.</l>
					<l>Naso szerelmes munkáit</l>
					<l>Százszor jobban értette,</l>
					<l>Mint Burmann önnön nótáit,</l>
					<l>Melyekkel bővítette.</l>
					<l>Írt is sok szép jegyzéseket</l>
					<l>Az Amorum Liberre,</l>
					<l>Melyeknek elvesztéseket</l>
					<l>Heyne se hozza helyre.</l>
					<l>Azért nyájas szelídséget</l>
					<l>Őltözik fel magára,</l>
					<l>Hallgat és vigyáz evégett</l>
					<l>Minden moccanására.</l>
					<l>Jámbor magaviselése</l>
					<l>Tetszvén Európának:</l>
					<l>Nézd, be nyájas a nézése!</l>
					<l>Így szólt egy hófdámának.</l>
					<l>Ha tudna, tán hozzánk szólna,</l>
					<l>Oly szelíden néz felénk;</l>
					<l>Nem hiszem, hogy hamis volna,</l>
					<l>Mégis hogy megijedénk.</l>
					<l>Senki se higyjen macskának,</l>
					<l>(A dáma ezt feleli)</l>
					<l>De jobban ne a bikának,</l>
					<l>Mert az jól megökleli.</l>
					<l>Szép volna a homlokára</l>
					<l>Egy kis koszorút tenni,</l>
					<l>Mondja a dáma szavára:</l>
					<l>Oda kén hozzá menni.</l>
					<l>Még jól tán ki sem mondhatja</l>
					<l>A princissa szavait,</l>
					<l>Már a zőld fűbe nyugtatja</l>
					<l>A szép bika tagjait.</l>
					<l>Kérődzik és jámborsága</l>
					<l>Kitűndöklik szeméből,</l>
					<l>Nem látszik ki gonoszsága</l>
					<l>Bika-tekintetéből.</l>
					<l>A princiss megbátorodik,</l>
					<l>Már nem fél a szarvától,</l>
					<l>(Egy leány sem iszonyodik</l>
					<l>Azólta a bikától).</l>
					<l>Hozzá megy hát, most füleit</l>
					<l>Vakarja, majd szarvára</l>
					<l>Köti virág-köteleit</l>
					<l>S ah! felmász a hátára.</l>
					<l>Majd kibúva őfelsége</l>
					<l>Bőriből a bikának;</l>
					<l>Szíve forró lánggal ége</l>
					<l>Édes csiklandásának.</l>
					<l>Kőlcsön esik emelése,</l>
					<l>Gondolja, szép terhének,</l>
					<l>Mely dicső előérzése</l>
					<l>Gyúladozó szívének.</l>
					<l>Látja születő formába</l>
					<l>A boldog jövendőket;</l>
					<l>Még egy lépés a céljába,</l>
					<l>Mindjárt eléri őket.</l>
					<l>Ebben nem is hibázának</l>
					<l>Jól gyakorlott lábai,</l>
					<l>E mindenható marhának</l>
					<l>Szerelmes ugrásai.</l>
					<l>Mert alig űlt a hátára</l>
					<l>Jól a kisasszonyka fel:</l>
					<l>Felpattan szikra módjára</l>
					<l>Az ártatlan teherrel;</l>
					<l>S mint a szél, mely Lybiának</l>
					<l>Felkapja fövennyeit,</l>
					<l>Vagy a tikkadt Serikának</l>
					<l>Elfutja térségeit;</l>
					<l>Hordván a tenger színére</l>
					<l>A homokot szárnyain,</l>
					<l>Repűl a túlsó szélére</l>
					<l>Annak duzzadt habjain.</l>
					<l>Így szökött egy ugrásával</l>
					<l>A bőgő isten belé</l>
					<l>A tengerbe - s prédájával</l>
					<l>Így nyomúlt Kréta felé.</l>
					<l>Azok, kik vele valának</l>
					<l>A princissel, ezeket</l>
					<l>Látván, a partra futának</l>
					<l>S törik gyenge kezeket.</l>
					<l>Ezeknek tördelt jajjai</l>
					<l>Őtet addig kísérték,</l>
					<l>Míg a tenger dagályai</l>
					<l>Látnia megengedték.</l>
					<l>Azonban Európa is</l>
					<l>A habok közt jajgata,</l>
					<l>Még a tenger fenekén is</l>
					<l>Borzasztó jajt hallata.</l>
					<l>De az isten örömébe</l>
					<l>Siket volt jajjaira,</l>
					<l>E kétségbeesésébe</l>
					<l>Omló zokogásira.</l>
					<l>Vitte a víz híg térségén,</l>
					<l>Mintha vér látásától</l>
					<l>Felgyúladott dühösségén</l>
					<l>Nem tarthatna magától.</l>
					<l>A Neptunus gulyáinak</l>
					<l>Vén számadó pásztora,</l>
					<l>Proteus és bojtárinak</l>
					<l>Öszveszaladt tábora,</l>
					<l>Nemkülönben a tengernek</l>
					<l>Több betyár istenei,</l>
					<l>Kik a gulyáknál hevernek,</l>
					<l>S a Thetis gyermekei</l>
					<l>Perge kacajjal követték</l>
					<l>Őfelségét úsztában;</l>
					<l>Sokan csúfsággal illeték,</l>
					<l>Ragodzván a farában.</l>
					<l>Egy triton a vasvilláját</l>
					<l>A farának vetette,</l>
					<l>Meglökvén az isten-gályát,</l>
					<l>Jól elébbsegítette.</l>
					<l>De elszenvedte békével</l>
					<l>Ő tőlök mindezeket,</l>
					<l>Bár belől teremtettével</l>
					<l>Szidta enyelgéseket.</l>
					<l>Azonban túlsó szélére</l>
					<l>A tengernek átúszott,</l>
					<l>Itt hátáról a fövényre</l>
					<l>Európa lecsúszott.</l>
					<l>Érzéketlen terűlének</l>
					<l>Eltörődött tagjai,</l>
					<l>Megállván zavart vérének</l>
					<l>Bédugult folyásai.</l>
					<l>A mint a merész ibolyára,</l>
					<l>Mikor jókor búvik fel,</l>
					<l>Rálehell a fagyos pára,</l>
					<l>S ez lankadva hervad el:</l>
					<l>Így hervadtak el rózsái</l>
					<l>Halavány orcáinak,</l>
					<l>E hajdani szűz tanyái</l>
					<l>A tíz gráciáinak.</l>
					<l>A szent barom megsajdítván</l>
					<l>Ezt a maskarájából,</l>
					<l>Mindjárt hasznára fordítván,</l>
					<l>Kibúvik a bikából.</l>
					<l>S módi gavallér formába</l>
					<l>Frissen általkőltözik,</l>
					<l>S egy szép innepi gálába</l>
					<l>Fényesen felőltözik.</l>
					<l>Á la Titus nyírt hajának</l>
					<l>Bodrozott frizurája</l>
					<l>Bozontos figarójának</l>
					<l>Nem tér könnyen alája.</l>
					<l>Jól szabott englisch sachjába</l>
					<l>Minden egy-egy tag kiűlt,</l>
					<l>Kivált előlvarrásába</l>
					<l>A sach majd széjjelfeszűlt.</l>
					<l>Módi kaputja s csizmája</l>
					<l>Jó gusztussal van varrva,</l>
					<l>Hármasával az órája</l>
					<l>Bársonytokba takarva.</l>
					<l>Íly módi őltözetében</l>
					<l>Toppan Európánál,</l>
					<l>Felveszi gyöngén ölébe,</l>
					<l>Átfogván derekánál;</l>
					<l>Fehér mellyét kitakarja,</l>
					<l>Megoldozza ruháit,</l>
					<l>Míg gyengén ölelő karja</l>
					<l>Szorítja tagocskáit,</l>
					<l>Majd élesztő balzsamával</l>
					<l>Csiklandozza szaglását,</l>
					<l>S ennek kifolyó szagjával</l>
					<l>Enyhíti ájúlását.</l>
					<l>E hűs balzsam erejétől</l>
					<l>A szűz magához tére,</l>
					<l>Lassan-lassan seprejétől</l>
					<l>Meghiggadva a vére.</l>
					<l>Félve tért meg orcájára</l>
					<l>Futkosó pirossága,</l>
					<l>Melynek gyakran hűlt nyomára</l>
					<l>Egy lankadó szín hága.</l>
					<l>Ekkor, amint ezt magával</l>
					<l>Hozta a bon ton nála,</l>
					<l>Az úr a kisasszonykával</l>
					<l>Íly galant diskurála:</l>
					<l>Isten hozta! Isten hozta!</l>
					<l>Kincsem a kisasszonykát!</l>
					<l>Ugyan, ugyan mi okozta</l>
					<l>Ezen elájúlását?</l>
					<l>Honnan, hová akar menni,</l>
					<l>Kedvesem, így magába?</l>
					<l>Óh, én társa fogok lenni</l>
					<l>Akármely szándékába;</l>
					<l>Par dieu! boldog órába</l>
					<l>Esett idejövésem.</l>
					<l>Ezt az égerfa héjába</l>
					<l>Még ma mélyen bevésem.</l>
					<l>Megérzém biz ezt előre,</l>
					<l>Mert álmodtam szépeket;</l>
					<l>Ma mindíg a szemem szőre</l>
					<l>S a nagyújjom viszketett.</l>
					<l>Örvendek, hogy itt kertembe</l>
					<l>Alássan tisztelhetem;</l>
					<l>Még jobban, hogy az ölembe,</l>
					<l>Kincsecském, szemlélhetem.</l>
					<l>Ne féljen, s gondja ne légyen,</l>
					<l>Kedvesem, itt semmire,</l>
					<l>Csak egy kis pihenést végyen,</l>
					<l>Gondom lesz a többire.</l>
					<l>Majd derék paripájának</l>
					<l>Jó abrakot adatok,</l>
					<l>S míg majd a kisasszonykának</l>
					<l>Többekkel szolgálhatok,</l>
					<l>Addig akár itt leűljünk</l>
					<l>A ligetek vőlgyébe,</l>
					<l>Akár amoda ledűljünk</l>
					<l>A rózsák sűrűsébe.</l>
					<l>Mint otthon, itt úgy viselje</l>
					<l>Magát a kisasszonyka,</l>
					<l>Nincsen itt kitől szégyelje</l>
					<l>Magát ne genierozza.</l>
					<l>Vesse le ázott ruháját</l>
					<l>S szárassza meg mindenét,</l>
					<l>Strimflijét és viganóját</l>
					<l>S kis hosszú ingecskéjét.</l>
					<l>Én szobaleány képébe</l>
					<l>Avec permis szolgálok,</l>
					<l>Tán a kisasszony ölébe</l>
					<l>Jutalmat majd találok.</l>
					<l>Ezen szók között oldozza</l>
					<l>Legalsóbb kötéseit</l>
					<l>S tiltott helyeken hordozza</l>
					<l>Mindenható kezeit.</l>
					<l>Elébb a szűz ki nem állta</l>
					<l>A nagy udvariságot,</l>
					<l>Akármely szépen instálta</l>
					<l>Az úr a szabadságot;</l>
					<l>De mivelhogy a dámáknak</l>
					<l>Magok-vonogatása</l>
					<l>Csak forma, s a leánykáknak</l>
					<l>Ez még ma is szokása -</l>
					<l>Hogy midőn győzni szeretnek,</l>
					<l>Meggyőzetni kívánnak,</l>
					<l>És ha szépen kérettetnek,</l>
					<l>Utóljára megszánnak.</l>
					<l>Ő is sok szép kérésére</l>
					<l>Engedett a szavának</l>
					<l>S mindenekbe tetszésére</l>
					<l>Hajlott gavallérjának.</l>
					<l>Ekkor - itt lész már a java</l>
					<l>E kis históriának,</l>
					<l>Itt lész érezhető szava</l>
					<l>Ezen komédiának.</l>
					<l>Szűzek! Kik ezt olvassátok</l>
					<l>Pirúlva s nevetéssel,</l>
					<l>Tudom, tudni kívánjátok</l>
					<l>Vágyódó repeséssel,</l>
					<l>Hogy itt lucskos kis szépjével</l>
					<l>Mit csinált őfelsége,</l>
					<l>S mi a játék velejével</l>
					<l>A felvonásnak vége?</l>
					<l>De nem merem kimondani,</l>
					<l>Mert félek a papoktól,</l>
					<l>Ha meg találnák hallani:</l>
					<l>Isten ments meg azoktól!</l>
					<l>Úgyis van már ideátok</l>
					<l>Az ilyen felvonásról,</l>
					<l>Mert nem hiszem, hogy tudnátok</l>
					<l>Annyit a lenfonásról.</l>
					<l>Azért csak rövid summába,</l>
					<l>És elhagyván belőle</l>
					<l>Azt, ami nem szép magába,</l>
					<l>Ezt említem felőle,</l>
					<l>Hogy a szűz engedelméből</l>
					<l>Derék früstököt csapa</l>
					<l>Az úr s a friss pecsenyéből</l>
					<l>Négy jó porciót kapa.</l>
					<l>A nimfák előúszának</l>
					<l>E dolog látására,</l>
					<l>S mindnyájan rábámúlának</l>
					<l>Az isten munkájára.</l>
					<l>Sok csaknem agyonnevette</l>
					<l>Magát, - sok elpírúla,</l>
					<l>Némely szemeit béfedte</l>
					<l>És másfelé fordúla.</l>
					<l>Ez a többiek fülébe</l>
					<l>Titkos dolgot sugdosott,</l>
					<l>Míg a másik örömébe</l>
					<l>A farkához rugdosott.</l>
					<l>Neptun pedig szigonyjára</l>
					<l>Dűlvén, ezt kiáltotta:</l>
					<l>Bátyám! kedves prositjára</l>
					<l>Váljon a híg rántotta. -</l>
					<l>Itt a szerelmes szcénának</l>
					<l>Az estve véget vetett</l>
					<l>És a nagy Európának</l>
					<l>Nagy neve úgy született.</l>
				</lg>
				<p>*</p>
				<lg>
					<l>Jó, hogy ártatlanságnak</l>
					<l>E tolvajja elveszett,</l>
					<l>S nem adnak e csalárdságnak</l>
					<l>Isteni tiszteletet. - - -</l>
					<l>Kár, hogy emberi formába</l>
					<l>Keresztelt bikák vannak,</l>
					<l>Kik a bujaság nyomába</l>
					<l>Barom módra rohannak!!</l>
				</lg>
			</div>
		</body>
	</text>
</TEI>