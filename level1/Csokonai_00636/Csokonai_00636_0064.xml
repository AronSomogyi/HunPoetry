<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0064" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az istenek osztozása</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1199</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az istenek osztozása</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az istenek osztozása</head>
				<lg>
					<l>Hogy a vén Saturnus kiholt</l>
					<l>Az egek trónusából,</l>
					<l>Már semmi örökös nem volt</l>
					<l>A chaosz sexusából,</l>
					<l>A rendek közt nagy lárma lett</l>
					<l>A futurus Kronprinz felett</l>
					<l>A mennyei Diétán.</l>
				</lg>
				<lg>
					<l>S minthogy az öreg megette</l>
					<l>Részeg fővel fiait</l>
					<l>S ezeknél inkább szerette</l>
					<l>Titán atyjafiait:</l>
					<l>Megmondták categorice,</l>
					<l>Hogy vi legis pragmaticae</l>
					<l>Junót teszik királynak.</l>
				</lg>
				<lg>
					<l>Követvén a magyarokat</l>
					<l>Trónusba is űltették</l>
					<l>S így a deputatusokat</l>
					<l>Már széjjel eresztették</l>
					<l>S a palota ajtajába</l>
					<l>Kitett bellica cassába</l>
					<l>Tíz konc papirost hánytak.</l>
				</lg>
				<lg>
					<l>Hogy a vének eloszlának,</l>
					<l>Actu lárma támadott,</l>
					<l>S az öreg sanctiójának</l>
					<l>Mindjárt nyaka szakadott,</l>
					<l>Mert hárman contradicáltak,</l>
					<l>A gyűlésre apelláltak</l>
					<l>Az új electióért.</l>
				</lg>
				<lg>
					<l>Jupiter, a vén istennek</l>
					<l>Egy ismeretlen fia</l>
					<l>Kihírlelte mindeneknek,</l>
					<l>Hogy a nagy monarchia</l>
					<l>Őtet illetné s testvérét,</l>
					<l>Azért adják ki a bérét,</l>
					<l>Mert ő sem fattyú-gyermek.</l>
				</lg>
				<lg>
					<l>Erősségűl produkálta</l>
					<l>Az atyja bibliáját</l>
					<l>S ebből mindjárt demonstrálta</l>
					<l>Genealogiáját;</l>
					<l>Mert az első paginára,</l>
					<l>A biblia táblájára</l>
					<l>Fel vólt írva a nevek.</l>
				</lg>
				<lg>
					<l>Az is Notabénébe volt,</l>
					<l>Melyik mikor született,</l>
					<l>S hogy Jupitert megette volt,</l>
					<l>A többivel is úgy tett,</l>
					<l>De részeg fővel firkálta,</l>
					<l>Hogy megholt, recognoscálta</l>
					<l>Azelőtt harmadnappal.</l>
				</lg>
				<lg>
					<l>Hozott is erről levelet</l>
					<l>Az egri esperestől,</l>
					<l>Hogy ő az, akit megevett</l>
					<l>Az apja mindenestől;</l>
					<l>És őt Jupiternek hívják,</l>
					<l>Dictum. - Ezt recognoscálják,</l>
					<l>Mert ha nem, ebet fognak.</l>
				</lg>
				<lg>
					<l>Nolle velle a mágnások</l>
					<l>Megismerték királynak,</l>
					<l>Bátor a szűr alól mások</l>
					<l>Másképpen voksolának.</l>
					<l>De mivelhogy a pap mondja,</l>
					<l>Bátor bolondok bolondja,</l>
					<l>Fenekestől igaz az.</l>
				</lg>
				<lg>
					<l>Kitették hát szegény Júnót</l>
					<l>A papok kontójára,</l>
					<l>Jupitert, Neptunt és Plútót</l>
					<l>Juttatván trónusára</l>
					<l>Így az erő és a scelus</l>
					<l>A venerabilis clerus</l>
					<l>Quidquid oppugnat, ruit.</l>
				</lg>
				<lg>
					<l>Mit volt tehát már most tenni</l>
					<l>A szegény királynénak?</l>
					<l>Hová tudott tovább menni?</l>
					<l>Hogy a csetepaténak</l>
					<l>Véget vessen jó eleve,</l>
					<l>Önként apácává leve</l>
					<l>Pozsonyba a Schloszbergbe.</l>
				</lg>
				<lg>
					<l>Azonban a successorok</l>
					<l>Cívódnak a trónuson,</l>
					<l>Uccu a sok prókátorok</l>
					<l>Kapnak a processuson;</l>
					<l>Míg perelt a három gyerek,</l>
					<l>A vén Isten-presbiterek</l>
					<l>A táblánál kushadtak.</l>
				</lg>
				<lg>
					<l>Jupiter csak azt vitatta,</l>
					<l>Hogy övé az elsőség</l>
					<l>S már rég intabuláltatta,</l>
					<l>A királyi felsőség</l>
					<l>Specifice őt illeti,</l>
					<l>Az öccseit ki is veti</l>
					<l>Minden aviticumból.</l>
				</lg>
				<lg>
					<l>Azonban ő insurgens volt,</l>
					<l>Vért ontott hazájáért;</l>
					<l>Négy krajcárért majd meg is holt,</l>
					<l>Ha kellett királyáért.</l>
					<l>Innet a consectarium,</l>
					<l>Hogy tehát az Imperium</l>
					<l>Isten uccse övé lesz.</l>
				</lg>
				<lg>
					<l>Neptun úgyis Angliában</l>
					<l>Matróz volt s soká lakott,</l>
					<l>S a kapitoliumában</l>
					<l>Ott nem oly sokat rakott;</l>
					<l>Osztán ő meg kálvinista,</l>
					<l>Én pedig vénebb s pápista,</l>
					<l>Hogy lenne hát az első?</l>
				</lg>
				<lg>
					<l>Pluto öcsém nem kívánja,</l>
					<l>Mind Jupiter, a trónust,</l>
					<l>Magát kelmetekre szánja,</l>
					<l>Sőt minden apai jusst</l>
					<l>Még tavaly, hogy barát leve,</l>
					<l>Finalissime kiteve</l>
					<l>Az alfőldi klastromba.</l>
				</lg>
				<lg>
					<l>Denique a plebánusnak</l>
					<l>Nincs voksa a világba,</l>
					<l>Majd lesz a franciskánusnak</l>
					<l>Elég a mennyországba.</l>
					<l>Osztán nekik se gyermekek,</l>
					<l>Se lyányok, se feleségek</l>
					<l>Nincsen, csak szakácsnéjok.</l>
				</lg>
				<lg>
					<l>Hápoktak a vén istenek,</l>
					<l>Hogy a dolgot hallották;</l>
					<l>Igazságokat mindenek</l>
					<l>Egy szájjal kiáltották,</l>
					<l>Hogy a kérdést megelőzzék,</l>
					<l>Felét süssék, felét főzzék:</l>
					<l>Ez volt a judicium.</l>
				</lg>
				<lg>
					<l>Prüszkölt a sok kobak isten</l>
					<l>S rávert a füleivel,</l>
					<l>Mint sok kolop mágnás Pesten</l>
					<l>A rongyos Verbőczivel.</l>
					<l>Ez volt az egész crisisek,</l>
					<l>Sok ökörből lett Ízisek</l>
					<l>Így tesznek ám még ma is.</l>
				</lg>
				<lg>
					<l>Komám uram subscribálja,</l>
					<l>Kigyelmeden már a sor,</l>
					<l>Az úr majd coramisálja,</l>
					<l>Különben is assessor;</l>
					<l>A tanács pecsétnyomóját,</l>
					<l>Egy horribilis nagy gólyát</l>
					<l>Nyomnak a decretumra.</l>
				</lg>
				<lg>
					<l>Ez bizony, mond Neptun, megvan,</l>
					<l>Hát mi nem is szólhatunk?</l>
					<l>Hiszen nekünk is jussunk van,</l>
					<l>Tehát protestálhatunk;</l>
					<l>S azért hogy én matróz voltam</l>
					<l>És deákúl nem tanúltam,</l>
					<l>Csak király volt az apám.</l>
				</lg>
				<lg>
					<l>Tovább is jártam sok papnál</l>
					<l>Az akadémiákon,</l>
					<l>S többet hoztam egy schlafroknál,</l>
					<l>S még sok fűzfa deákon</l>
					<l>Ki is fognék - hisz tanúltam</l>
					<l>Én is, mert ifijú voltam</l>
					<l>S rhetor Oxfoniában.</l>
				</lg>
				<lg>
					<l>Azért hogy boszorkányságot,</l>
					<l>Mint őkelmék, nem tudok</l>
					<l>S holmi hókus-pókusságot</l>
					<l>Soha nem gyakorolok:</l>
					<l>De biz azért, engem ugyse,</l>
					<l>Tíszteletes uram öccse</l>
					<l>Sem tenné ki a szűröm.</l>
				</lg>
				<lg>
					<l>De Pluto pap természete</l>
					<l>Sem szenvedhette tovább:</l>
					<l>Ím, mond, engem is kivete</l>
					<l>Jupiter, s hovatovább</l>
					<l>Mindíg csalja a testvérit;</l>
					<l>De meg is adom a bérit</l>
					<l>More jesuitarum.</l>
				</lg>
				<lg>
					<l>De míg az lenne, héj, bátya,</l>
					<l>Adja kend ki jussomat!</l>
					<l>Mert ha nem, hát majd meglátja</l>
					<l>Püspöki hatalmamat!</l>
					<l>Azzal a megszokott schémát:</l>
					<l>Egy nagy mennykő anathémát</l>
					<l>A bátyja fejéhez sújt.</l>
				</lg>
				<lg>
					<l>Csaknem főldönfutó leve</l>
					<l>A Pluto testvérbátyja,</l>
					<l>De, hogy az öccsének heve</l>
					<l>Múlni kezd, immár látja.</l>
					<l>Szép szóval, no osztozzatok,</l>
					<l>Bruderek, csakhogy hagyjatok</l>
					<l>Engemet vegetálni.</l>
				</lg>
				<lg>
					<l>Dictum factum, úgymond Pluto,</l>
					<l>Én az első részt veszem,</l>
					<l>Mivel ordine statuto</l>
					<l>A papi rendet teszem;</l>
					<l>Azomba a minapába</l>
					<l>Verbunkos voltam Chinába</l>
					<l>Több missionárokkal.</l>
				</lg>
				<lg>
					<l>Elhűlt erre szemek, szájok</l>
					<l>Az Isten-statusoknak,</l>
					<l>Tűzbe jött egész orcájok</l>
					<l>A deputatusoknak;</l>
					<l>Így van sok kolop senátor,</l>
					<l>Két sillabáját ámbátor</l>
					<l>Rághatja a nevének.</l>
				</lg>
				<lg>
					<l>Ejnye, ejnye, egy vén mágnás</l>
					<l>Így prédikál felőle;</l>
					<l>Bizony, bizony e’ megint más,</l>
					<l>Nem tom mi lesz belőle.</l>
					<l>De a nagy consectarium,</l>
					<l>Valamint a judicium</l>
					<l>Szintolyan véletlen lett.</l>
				</lg>
				<lg>
					<l>Fogják tehát az aktorok,</l>
					<l>A pápához indúlnak,</l>
					<l>Uccu a sok prókátorok</l>
					<l>Mind kifelé nyomúlnak.</l>
					<l>De míg erre rámehettek,</l>
					<l>Ezer pennát is megettek</l>
					<l>A felső parlamenten.</l>
				</lg>
				<lg>
					<l>Míg az urak odajárnak</l>
					<l>Rómába a pápánál,</l>
					<l>Addig itthol disputálnak</l>
					<l>A papok a táblánál:</l>
					<l>A nemes jószágokból is,</l>
					<l>Sőt még az asszonyokból is</l>
					<l>Sedecimát kivántak.</l>
				</lg>
				<lg>
					<l>Mivel tehát ezt a statusok</l>
					<l>Nékiek meg nem adták,</l>
					<l>Rajta a sok clericusok</l>
					<l>Magokat összecsapták:</l>
					<l>Máig is, si non ex toto,</l>
					<l>Tamen potiuntur voto,</l>
					<l>Szakácsnékat tartanak.</l>
				</lg>
				<lg>
					<l>Uccu egyszer lárma esik,</l>
					<l>Az urak megérkeznek;</l>
					<l>A főrendeket keresik,</l>
					<l>Kik felgyülekeztenek;</l>
					<l>Jupiter a mandátumot,</l>
					<l>Az atyai monitumot</l>
					<l>A hasáról olvassa.</l>
				</lg>
				<lg>
					<l>Rövideden ide megyen</l>
					<l>A levél foglalatja,</l>
					<l>Hogy mindenik király legyen,</l>
					<l>Mivel király magzatja;</l>
					<l>Jupiter az égieket</l>
					<l>S vélek minden főldieket</l>
					<l>Királyi névvel bírjon.</l>
				</lg>
				<lg>
					<l>Neptun, mivel Angliába</l>
					<l>Soká hajóslegény volt,</l>
					<l>A nagy Óperenciába</l>
					<l>Sok ideig vándorolt:</l>
					<l>Bírjon minden tengereket,</l>
					<l>De az apai egeket</l>
					<l>Jupiternek engedje.</l>
				</lg>
				<lg>
					<l>Minthogy pedig a barátot</l>
					<l>Nem is interessálják</l>
					<l>A főldiek, a kabátot</l>
					<l>Csak Plutonak tukmálják;</l>
					<l>S minthogy különben is barát,</l>
					<l>Öltözzön kámzsás maskarát</l>
					<l>S pusztúljon az alfőldre.</l>
				</lg>
				<lg>
					<l>Megállt erre szeme, szája</l>
					<l>Pluto János uramnak,</l>
					<l>Lángba jött a két pofája:</l>
					<l>Nos ez, úgymond, magamnak</l>
					<l>Derék levestikom vala;</l>
					<l>Megmondta ezt a kabala</l>
					<l>Még tavaly, de nem hittem.</l>
				</lg>
				<lg>
					<l>Azonban teremtettézte</l>
					<l>A cardinálisokat,</l>
					<l>Ráncos szemmel körűlnézte</l>
					<l>A korhely mágnásokat.</l>
					<l>No hisz, mondta, teremtették,</l>
					<l>Megtanítlak, szedtevették,</l>
					<l>Vas kesztyűbe fütyölni.</l>
				</lg>
				<lg>
					<l>Ezzel az ajtót bevágja</l>
					<l>S szóba sem áll senkivel,</l>
					<l>Nyelvét csaknem széjjelrágja</l>
					<l>Sámson úr fegyverével;</l>
					<l>Mérgesen állt szeme, szája,</l>
					<l>Szerencse, hogy patronjába</l>
					<l>Nem volt cündlokra való.</l>
				</lg>
				<lg>
					<l>Mond mérgesen: kurvanyátok,</l>
					<l>- Farba rúgja az eget -</l>
					<l>Pernahajder az apátok,</l>
					<l>Locsogtam már eleget,</l>
					<l>De nincsen resultátuma,</l>
					<l>A fikák argumentuma</l>
					<l>Sem használna már nektek.</l>
				</lg>
				<lg>
					<l>Torkon üt egy isten-agát,</l>
					<l>Nyerget tesz a hátára,</l>
					<l>Ezzel frissen kapja magát</l>
					<l>Felveti az agára.</l>
					<l>Mint Bálámról hajdanába</l>
					<l>Mondják, hogy Palestinába</l>
					<l>Szamárháton útazott.</l>
				</lg>
				<lg>
					<l>Azonban a sok mágnások</l>
					<l>Szanaszét eloszlának,</l>
					<l>S a többi isten-pajtások</l>
					<l>Collatiót csapának:</l>
					<l>Pro animis mortuorum</l>
					<l>Et pro successu suorum</l>
					<l>Mind leitták magokat.</l>
				</lg>
				<lg>
					<l>S mikor immár docte voltak,</l>
					<l>Csak komáztak egymással,</l>
					<l>Ezer kánont is koholtak</l>
					<l>Isteni sugallással,</l>
					<l>Jupiter pedig Neptunnal,</l>
					<l>Mint Augustus Lepidussal,</l>
					<l>Éppen úgy cselekedett.</l>
				</lg>
				<lg>
					<l>Ő is aztán ittas fővel</l>
					<l>Lebukott az ágyára,</l>
					<l>Junót, a hugát, erővel</l>
					<l>Oda rántá magára.</l>
					<l>Ott egyszerre a susogót</l>
					<l>Megtette és a kézfogót</l>
					<l>Breviter elvégezte.</l>
				</lg>
				<lg>
					<l>Egy jó flintát Junó előtt</l>
					<l>Kiránt két oszlop közűl,</l>
					<l>Mond, ez egész tőltéssel tőlt,</l>
					<l>Tetszik a lánykák közűl,</l>
					<l>Hogy gyümőlcsöt szakaszthasson</l>
					<l>S édes érzést kóstolhasson</l>
					<l>E szőrös barack magból.</l>
				</lg>
				<lg>
					<l>Fő célja mindig a’ leve,</l>
					<l>Valamíg uralkodott,</l>
					<l>Hogy a familia neve</l>
					<l>Őbenne el nem fogyott,</l>
					<l>Ha hiszünk a scriptoroknak,</l>
					<l>Holmi Isidorusoknak,</l>
					<l>Meg is felelt céljának.</l>
				</lg>
				<lg>
					<l>Eddig van az osztozásnak</l>
					<l>Egész históriája,</l>
					<l>Az egész tanácskozásnak</l>
					<l>Rövid theoriája;</l>
					<l>Practice a mindennapi</l>
					<l>Tapasztalás és a papi</l>
					<l>Csalárdság bizonyítja.</l>
				</lg>
			</div>
		</body>
	</text>
</TEI>