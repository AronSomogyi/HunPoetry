<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0167" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A tengeri háború</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">835</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A tengeri háború</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A tengeri háború</head>
				<lg>
					<l>Béborúl hirtelen a nap nyájas fényje,</l>
					<l>Elzárván a setét felhők szövevényje,</l>
					<l>Melyeket a gyors szél felvévén hátára,</l>
					<l>Nyargal véle az ég felsőbb határára.</l>
					<l>Megborzad a setét tenger, mivel hallja,</l>
					<l>Mely bús hangon mormol a réműlt ég alja.</l>
					<l>A megszakadt zápor özönnel tőltődik,</l>
					<l>A tenger sikóltó zúgással verődik.</l>
					<l>Lerohan a felhő megnyílt csatornával,</l>
					<l>Egyesűl a tenger atyafi habjával.</l>
					<l>Közte az ellobbant villámok látszanak,</l>
					<l>A tüzes mennykövek pattogva húllanak.</l>
					<l>Rádördűl a felhők fegyveres tárházza,</l>
					<l>Az égnek mind a két sarkait megrázza.</l>
					<l>A darab felhők közt dübögve dörömböl,</l>
					<l>A megrendűlt tenger torka mind rábömböl.</l>
					<l>A szelek halomnyi habokat görgetnek,</l>
					<l>Mindenikbe egy-egy halált hempelygetnek;</l>
					<l>Most a hajót olyan magosra feltolják,</l>
					<l>Hogy már az árbocfák a holdat korholják:</l>
				</lg>
				<lg>
					<l>Majd köztök a hajó oly mélységekbe csúszik,</l>
					<l>Hogy a Perzefoné feje felett úszik.</l>
					<l>Csikorog a kötél, az árbocfa törik,</l>
					<l>Kötésit a dühös habok öszvetörik.</l>
					<l>Az eget verdesi a jajszó századja,</l>
					<l>Melyre az a választ mennykövesen adja.</l>
					<l>A halál kevélyen nyargal a habokon,</l>
					<l>Nyilait ordítva szórja el azokon.</l>
					<l>Az irtózás véle, a kék rettegéssel,</l>
					<l>A sárga félelem- s kétségbeeséssel,</l>
					<l>Denevér szárnyakon repdesnek itt széjjel,</l>
					<l>Szörnyebbekké tévén e nappali éjjel.</l>
					<l>Egyik csupa néma, más csak a jajt szólja,</l>
					<l>Remegő szavait ketté darabolja,</l>
					<l>Némelyik sír, ordít őröngő lármával,</l>
					<l>Némelyik csak piheg, nem bírván magával.</l>
				</lg>
				<lg>
					<l>Azalatt lobbannak a szörnyű villámok,</l>
					<l>A rettentő tüzek húllnak, nincsen számok.</l>
					<l>Ropog a kipattant mennykő és legörög,</l>
					<l>Az égnek megrendűlt sarka hosszan dörög.</l>
					<l>Sikoltnak Éolus dühös seregei,</l>
					<l>Nagy csatát kevernek vad forgószelei.</l>
					<l>Újabb zavarodás lázzad a tengeren,</l>
					<l>Verődnek a habok egymáshoz ezeren.</l>
				</lg>
				<lg>
					<l>Megérzi Neptúnus, megjelentvén néki</l>
					<l>Híg palotájának lehúllt omladéki.</l>
					<l>Kiüti a fejét, széjjeltekint várán,</l>
					<l>Hát látja a szörnyű pusztúlást határán</l>
					<l>Néki mindjárt, öszvehívja a szeleket,</l>
					<l>S megdorgálván őket s dühös vezérjeket,</l>
					<l>Jól megegyengeti őket tridensével;</l>
					<l>Így mind hazafelé ereszti békével.</l>
					<l>Akkor nyájas színnel felűl szekerébe,</l>
					<l>Triton és nimfái mennek seregébe,</l>
					<l>Kikkel együtt a vad tengert csillapítja,</l>
					<l>S a felduzzadt habok hátait simítja.</l>
					<l>Azok alázatos kérelemhez nyúlnak,</l>
					<l>S hízelkedve urok lábához borúlnak. -</l>
				</lg>
				<lg>
					<l>Szakadoz a felhők setétes kárpitja,</l>
					<l>Az elzárt egeknek kékségét megnyitja.</l>
					<l>A nap a felhőkből kiderítvén fényét,</l>
					<l>Édesen bíztatja a vizek örvényét.</l>
					<l>Végre minden felhők messze elenyésznek,</l>
					<l>A kiderűlt egek már teljes fényt vésznek,</l>
					<l>S megmutatja a nap a fellegek megett</l>
					<l>Az égnek a főldet s a főldnek az eget. -</l>
				</lg>
				<lg>
					<l>Így beszélte végig, újítván félelmét,</l>
					<l>Ama gazdag hajós saját veszedelmét.</l>
					<l>Még akkor is lucskos vala a ruhája,</l>
					<l>Ábrázatján űlt még a halál formája,</l>
					<l>S kétségbeesését csak az enyhítette,</l>
					<l>Hogy kincsét elvesztvén magát megmenthette.</l>
					<l>Írtózva tekintett még egyszer útjára,</l>
					<l>Megrázkódott s ekként szóllott utóljára:</l>
				</lg>
				<lg>
					<l>Halász! te ez odvas fűzfa árnyékában,</l>
					<l>E magános sziget fövenyes partjában</l>
					<l>Boldog szegénységben éled világodat,</l>
					<l>Áldott csendességgel várod halálodat;</l>
					<l>Melyet én aggódó gond közt siettetek</l>
					<l>S a tenger rémítő habjain kergetek. -</l>
					<l>Jámbor öreg! milyen érzékenyen veszem</l>
					<l>E kenyérkét tőled, melyet sírva eszem.</l>
					<l>Mely nyúgodva űlök zsombokos párnádon,</l>
					<l>A zűrzavart kívűl látván kalyibádon.</l>
					<l>És bár sokat érő kincseim vesztek el:</l>
					<l>Nem kereskedem már s innen nem megyek el.</l>
				</lg>
				<lg>
					<l>Így szólott a kalmár, s a halász kezeit</l>
					<l>Megfogván, rá sűrűn hullatta könnyeit.</l>
					<l>Melyre a bőlcs öreg ekképpen felele:</l>
					<l>Édes uram! mit is értél eddig vele?</l>
					<l>Mit használt, hogy kincsed öszvegyűjtögetted,</l>
					<l>Ha rettegtél s semmi hasznát nem vehetted?</l>
					<l>Fáradságos élet, aggódás és halál</l>
					<l>Volt szűntelen társad, míg dús kalmár valál.</l>
					<l>Mit ér úgy az élet, ha csendességünk nincs?</l>
					<l>Mit ér az elégség nélkűl akármi kincs?</l>
				</lg>
				<lg>
					<l>Bolondság! - Az ember kevéssel megéri,</l>
					<l>Mihelyt kívánságát szükségéhez méri.</l>
					<l>De ez a majmoknak legkevélyebb fajja</l>
					<l>Szívével az egész világát felfalja.</l>
					<l>(S meg nem elégedvén minden állatokkal,</l>
					<l>Még embertársát is bírni vágy azokkal.)</l>
					<l>Így tészi az ember az embert szegénnyé,</l>
					<l>Mihelyt a kevélység válik fő törvénnyé,</l>
					<l>S mihelyt a fagy ellen készített ruhára</l>
					<l>Arany mívnek is kell hágni utóljára. -</l>
					<l>Uram! te miólta sok tengert próbáltál,</l>
					<l>Gályádon sokféle portékát találtál,</l>
					<l>Melyért te nem szántál szorúlni deszkára,</l>
					<l>Az emberek pedig koldústarisznyára.</l>
				</lg>
				<lg>
					<l>Mondd meg nékem: volt-é egy megkülönbözött</l>
					<l>Szükséges portéka annyi áruk között,</l>
					<l>Mely nélkűl az ember boldog nem lehetne,</l>
					<l>Ha amennyi szükség, csak annyit szeretne?</l>
					<l>Volt-é száz közűl egy?...Vállat vonítsz, látom:</l>
					<l>Egyenességed becsűlöm, barátom!</l>
					<l>Ah! megérdemli ez, hogy barátod legyek,</l>
					<l>S elődbe egy szíves tanácsot is tegyek. -</l>
					<l>A haboktól maradt még annyi jószágod,</l>
					<l>Hogy abból boldogúl élheted világod:</l>
					<l>Élj magadnak már most s tulajdon házadnak,</l>
					<l>Hazádnak munkálkodj és embertársadnak.</l>
					<l>Ha én e csekélyből vígan elélhetek,</l>
					<l>S még a gazdaggal is, látod, jól tehetek:</l>
					<l>Mért nem élhetnél te a többől, mint egy bőlcs?</l>
					<l>Csak haszontalanra s rosszra sohase kőlts.</l>
					<l>Sohasem jóltévőbb a dús, mint a szegény;</l>
					<l>Csakhogy többet adhat, mint a szegény legény.</l>
					<l>Néha még többet tesz a nyomorúlt körűl,</l>
					<l>Ha rajta egy másik nyomorúlt könyörűl.</l>
					<l>Többet egy kis kenyér s egy vígasztaló szó,</l>
					<l>Mint a gazdag kézből nyújtott panaszos jó.</l>
					<l>Boldog lehetsz tehát; csak jó ember legyél,</l>
					<l>Vígan s mértékkel élj, szeress és jól tegyél. -</l>
				</lg>
				<lg>
					<l>E szókra a kalmár szemét felemelte,</l>
					<l>Térdére két könnyet ejtett s ezt felelte:</l>
					<l>Öregem! barátom! jer el te is velem,</l>
					<l>Elvesztett kincsemet tebenned fellelem.</l>
					<l>Hadd fizessem vissza jótéteményedet,</l>
					<l>Holtig barátomnak tartalak tégedet. -</l>
					<l>Ekkor kezet fogtak szíves csókolással,</l>
					<l>S még aznap a parton maradtak egymással.</l>
					<l>A halász búsabban vált meg kunyhójától</l>
					<l>Másnap, mint a kalmár Neptún országától.</l>
				</lg>
			</div>
		</body>
	</text>
</TEI>