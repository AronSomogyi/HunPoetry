<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0081" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Homerus Batrachomiomachiája vagy a Béka és egér-harc</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">3668</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Homerus Batrachomiomachiája vagy a Béka és egér-harc</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Homerus Batrachomiomachiája vagy a Béka és egér-harc</head>
				<p>travesztálta, vagy a mostani időkhöz alkalmaztatva görögből magyarra fordította s hét sorú versekbe foglalta Cs. Vitéz Mihály</p>
				<p>Pipázás közbe</p>
				<p>Előbeszéd</p>
				<lg>
					<l>Ebbe azt kérded: Mi jó?</l>
					<l>Nincsen írva serio;</l>
					<l>Mely hibámat vékonyítja,</l>
					<l>S ami benne jó, nagyítja.</l>
					<l>Az Homér játékait</l>
					<l>Játssza újabb tréfa itt.</l>
				</lg>
				<p>Felfohászkodás</p>
				<lg>
					<l>Míg elkezdeném énekem,</l>
					<l>Instálom a Múzsámat,</l>
					<l>Pindusi dohánnyal nekem</l>
					<l>Tőltse meg a pipámat;</l>
					<l>Hogy kezdhessek énekembe,</l>
					<l>Melyet minap hevertembe</l>
					<l>Firkáltam a térdemen.</l>
				</lg>
				<p>Első pipa dohány</p>
				<p>Az egerek örökös hercegének a békakirállyal való barátsága és lucskos halála</p>
				<lg>
					<l>Ama rettentő lármának</l>
					<l>Kezdek leírásába,</l>
					<l>Fegyverek mint ropogának</l>
					<l>Mars szörnyű csatájába;</l>
					<l>Mikor, mint a főldtől nemzett</l>
					<l>Hatalmas óriás-nemzet</l>
					<l>Granatéros serege:</l>
				</lg>
				<lg>
					<l>Úgy rohant az egereknek</l>
					<l>Hatalmas ármádája</l>
					<l>A békákra, bár ezeknak</l>
					<l>Sűrűn tüzelt puskája.</l>
					<l>Amint láttam a nóvákban,</l>
					<l>Írva a hadi aktákban,</l>
					<l>Így volt első kezdete.</l>
				</lg>
				<lg>
					<l>Egyszer az egér, nem jutott</l>
					<l>Hogy a macska körmére,</l>
					<l>Szomjan egy nagy tóhoz futott</l>
					<l>S annak külső szélére</l>
					<l>Szakálát leeresztette,</l>
					<l>Édes vizét hörpölgette</l>
					<l>Egész gyönyörűséggel.</l>
				</lg>
				<lg>
					<l>Meglátván ezt egy körmös hal,</l>
					<l>Így szólítá meg: „Bon jour!</l>
					<l>Kérem egész barátsággal,</l>
					<l>Hol lakik és ki az úr?</l>
					<l>Gróf, burger, paraszt vagy nemes?</l>
					<l>Mert ha hozzám lesz érdemes,</l>
					<l>Ajánlom barátságom.</l>
				</lg>
				<lg>
					<l>Én princ Fizignátus vagyok,</l>
					<l>E nagy tónak királyja,</l>
					<l>A vitéz békahadnagyok</l>
					<l>Hatalmas generálja,</l>
					<l>Enyim, mint örökös úré,</l>
					<l>Haereditario juré</l>
					<l>Vízvári uradalom.</l>
				</lg>
				<lg>
					<l>Hogy a koronát második</l>
					<l>Peleus fejére teszi,</l>
					<l>Két hétre megházasodik</l>
					<l>S feleségűl elveszi</l>
					<l>Madame Vizellősi Sárát,</l>
					<l>Aki bírta Mocsárvárát,</l>
					<l>Ettől nemzett engemet.</l>
				</lg>
				<lg>
					<l>Én az urat nagymarsallnak</l>
					<l>Gondolom termetéből,</l>
					<l>S ha szemeim meg nem csalnak,</l>
					<l>Tám királyok véréből?</l>
					<l>De, kérem alázatosan,</l>
					<l>Beszélje el világosan</l>
					<l>Genealogiáját!”</l>
				</lg>
				<lg>
					<l>Orrát, fejét megvakará</l>
					<l>Pszikharpax bosszúsággal,</l>
					<l>S nagyot köpvén, így szól rá</l>
					<l>Királyi méltósággal:</l>
					<l>„Felségedet megkövetem,</l>
					<l>Nemzetségem s eredetem</l>
					<l>Vajon miért kérdezi?</l>
				</lg>
				<lg>
					<l>Esmerik ezt az emberek,</l>
					<l>Esmerik az istenek,</l>
					<l>Tudják a linci suszterek,</l>
					<l>Engem kik nemzettenek;</l>
					<l>Van-e Im-Hoffja, vagy jár-é</l>
					<l>Felségednek tituláré-</l>
					<l>Kalandozója Bécsből?</l>
				</lg>
				<lg>
					<l>Én vagyok király Pszikharpax,</l>
					<l>Ezen néven hetedik,</l>
					<l>Születésem Nagy-Troxartax</l>
					<l>Vérével dicsekedik,</l>
					<l>Anyám, kit a gözü nemzett,</l>
					<l>Hatalmas királyi nemzet</l>
					<l>Volt Donna Lisztnyalóczi.</l>
				</lg>
				<lg>
					<l>Szűlt engem pompás lyukában,</l>
					<l>Mint rang hozta magával,</l>
					<l>S pólálván selyem rongyában,</l>
					<l>Tartott almacsutkával;</l>
					<l>Amivel csak bír egy donna,</l>
					<l>Piskóta, avagy szalonna,</l>
					<l>Dió s füge elég volt.</l>
				</lg>
				<lg>
					<l>Barátságot felségével</l>
					<l>De miként köthetek én?</l>
					<l>Holott egész gardéjével</l>
					<l>Lakik a víz fenekén:</l>
					<l>Én pedig az embereket</l>
					<l>Nem hagyhatom, mert ezeket</l>
					<l>Kell énnékem dézmálnom.</l>
				</lg>
				<lg>
					<l>Tudom én, hol kell kutatni</l>
					<l>A kenyért a fiókban?</l>
					<l>Hol kell jól felporcogtatni</l>
					<l>A mákos kalácsokban?</l>
					<l>Hol tartják a sódarokat</l>
					<l>És a tőltött galambokat</l>
					<l>S a jó kúnsági sajtot?</l>
				</lg>
				<lg>
					<l>Hát a fáin posztpászokat?</l>
					<l>A fánkot és csőregét,</l>
					<l>A hercegi szakácsokat</l>
					<l>Dícsérő sok csemegét;</l>
					<l>Melyet borssal, foghagymával</l>
					<l>Pánizálnak parádával</l>
					<l>Az úrias vendégek.</l>
				</lg>
				<lg>
					<l>Az ütközetről kudarccal</l>
					<l>Soha vissza nem tértem,</l>
					<l>Az ágyúknak álltam arccal,</l>
					<l>Soha pardont nem kértem;</l>
					<l>Az anyámtól nyertem eztet</l>
					<l>A kettős arany-keresztet,</l>
					<l>Jeruzsálemi hadban.</l>
				</lg>
				<lg>
					<l>Vitéz ellenségek bátor</l>
					<l>Életemre törjenek,</l>
					<l>Szívem mégis mindig bátor,</l>
					<l>Könnyen meg nem rettenek:</l>
					<l>Egy embertől még nem félek,</l>
					<l>Hogy megöljön, amíg élek,</l>
					<l>Bár hústorony légyen is.</l>
				</lg>
				<lg>
					<l>De mégis van két ellenség,</l>
					<l>Ez nekem sok kárt teve,</l>
					<l>Az egyik hatalmas felség:</l>
					<l>Monsieur Ölyv a neve:</l>
					<l>A másik még nagyobbacska,</l>
					<l>A neve madame de Macska,</l>
					<l>E kettőtől rettegek.</l>
				</lg>
				<lg>
					<l>Még egy ellenségem vagyon,</l>
					<l>Ez már siket és néma,</l>
					<l>Ez egy kis fa-Festung, nagyon</l>
					<l>Fortélyos stratagéma;</l>
					<l>Háj van fűzve a kapura,</l>
					<l>S ha bémegyek, a vár ura</l>
					<l>A padlást rám szakasztja.</l>
				</lg>
				<lg>
					<l>Nem kell nékem tök s káposzta,</l>
					<l>Sás és békák lencséje,</l>
					<l>Elmaradhat az eb-hozta</l>
					<l>Sok hitvány csemegéje;</l>
					<l>Nem kell nékem gyékény, káka,</l>
					<l>Melyet terem Bajom, Zsáka,</l>
					<l>Ez felségtek étele.”</l>
				</lg>
				<lg>
					<l>E szókra víg nevetéssel</l>
					<l>Nyitván szép ajakait</l>
					<l>Fizignát, egy kis késéssel</l>
					<l>Így kezdette szavait:</l>
					<l>„Uram! sokakkal kérkedel,</l>
					<l>Igen nagyon dicsekedel</l>
					<l>Erőd s hasadra nézve.</l>
				</lg>
				<lg>
					<l>Nékünk a nationalis</l>
					<l>Industria azt tette,</l>
					<l>Hogy mint az anglusoknál is,</l>
					<l>Birodalmunk vetette;</l>
					<l>Élünk vizen és szárazon,</l>
					<l>Mind ezen, mind pedig azon</l>
					<l>Egyaránt kereskedünk.</l>
				</lg>
				<lg>
					<l>Mindenünnen gyűl a sok kincs,</l>
					<l>Gazdagodik országunk,</l>
					<l>Egy henyélő hazafi sincs,</l>
					<l>Mutatja a nadrágunk;</l>
					<l>Már mi is a világéból,</l>
					<l>Mint görög a magyaréból,</l>
					<l>Farkasbundát vehetünk.</l>
				</lg>
				<lg>
					<l>Járnak fahajszín dolmányban</l>
					<l>Minden előkelőink,</l>
					<l>Talpig drága zőld bársonyban</l>
					<l>Gazdag kereskedőink;</l>
					<l>Sehol sincs a bandérium,</l>
					<l>Mely pro salute civium -</l>
					<l>Agyontáncolta magát.</l>
				</lg>
				<lg>
					<l>Ha úgy tetszik felségednek,</l>
					<l>Hogy ezeket meglássa;</l>
					<l>Leszek Anchisességednek</l>
					<l>Mindjárást Aeneássa;</l>
					<l>De tartódzzon a nyakamon,</l>
					<l>Én béviszem a hátamon,</l>
					<l>Hogy segge meg ne ázzon.”</l>
				</lg>
				<lg>
					<l>Ezt mondván, legugyorodik</l>
					<l>A tó alsó partjára,</l>
					<l>Felsége felkucorodik</l>
					<l>Kollegája hátára;</l>
					<l>Feltűrvén bodros tászliját,</l>
					<l>Markába fogja cafliját</l>
					<l>Felséges trágerjének.</l>
				</lg>
				<lg>
					<l>Nagyot kurjant: „Jubilate!”</l>
					<l>Bőréből majd kiszalad,</l>
					<l>Látván, hogy ily delicate</l>
					<l>Úszik, s a part csak halad;</l>
					<l>Kiáltozza: Vivát! Vivát!</l>
					<l>Kivévén egy perspektivát,</l>
					<l>Látja, hogy már jól benn van.</l>
				</lg>
				<lg>
					<l>De, hogy kezde a vizekbe</l>
					<l>Lejebb, lejebb sűlyedni,</l>
					<l>Két szeme lábbad könnyekbe,</l>
					<l>El kezde keseredni,</l>
					<l>Már úszását nagyon bánja</l>
					<l>S Fizignátnak nem kívánja</l>
					<l>További szolgálatját.</l>
				</lg>
				<lg>
					<l>Búsúltában elhajítja</l>
					<l>Púderes parókáját,</l>
					<l>Lábával jobban szorítja</l>
					<l>Társa oldalbordáját!</l>
					<l>Nem fért volna ijedtébe’</l>
					<l>Már egy zabszem a seggébe,</l>
					<l>Kiverte a szarszeplő.</l>
				</lg>
				<lg>
					<l>Reszket néki keze-lába,</l>
					<l>Mint a fagyos kocsonnya,</l>
					<l>Nyögve néz a tó partjára,</l>
					<l>Eszébe jutván honja:</l>
					<l>Farkát hosszan lebocsátja,</l>
					<l>Hogy mint evező lapátja,</l>
					<l>Segítsen a vizeken.</l>
				</lg>
				<lg>
					<l>De hasztalan, a habokat</l>
					<l>Mind jobban kezdi nyelni,</l>
					<l>Mord! Rettung! kiáltja sokat,</l>
					<l>Senkit sem hall felelni;</l>
					<l>Hiába kap mindenfelé,</l>
					<l>Rúgja magát hátra s elé,</l>
					<l>S végre így fakada ki:</l>
				</lg>
				<lg>
					<l>„Nem így vitte ám a bika</l>
					<l>Európát Krétába,</l>
					<l>Mint engem ez a gaz béka</l>
					<l>Residentiájába;</l>
					<l>Ördög vigye palotádat,</l>
					<l>Vízbe zárt Venetiádat,</l>
					<l>Már ez nem politia.”</l>
				</lg>
				<lg>
					<l>Hát egy kígyó kicsuszamla,</l>
					<l>Tüzelt szeme pillája,</l>
					<l>A vízen felűl csillámla</l>
					<l>Nemzeti kokárdája:</l>
					<l>Ezt meglátván a kákába,</l>
					<l>Mind a kettő a gatyába</l>
					<l>Rezele ijedtében.</l>
				</lg>
				<lg>
					<l>Fizignát a tó fenekét</l>
					<l>Érvén, magát elrejté;</l>
					<l>Hogy ő egy király gyermekét</l>
					<l>Ölné meg, elfelejté;</l>
					<l>Búván a tónak mélyére,</l>
					<l>Megszabadúlt szerencsére</l>
					<l>Ebek harmincadjától.</l>
				</lg>
				<lg>
					<l>Ő pedig maga maradván,</l>
					<l>Amint úszhatik, úszik,</l>
					<l>Újjait összeszorítván,</l>
					<l>A vízen hanyatt csúszik;</l>
					<l>S látván, hogy el kell patkolni,</l>
					<l>Bús hangon kezdé danolni</l>
					<l>A Rákóczi nótáját.</l>
				</lg>
				<lg>
					<l>Noha magát felrugdalá</l>
					<l>A vizek tetejére,</l>
					<l>De ismét sűlyede alá</l>
					<l>A tónak fenekére;</l>
					<l>Bár akármint próbálgatá,</l>
					<l>De el nem távoztathatá</l>
					<l>Mégis a lucskos halált.</l>
				</lg>
				<lg>
					<l>Egy anglus rock volt nyakába,</l>
					<l>Bő, mint a japponika,</l>
					<l>Dugva vala kaputjába</l>
					<l>Poesis, Rhetorica;</l>
					<l>E volt legnagyobb terhére,</l>
					<l>S lehúzván a víz mélyére,</l>
					<l>Végre így kiálta fel:</l>
				</lg>
				<lg>
					<l>„Fizignát, így kell csinálni,</l>
					<l>Ez-é a jus gentium?</l>
					<l>Huncfutnak fog deklarálni</l>
					<l>Ezért a concilium;</l>
					<l>Ezt a szent atyák jól látják,</l>
					<l>Ezért fejedre bocsátják</l>
					<l>Tüzes anathémájok.</l>
				</lg>
				<lg>
					<l>Nálam erősebb nem valál</l>
					<l>A szárazon, hitetlen!</l>
					<l>Azért, hogy most így megcsalál,</l>
					<l>Nem maradsz bűntetetlen;</l>
					<l>Ne félj, még bosszút fog állni,</l>
					<l>Siklóson fog captiválni</l>
					<l>Az egerek serege.”</l>
				</lg>
				<p>Második pipa dohány</p>
				<p>Mind a két részről való országgyűlés, s hadi készűletek</p>
				<lg>
					<l>Ezt mondva meghaláloza,</l>
					<l>S már véres tajtékot túr;</l>
					<l>Éppen ott karazéroza</l>
					<l>Oberster Pörcznyali úr:</l>
					<l>Elmereszti szemét, száját,</l>
					<l>Seggbe rúgja szép dámáját,</l>
					<l>S az aulánál hírt teszen.</l>
				</lg>
				<lg>
					<l>Kik beszédén ott valának,</l>
					<l>Méreggel eltelének;</l>
					<l>S mindjárt a nádorispánnak</l>
					<l>Ily jelentést tevének:</l>
					<l>Hirdesse ki a diétát</l>
					<l>S mindenfelé gyors stafétát</l>
					<l>Kűldjön a státusokhoz.</l>
				</lg>
				<lg>
					<l>Nékik ily jelentést tégyen,</l>
					<l>Hogy helye a diétának</l>
					<l>Troxartaxnak háza légyen,</l>
					<l>A Pszikharpax atyjának;</l>
					<l>Ki már, szerencsétlen, éppen</l>
					<l>Lebegett a vízközépen</l>
					<l>Elnyúlva s megmeredve.</l>
				</lg>
				<lg>
					<l>Hogy pedig ad sextam maji</l>
					<l>A rendek begyűlének,</l>
					<l>Az ország tarka bandái</l>
					<l>Vélek felérkezének;</l>
					<l>Mindjárt az ország nagyjait,</l>
					<l>A had környűlállásait</l>
					<l>Elhagyván, más gond főzte.</l>
				</lg>
				<lg>
					<l>Öt hétig dévánkozván</l>
					<l>A vallás dolga felett,</l>
					<l>De a sok mendemondának</l>
					<l>Egy szálnyi haszna se lett;</l>
					<l>Troxartax végre felálla,</l>
					<l>Királyosan perorála</l>
					<l>Utóljára ekképen:</l>
				</lg>
				<lg>
					<l>„Hatalmas rendek! jóllehet</l>
					<l>A kár engem illete,</l>
					<l>S ellenségem nékem lehet</l>
					<l>Csak a békák nemzete:</l>
					<l>De egy kronprinc megölése</l>
					<l>A közjónak megsértése,</l>
					<l>Publikumra tartozik.</l>
				</lg>
				<lg>
					<l>Három fiam volt nékem már,</l>
					<l>Mind a hármat megölék,</l>
					<l>Az egyiket ama fa-vár</l>
					<l>Által széjjeldörzsölék;</l>
					<l>Másként veszett a másikja,</l>
					<l>A kannibálok kacikja,</l>
					<l>Macska úr evé meg azt.</l>
				</lg>
				<lg>
					<l>A harmadik, ki anyjának</l>
					<l>S nékem is kedves vala,</l>
					<l>Mostan, egész hazájának</l>
					<l>Bánatjára meghala;</l>
					<l>Mert Fizignát úr megcsalá,</l>
					<l>És az átkozott tó alá</l>
					<l>Fojtotta hitetlenűl.</l>
				</lg>
				<lg>
					<l>Azért kérem a rendeket,</l>
					<l>Fegyverbe őltözzenek,</l>
					<l>Készítsék regementjeket,</l>
					<l>Menjünk haddal ellenek;</l>
					<l>Nem lesz senkinek panassza,</l>
					<l>Teli a bellica cassa</l>
					<l>S az armamentárium.”</l>
				</lg>
				<lg>
					<l>Így buzdítja a sessiót</l>
					<l>És nagy hanggal pengeti,</l>
					<l>Hogy ő ígér négy milliót,</l>
					<l>A köznép megfizeti;</l>
					<l>A fő hadi miniszternek</l>
					<l>Concredálják a fegyvernek</l>
					<l>S holmi egyébnek gondját.</l>
				</lg>
				<lg>
					<l>Felfegyverkezik fejenként</l>
					<l>Az egész militia,</l>
					<l>Kontrahálja seregenként</l>
					<l>Magát az ármádia;</l>
					<l>Velek a sok társzekerek,</l>
					<l>Sokféle rendű fegyverek,</l>
					<l>Puskák, ágyúk, mozsárok.</l>
				</lg>
				<lg>
					<l>Osztán a Nyírbe kűldének</l>
					<l>Egynehány legényeket,</l>
					<l>Kik a seregnek szednének</l>
					<l>Posztót és egyebeket;</l>
					<l>Ezek sok dámának s úrnak</l>
					<l>Selymét elvágván, mundúrnak</l>
					<l>És zászlónak elvivék.</l>
				</lg>
				<lg>
					<l>Tollsíp vala trombitájok,</l>
					<l>Dobjok bőrből készűle;</l>
					<l>Egy hegyes tő a szablyájok,</l>
					<l>Ez dámáktól kerűle;</l>
					<l>Kalapjok szép makktokokból,</l>
					<l>Tarka pillangó-szárnyakból</l>
					<l>Volt kötve bokrétájok.</l>
				</lg>
				<lg>
					<l>A félénk dragonyosoknak</l>
					<l>Dióhaj volt mellyeken,</l>
					<l>A vidám bakkancsosoknak</l>
					<l>Meggy-mag volt lábfejeken;</l>
					<l>Szép volt cavallériájok,</l>
					<l>S mindnyájoknak paripájok</l>
					<l>Vala egy szuka egér.</l>
				</lg>
				<lg>
					<l>Bajuszokat kipedrették</l>
					<l>Holmivel huszárosan,</l>
					<l>Nadrágokat felkötötték</l>
					<l>S kardjokat magyarosan;</l>
					<l>Ezzel a trombitát s flótát</l>
					<l>Fúván, a mohácsi nótát</l>
					<l>Hangoztatják bús szóval.</l>
				</lg>
				<lg>
					<l>Hallván avandzséroztatni</l>
					<l>Annyi sok regementet,</l>
					<l>Fizignát kezdi hívatni</l>
					<l>A nemzeti conventet;</l>
					<l>Bé is gyűl a sok clubbista,</l>
					<l>Ki, mint hajdan novellista,</l>
					<l>Tudja a politikát.</l>
				</lg>
				<lg>
					<l>Hányják-vetik az eszeket,</l>
					<l>Vagynak mind in anxió,</l>
					<l>A hadi minisztereket</l>
					<l>Kérdik: kell hány millió?</l>
					<l>Egyszersmind az ellenséges</l>
					<l>Nemzet ellen nevetséges</l>
					<l>Beszéddel protestálnak.</l>
				</lg>
				<lg>
					<l>Azonba gróf Nagy-Kákai</l>
					<l>Belép a palotába,</l>
					<l>Ez lakott az ágyaljai</l>
					<l>Troxartax aulájába;</l>
					<l>A békesség idejében,</l>
					<l>A békanemzet képében</l>
					<l>Ambassadeur vala ott.</l>
				</lg>
				<lg>
					<l>Ezt, mint ellenség követét,</l>
					<l>Elkűldék királyához,</l>
					<l>Hogy tudósítsa nemzetét</l>
					<l>S készűljön a csatához;</l>
					<l>Ki felállván nagy pompával,</l>
					<l>Troxartax király szavával</l>
					<l>Így szólott a conventben:</l>
				</lg>
				<lg>
					<l>„Hatalmas békanemzetek!</l>
					<l>A hazának képei,</l>
					<l>Véres haddal fenyegetnek</l>
					<l>Az egerek rendei;</l>
					<l>Engemet haza kűldének,</l>
					<l>Hogy amit ők végezének,</l>
					<l>Jelentsem meg tinéktek.</l>
				</lg>
				<lg>
					<l>Fizignát mivel Princeket</l>
					<l>A tóba sűlyesztette,</l>
					<l>Azért ők haddal titeket</l>
					<l>Támadnak meg érette.</l>
					<l>Hanem bátran harcoljatok,</l>
					<l>Kik a hazába voltatok</l>
					<l>S vagytok jó patrióták!”</l>
				</lg>
				<lg>
					<l>Hallván ellenséges célját</l>
					<l>A Troxartax népének,</l>
					<l>Felberzeszté rá taréjját</l>
					<l>A clubb kevély lelkének;</l>
					<l>Felháborodva zúgának,</l>
					<l>Mint a József halálának</l>
					<l>Hírére a magyarok.</l>
				</lg>
				<lg>
					<l>Hogy a vád mind Fizignátra</l>
					<l>Jobban-jobban tüzele,</l>
					<l>Látván, hogy nincs egyéb hátra,</l>
					<l>A conventben felkele;</l>
					<l>Generalissimus ranggal</l>
					<l>Bírván, méltóságos hanggal</l>
					<l>Így kezde kuruttyolni:</l>
				</lg>
				<lg>
					<l>„Barátim! hát már az oka</l>
					<l>Annak Fizignát vala,</l>
					<l>Hogy az ő királyfiok a</l>
					<l>Tónak vizébe hala?</l>
					<l>Nem tudván úszni valóba;</l>
					<l>Ő a constitutióba,</l>
					<l>Nem csuda. ha elmerűlt.</l>
				</lg>
				<lg>
					<l>Most már az ő emberei,</l>
					<l>Látom, engem okolnak;</l>
					<l>Azért a nemzet képei</l>
					<l>Árúlással vádolnak:</l>
					<l>Hát amit e mély tó csinál,</l>
					<l>Annak már egy hazafinál</l>
					<l>Kell-é okát keresni?</l>
				</lg>
				<lg>
					<l>De tudom én, csak várjanak,</l>
					<l>Mit kell csinálnunk velek,</l>
					<l>Hogy mind megbolondúljanak</l>
					<l>Amaz Achitophelek;</l>
					<l>Énvelem egyetérthetnek,</l>
					<l>Ha úgy tetszik, a nemzetnek</l>
					<l>Bőlcs s hatalmas képei.</l>
				</lg>
				<lg>
					<l>Gyűjtsük öszve a sereget,</l>
					<l>Fegyverbe őltözzenek,</l>
					<l>Mindenütt a tópart megett</l>
					<l>Vonjunk kordont ellenek;</l>
					<l>Erősítsük a gránicot,</l>
					<l>A mozsarat s haubicot</l>
					<l>Kettőztessük várain.</l>
				</lg>
				<lg>
					<l>Mihelyt népünkre rontanak</l>
					<l>És határunkhoz érnek,</l>
					<l>Verjük meg, rajta! húlljanak</l>
					<l>Özönébe a vérnek;</l>
					<l>Verjük meg győzedelmesen,</l>
					<l>Hogy haza egy se mehessen</l>
					<l>Épen fegyverünk elől.</l>
				</lg>
				<lg>
					<l>Akiket hadi foglyokká</l>
					<l>Teszünk ezen csatában;</l>
					<l>Légyenek új polgárokká</l>
					<l>Ők a respublicában:</l>
					<l>Ha négy-öt krajcárt találunk</l>
					<l>Zsebjekben, jó lesz az nálunk</l>
					<l>A nemzet fundusának.</l>
				</lg>
				<lg>
					<l>Így osztán a respublicát</l>
					<l>Köztünk felépíthetjük</l>
					<l>S nálunk az új politikát</l>
					<l>Javunkra bevihetjük;</l>
					<l>Mindjárt a csata mezején</l>
					<l>Állítsuk fel jóidején</l>
					<l>A szabadság szent fáját.”</l>
				</lg>
				<lg>
					<l>Felkiált a clubb viváttal,</l>
					<l>Éljen a nemzet! éljen!</l>
					<l>Éljen a had, Fizignáttal!</l>
					<l>Kettőzteti kevélyen.</l>
					<l>Azután a sok Barrére</l>
					<l>A convent itéletére</l>
					<l>Más holmiket említe.</l>
				</lg>
				<lg>
					<l>Végre egy, a többieknél</l>
					<l>Okosabbik, felálla;</l>
					<l>„Eddig, úgymond, mindeneknél</l>
					<l>A halnyelv vigeála,</l>
					<l>Kárára egész hazánknak,</l>
					<l>S nemzeti polituránknak</l>
					<l>Nagy hátráltatására.</l>
				</lg>
				<lg>
					<l>Hanem anyai nyelvünket</l>
					<l>Vegyük bé a hazánkba;</l>
					<l>E’ segíti nemzetünket</l>
					<l>Kipallérozásába.”</l>
					<l>Erre sokan ráállának,</l>
					<l>Látván hasznát tanácsának</l>
					<l>Ezen okos embernek.</l>
				</lg>
				<lg>
					<l>Sokan, a tudatlanok is,</l>
					<l>Ellenére szóltanak,</l>
					<l>Bár a halnyelven magok is</l>
					<l>Ímígy-amúgy tudtanak;</l>
					<l>De csakugyan rámenének,</l>
					<l>Hogy már végbúcsút vennének</l>
					<l>Ez idegen halnyelvtől.</l>
				</lg>
				<lg>
					<l>A belső rendeléseket</l>
					<l>Hogy a gyűlés megtette,</l>
					<l>A hadi fővezéreket</l>
					<l>Készűletre kísztette;</l>
					<l>Azért a convent szavára</l>
					<l>Mind felkészűl a csatára</l>
					<l>Az egész békagárda.</l>
				</lg>
				<lg>
					<l>Truppba áll az egész sereg</l>
					<l>Zőld és veres ruhában,</l>
					<l>A nemzeti nóta pereg</l>
					<l>Kuruttyoló szájában;</l>
					<l>Talpig jól készűlt fegyverbe</l>
					<l>Béállának az ezerbe</l>
					<l>A buzgó hazafiak.</l>
				</lg>
				<lg>
					<l>Fizignát a trombitára</l>
					<l>Seregét békerengi,</l>
					<l>Zörög, dobog dob módjára</l>
					<l>A rezgő Alkekengi;</l>
					<l>Buzdúl itt a békagárda,</l>
					<l>Lobog fején a kokárda,</l>
					<l>Félrenyomja kalapját.</l>
				</lg>
				<lg>
					<l>A határon táborjokat</l>
					<l>Körűlsáncolták mélyen,</l>
					<l>Belől csörgetik kardjokat</l>
					<l>S puskájokat kevélyen:</l>
					<l>Bár belől szívekbe’ fáznak,</l>
					<l>De vitéz tűzzel szikráznak</l>
					<l>Kívűl a jó sampántól.</l>
				</lg>
				<lg>
					<l>A lármára megrendűle</l>
					<l>Jupiter palotája,</l>
					<l>A serbedlije feldűle,</l>
					<l>Lehulla az órája;</l>
					<l>Nem nyughatik már ezektűl,</l>
					<l>A feleségén keresztűl</l>
					<l>Leugrik az ágyáról.</l>
				</lg>
				<lg>
					<l>Lenéz, látja fegyveresen</l>
					<l>A Fizignát seregét,</l>
					<l>Főldhöz csapja nagy mérgesen</l>
					<l>Singes hálósüvegét,</l>
					<l>Melyre szörnyű szélvész omla.</l>
					<l>Csaknem ég-főld öszveromla,</l>
					<l>Jó, hogy elmosolyoda.</l>
				</lg>
				<lg>
					<l>Egyet csendít; a szobába</l>
					<l>Mercurius bémegyen;</l>
					<l>„Menj, mondjad, tíz óra tájba</l>
					<l>Minden isten itt legyen.”</l>
					<l>Elmegy Mercur s az istenek</l>
					<l>Mind egy lábig felgyűltenek</l>
					<l>Reggeli templom után.</l>
				</lg>
				<lg>
					<l>Ekkor nékik megmutatja</l>
					<l>A szörnyű sokaságot,</l>
					<l>Velek rendre csudáltatja</l>
					<l>E nagy hatalmasságot;</l>
					<l>Milyen az óriásoknak,</l>
					<l>Avagy a centaurusoknak</l>
					<l>Rettentő nagy táborok.</l>
				</lg>
				<lg>
					<l>Kérdi nyájas mosolygással,</l>
					<l>Melyre a főld megéle,</l>
					<l>A kopószar is rakással</l>
					<l>Cúkorrá leve véle:</l>
					<l>Melyik akarna lemenni</l>
					<l>És segítségére lenni</l>
					<l>Valamelyik tábornak?</l>
				</lg>
				<lg>
					<l>A többek közt Minervához</l>
					<l>Így szóla, megölelvén</l>
					<l>S gyenge száját szakállához</l>
					<l>Nyájassággal dörzsölvén:</l>
					<l>„Hát te leányom leszállasz,</l>
					<l>Segítségére kiállasz</l>
					<l>Az egér-ármádának?</l>
				</lg>
				<lg>
					<l>Mert a te templomodba is</l>
					<l>A magyar nemeseknél,</l>
					<l>Alig lehet kapni ma is</l>
					<l>Egyebet egereknél,</l>
					<l>Még a szent múzsáknak rakott</l>
					<l>Egy két templomba se lakott</l>
					<l>S lakik egyéb egérnél.”</l>
				</lg>
				<lg>
					<l>„Atyám!” így felele Pallás</l>
					<l>Jupiter tanácsára,</l>
					<l>„Nem tetszik ez a javallás,</l>
					<l>Nem állhatok szavára;</l>
					<l>Nékem igen nagy kárt tettek,</l>
					<l>Olajt s mindent öszveettek</l>
					<l>Templomomba ők nekem.</l>
				</lg>
				<lg>
					<l>Öszverágták szép sleppemet,</l>
					<l>Melyet varrtam selyemből;</l>
					<l>Kipusztítottak engemet</l>
					<l>Már minden kőltségemből,</l>
					<l>Ha meg nem adom a selyem</l>
					<l>Árát, rólam a pendelyem</l>
					<l>Rövid időn lehúzzák.</l>
				</lg>
				<lg>
					<l>De ezzel semmit sem mondok</l>
					<l>A békáknak hasznára,</l>
					<l>Mert ők csak olyan bolondok</l>
					<l>Először s utóljára;</l>
					<l>Hogy a hadban elfáradtam,</l>
					<l>Miattok el nem alhattam,</l>
					<l>Ki-világos-virradtig.</l>
				</lg>
				<lg>
					<l>De segítségre hozzájok</l>
					<l>Ne indúljunk, istenek,</l>
					<l>Hogy éles kardjok s szablyájok</l>
					<l>Meg ne sebesítsenek;</l>
					<l>Mert vakmerők a státión,</l>
					<l>Bár egy egész batalion</l>
					<l>Isten menjen ellenek.</l>
				</lg>
				<lg>
					<l>Innen legszebb lesz nézni a</l>
					<l>Magas égből reájok,</l>
					<l>Bátran, mint most a francia</l>
					<l>Hadra némely királyok.”</l>
					<l>Nagy komplimentet vágának</l>
					<l>Az istenek, s felmászának</l>
					<l>Az ég kéménye mellé.</l>
				</lg>
				<p>Harmadik pipa dohány</p>
				<p>A csata, a nevezetesebb történetekkel</p>
				<lg>
					<l>Hát egyszer a trombitákat</l>
					<l>Elkezdik harsogatni,</l>
					<l>A dobokat és flótákat</l>
					<l>Nagy lármával kongatni;</l>
					<l>Jupiter is a csatára,</l>
					<l>Ráütvén a pap tyúkjára,</l>
					<l>Jelt ád a kémény mellől.</l>
				</lg>
				<lg>
					<l>Elsőben is kimozdúla</l>
					<l>Báró de Grand Brekeke;</l>
					<l>Mindjárt ellen nyomúl a</l>
					<l>Nyalnádtői serege;</l>
					<l>Sem az, sem ez meg nem retten,</l>
					<l>Bátran vívnak mind a ketten,</l>
					<l>A vezérek kiállnak.</l>
				</lg>
				<lg>
					<l>Öszvecsapnak, s Grand Brekekét</l>
					<l>Nyalnádtői levágja,</l>
					<l>Grand Brekeke megharagszik,</l>
					<l>A tromfot visszavágja;</l>
					<l>Ötször vették egymás nyakát,</l>
					<l>Ötször mondtak jó éjtszakát</l>
					<l>Mindketten az életnek.</l>
				</lg>
				<lg>
					<l>Végre de Grand Brekekének</l>
					<l>Hatalmas csapására</l>
					<l>Nyalnádtői életének</l>
					<l>Jutott végórájára;</l>
					<l>Mikor a feje leesett,</l>
					<l>Gondolkozván egy keveset,</l>
					<l>Csak úgy nézett utána.</l>
				</lg>
				<lg>
					<l>Erre megbúsúlt szívében</l>
					<l>Üregjári hevesen,</l>
					<l>Kiáll s oberster Krötébe</l>
					<l>Üti kardját mérgesen;</l>
					<l>Kröte nemes lelkű vala,</l>
					<l>Szégyenletébe meghala,</l>
					<l>Hogy rajta ily stikk esett.</l>
				</lg>
				<lg>
					<l>Kröte szomorú halála</l>
					<l>Döbretét orron üté,</l>
					<l>Egy pár pisztoly vala nála,</l>
					<l>Azt megtőltvén elsüté;</l>
					<l>S azzal főhadnagy Csuprait,</l>
					<l>Ki bíztatta pajtásait,</l>
					<l>Agyonlövé vitézűl.</l>
				</lg>
				<lg>
					<l>Amíg az avantgardének</l>
					<l>Imígy folytak csatái,</l>
					<l>Mind együvé érkezének</l>
					<l>A nagy sereg osztályi;</l>
					<l>Bezzeg akkor volt ami volt,</l>
					<l>Ijedtében az is megholt,</l>
					<l>Akin semmi sem esett.</l>
				</lg>
				<lg>
					<l>Ekkor a kenyérmezei</l>
					<l>Bán vitéz seregével</l>
					<l>Bevág a békák rendjei</l>
					<l>Közé nagy vitézséggel;</l>
					<l>Marsak Kriőr két regement</l>
					<l>Vasasokkal ellene ment,</l>
					<l>Igen kemény tűz alatt.</l>
				</lg>
				<lg>
					<l>Ez a Kriőr egy oktalan,</l>
					<l>De nagyszájú úr vala,</l>
					<l>A hazának egy hasztalan</l>
					<l>Hasnál mást nem hizlala;</l>
					<l>Nálunk is vagynak olyanok,</l>
					<l>Kik nagyszájúk s tudatlanok,</l>
					<l>Csak hasokat hizlalják.</l>
				</lg>
				<lg>
					<l>Kriőr kezdi nagy lármával</l>
					<l>Csúfolni ellenségét,</l>
					<l>De a bán is szablyájával</l>
					<l>Megnyomá kevélységét;</l>
					<l>Ment rávágván köldökére,</l>
					<l>Kiomlott a főld színére</l>
					<l>Bélével együtt hája.</l>
				</lg>
				<lg>
					<l>Bürbő, Kriőr adjutántja,</l>
					<l>Látván estét urának,</l>
					<l>Megáll, sárkányát felrántja</l>
					<l>Mérgesen pisztolyának;</l>
					<l>Üregjárira rásüti,</l>
					<l>Szép bokrétáját leüti</l>
					<l>A halálos golyóbis.</l>
				</lg>
				<lg>
					<l>Így hala meg Üregjári,</l>
					<l>Csillaga hazájának,</l>
					<l>Kinél a főldnek határi</l>
					<l>Bőlcsebbet nem tartának;</l>
					<l>Ez nem bálban nevekedett,</l>
					<l>Mint sok elnémetesedett</l>
					<l>Magyar nemes úrfiak.</l>
				</lg>
				<lg>
					<l>Üregjárinak halála</l>
					<l>Bürbőnek káros leve,</l>
					<l>Mert meglátá, mit csinála</l>
					<l>Nyalnádtői eleve;</l>
					<l>Bürbő fejét elragadá,</l>
					<l>És sok kérésére adá</l>
					<l>Vissza szegény Bürbőnek.</l>
				</lg>
				<lg>
					<l>Major de Szű megpillantván</l>
					<l>A bürbő harmincadját:</l>
					<l>A tó felé elillantván,</l>
					<l>Oda hagyá századját:</l>
					<l>De míg ő a tóba fered,</l>
					<l>Neki is utána ered</l>
					<l>Nyalnádtői lóháton.</l>
				</lg>
				<lg>
					<l>Ott a tóban általvervén,</l>
					<l>Megölé dárdájával,</l>
					<l>Most már a parton hevervén,</l>
					<l>Elnyúlt kövér hasával;</l>
					<l>Melyet sok jobbágyok zsírja</l>
					<l>Hízlalt, mint Klimius írja</l>
					<l>Sok magyar főldesúrról.</l>
				</lg>
				<lg>
					<l>Markasző főkapitánynak</l>
					<l>Ekkor látták csatáját,</l>
					<l>Elvette gróf Turódványnak</l>
					<l>Pikszisét és óráját;</l>
					<l>Hogy madame de Grenovillnak,</l>
					<l>Ha vídámabb idők nyílnak,</l>
					<l>Megnyerhesse egy csókját.</l>
				</lg>
				<lg>
					<l>Más oldalt az ellenséget</l>
					<l>Mézvájó rettentette;</l>
					<l>Hogy a szörnyű veszteséget</l>
					<l>De rőso észre vette;</l>
					<l>Haza fut a szállására,</l>
					<l>Rá bizván d’ O. majorjára</l>
					<l>Az egész kompániát.</l>
				</lg>
				<lg>
					<l>Ez Khalchfresszert, egy nagyszájú</l>
					<l>Német marsalt levága,</l>
					<l>Bátor nagy famíliájú</l>
					<l>Princ vala ő nagysága;</l>
					<l>Sok magyar közemberekből,</l>
					<l>Mint az ily gyáva princekből,</l>
					<l>Jobb katona lenne ám.</l>
				</lg>
				<lg>
					<l>Elég, hogy princ Khalchfresszernek</l>
					<l>Ily véletlen halála</l>
					<l>A pór német egereknek</l>
					<l>Réműlésekre vála,</l>
					<l>Tele lett a bugyogójok,</l>
					<l>Elhajigálták zászlójok</l>
					<l>S szaladtak szerteszéjjel.</l>
				</lg>
				<lg>
					<l>Látván ezt gróf Deszkarági,</l>
					<l>Egy nagy vitéz generál,</l>
					<l>Hogy már a magyarországi</l>
					<l>Nép is mindjárt retirál:</l>
					<l>Elállja széledőket,</l>
					<l>Jól öszveadtázván őket,</l>
					<l>Visszaűzi mérgesen.</l>
				</lg>
				<lg>
					<l>Tót Blatowszki ott cserkésze,</l>
					<l>Hogy neki gátot tégyen;</l>
					<l>Deszkarági rá se néze,</l>
					<l>Seggbe rúgja s elmegyen:</l>
					<l>Blatowszki lószarrá leve,</l>
					<l>Mint amilyen volt eleve</l>
					<l>Szent Péter előtt neme.</l>
				</lg>
				<lg>
					<l>Oberster monsieur de Túró</l>
					<l>Sergét beljebb vezeti,</l>
					<l>Lábon kapja Pecsenyésit</l>
					<l>S a tóba beléveti;</l>
					<l>Ekkép szegény Pecsenyésit,</l>
					<l>Megvetvén sok könyörgésit,</l>
					<l>Beléfojtja a tóba.</l>
				</lg>
				<lg>
					<l>Az óberster púpos vala,</l>
					<l>Rekedt torkú és siket,</l>
					<l>Hét lyukra folyt az oldala,</l>
					<l>Franc ette mindeniket;</l>
					<l>A nevét maga kezével</l>
					<l>Le nem tudta írni, mivel</l>
					<l>Kondás volt az apja is.</l>
				</lg>
				<lg>
					<l>Mégis obersterré leve,</l>
					<l>Mert száz aranyat lopott,</l>
					<l>Ezen vitézséget veve</l>
					<l>Egy ilyen ütött-kopott:</l>
					<l>Megvan az is hazánkba már,</l>
					<l>Hogy pénzért az ökör s szamár</l>
					<l>Azzá leve, ami nem.</l>
				</lg>
				<lg>
					<l>Báró Morzsakapó álla</l>
					<l>Bosszút a megholtakért,</l>
					<l>Ötven nyakat lekaszála</l>
					<l>S vága le egy-két nyakért;</l>
					<l>Limönőt a többek között,</l>
					<l>Bár eleget esedezött,</l>
					<l>Vitézűl megfricskázta.</l>
				</lg>
				<lg>
					<l>De ezt meglátván messziről</l>
					<l>A Limönő testvére,</l>
					<l>Ragad a tónak széliről</l>
					<l>Egy csomó sárt kezére;</l>
					<l>Morzsakapóhoz megy azzal,</l>
					<l>S hozzá csapván egy halmazzal,</l>
					<l>Csaknem megvakította.</l>
				</lg>
				<lg>
					<l>Amaz méreggel megtelvén,</l>
					<l>Szinte a főldre bukott,</l>
					<l>De a partról felemelvén</l>
					<l>Egy vaskos Nepomukot,</l>
					<l>Limönőhöz hozzá sujtá,</l>
					<l>Az magát hanyatt elnyújtá</l>
					<l>A porba öszvezúzva.</l>
				</lg>
				<lg>
					<l>Hanem Crüssőr bosszút álla</l>
					<l>Morzsakapón érette,</l>
					<l>Mert vele szembe kiszálla</l>
					<l>S fejét elcsippentette;</l>
					<l>Ki hogy fő nélkül maradott,</l>
					<l>Fejét megcsóválván, adott</l>
					<l>Egy keserves adieut.</l>
				</lg>
				<lg>
					<l>Magrág únván a harc szagát,</l>
					<l>Félre méne peselni,</l>
					<l>Ellövék gatyamadzagát,</l>
					<l>Kurázs azt elszenvedni;</l>
					<l>De végtére eljajdúla,</l>
					<l>Mindkét lábra megsántúla</l>
					<l>S búvik egy nagy mély lyukba.</l>
				</lg>
				<lg>
					<l>Vigyázz, bárha hátúl kesely</l>
					<l>Légy is, vigyázz magadra;</l>
					<l>Minden bolond helyt ne peselj,</l>
					<l>Mert gatyamadzagodra</l>
					<l>Rá találnak peccenteni,</l>
					<l>Pedig jó ám azt félteni</l>
					<l>Emberséges embernek.</l>
				</lg>
				<p>Negyedik pipa dohány</p>
				<p>A csata nagyja s kimenetele</p>
				<lg>
					<l>Maga Troxartax álla ki</l>
					<l>Utóljára a gátra,</l>
					<l>Egy tőltött pisztolyt húza ki,</l>
					<l>Rálöve Fizignátra:</l>
					<l>Ő is elsüti puskáját,</l>
					<l>De elhullatván kováját,</l>
					<l>Csütörtököt kiálta.</l>
				</lg>
				<lg>
					<l>Próbálgatja százszeresen,</l>
					<l>De mégis el nem csattan;</l>
					<l>Troxartax pedig mérgesen</l>
					<l>Szeme elibe pattan,</l>
					<l>Kirántja éles szablyáját,</l>
					<l>S a Fizignát tomporáját</l>
					<l>Véle jól meghasítja.</l>
				</lg>
				<lg>
					<l>Bezzeg Fizignát sem véli</l>
					<l>Már a dolgot tréfára,</l>
					<l>A tó fenekét szemléli,</l>
					<l>Fut sántán a partjára;</l>
					<l>Nyomúl Traxartax utána,</l>
					<l>Mert egész zsákmányt kivánna</l>
					<l>Tenni gonosz lelkéből.</l>
				</lg>
				<lg>
					<l>De d’Onnyó oda nyargala,</l>
					<l>Hogy a dolgot megsejté;</l>
					<l>Fizignát, bár sánta vala,</l>
					<l>Elfut s magát elrejté;</l>
					<l>És míg d’Onnyó sok csapással</l>
					<l>Vívik maga Troxartaxszal,</l>
					<l>Ő addig odébb állott.</l>
				</lg>
				<lg>
					<l>Míg Mars a véres csatának</l>
					<l>Dühös fegyverével öl,</l>
					<l>Sok ezeren elhullának</l>
					<l>Addig mind a kétfelől;</l>
					<l>A tó vérrel veresellett,</l>
					<l>Az egész mező eltellett</l>
					<l>A sok száz holt testekkel.</l>
				</lg>
				<lg>
					<l>Az egerek nóvájokban</l>
					<l>Róla ekkép írának,</l>
					<l>Hogy a békák táborokban</l>
					<l>Nyolcezeren valának,</l>
					<l>Kiknek a harcban lett végek,</l>
					<l>Pedig az ő veszteségek</l>
					<l>Másfél százra se megyen.</l>
				</lg>
				<lg>
					<l>A békáknak újságai</l>
					<l>Ellenben úgy írának,</l>
					<l>Hogy az egerek holtjai</l>
					<l>Tízezeren valának:</l>
					<l>Ők pedig, bár meggyőzettek,</l>
					<l>Mégis többet nem vesztettek</l>
					<l>Mindöszve is ezernél.</l>
				</lg>
				<lg>
					<l>Az alatt gróf Bőrrágódi,</l>
					<l>Az egész Alfőld bánja,</l>
					<l>A magyarországi hadi</l>
					<l>Sergek főkapitányja,</l>
					<l>Vitézeivel eljöve</l>
					<l>S még messziről reálöve</l>
					<l>A küszködő békákra.</l>
				</lg>
				<lg>
					<l>Ennél vitézebb vezére</l>
					<l>Nem volt az egereknek;</l>
					<l>Most tehát segítségére</l>
					<l>Elérkezvén ezeknek:</l>
					<l>Beléjek új erőt ada,</l>
					<l>S a békaság megszalada</l>
					<l>Nyakra-főre előttök.</l>
				</lg>
				<lg>
					<l>Akkor a Mars unokája</l>
					<l>Állván a tó partjára,</l>
					<l>Esküdve assecurálja,</l>
					<l>Mennyre, főldre s magára,</l>
					<l>Hogy elállván minden útját,</l>
					<l>Egész cudar pereputtyát</l>
					<l>Eltörli a békáknak.</l>
				</lg>
				<lg>
					<l>De véghez is vitte volna,</l>
					<l>Vitéz lévén, szándékát,</l>
					<l>Ha Jupiter hagyta volna</l>
					<l>A már széjjelvert békát;</l>
					<l>De megszánván szegényeket,</l>
					<l>A bámúló isteneket</l>
					<l>Végre így szólítá meg:</l>
				</lg>
				<lg>
					<l>„Kollég’ uramék! mennykő nagy</l>
					<l>Dolog ám ez, úgy-é hát?</l>
					<l>Isten ugyse! ez a fickó</l>
					<l>Mind megeszi a békát;</l>
					<l>Ebugatta kis scythája,</l>
					<l>Magamnak is, hogy reája</l>
					<l>Néztem, lógott a szügyem.</l>
				</lg>
				<lg>
					<l>No csak hát, Mars fiam-uram,</l>
					<l>Menjen le kend hozzájok,</l>
					<l>Hadd bodorodjon a békák</l>
					<l>Lekonyúlt bokrétájok:</l>
					<l>Pallas cicám! Őkemével</l>
					<l>Lelódúlhatsz s egy-erővel</l>
					<l>Virgázzátok fel őket!”</l>
				</lg>
				<lg>
					<l>Erre az egész palota</l>
					<l>Felzendűlt, s az istenek</l>
					<l>Néki, mivel nagy despota,</l>
					<l>Nein, Nixszel felelének:</l>
					<l>De Mars szóla végre belé,</l>
					<l>S Jupiternek ezt felelé</l>
					<l>Nagy kategóriával:</l>
				</lg>
				<lg>
					<l>„Óh, Jupiter! sem Pallásnak</l>
					<l>Sem Marsnak vitézsége</l>
					<l>Nem használhat, s e romlásnak</l>
					<l>Még azzal nem lesz vége;</l>
					<l>Ha csak mi mind le nem szállunk,</l>
					<l>Bőrrágódinak nem állunk</l>
					<l>Tűzzel-vassal ellene.</l>
				</lg>
				<lg>
					<l>Vagy ha tüzes mennyköveid</l>
					<l>Nem hullatod ellenek,</l>
					<l>Melyekkel ellenségeid</l>
					<l>Hajdan leverettenek;</l>
					<l>Amelyekkel Enceladot</l>
					<l>És a több reád támadott</l>
					<l>Titánokat meggyőzted.”</l>
				</lg>
				<lg>
					<l>Így szóla Mars, s leszállani</l>
					<l>Az istenek nem mernek;</l>
					<l>Hanem mennykövet hajtani</l>
					<l>Tanácslák Jupiternek,</l>
					<l>Ki is ezek tanácsából</l>
					<l>A nadrág hasítékából</l>
					<l>Kihúza egy nagy mennykőt.</l>
				</lg>
				<lg>
					<l>Hát mihelyest ezt kivette</l>
					<l>Nadrághasítékából,</l>
					<l>Az ülepe oly felette</l>
					<l>Nagyot durranta hátúl,</l>
					<l>Hogy az elszédűlt istenek</l>
					<l>Egészen elréműltenek,</l>
					<l>S béfogták az orrokat.</l>
				</lg>
				<lg>
					<l>Kivált az istenasszonykák</l>
					<l>Elsikolták magokat,</l>
					<l>Hogy majestását meglátták,</l>
					<l>Eldugták szemhéjokat:</l>
					<l>De a dugást úgy intézték,</l>
					<l>Hogy újjaik közzűl nézték,</l>
					<l>Mint leányaink szokták.</l>
				</lg>
				<lg>
					<l>A békáknak s egereknek</l>
					<l>Seregei megrettentek,</l>
					<l>Soká volt, míg feleszméltek</l>
					<l>S álmokból felserkentek:</l>
					<l>De nem szűnt meg Bőrrágódi</l>
					<l>Sorra nyakazni a hadi</l>
					<l>Tűzre termett békákat.</l>
				</lg>
				<lg>
					<l>És el is vesztette volna</l>
					<l>Örökre a békákat,</l>
					<l>Hogyha meg nem szánta volna</l>
					<l>Jupiter a párákat;</l>
					<l>Ki a tómellékről végre</l>
					<l>Elkűldötte segítségre</l>
					<l>A Karcinos-nemzetet.</l>
				</lg>
				<lg>
					<l>Ezek oldalaslag mennek,</l>
					<l>Csontból vagynak egészen,</l>
					<l>Amelyekből tekintgetnek,</l>
					<l>Nyakok egy srófot tészen;</l>
					<l>Csillagzik a csont hátokon,</l>
					<l>A két nagyobbik lábokon</l>
					<l>Egy-egy gvillotin vagyon.</l>
				</lg>
				<lg>
					<l>A békákkal egyházúak,</l>
					<l>Velek szoktak múlatni,</l>
					<l>Két fejűek s nyolc lábúak,</l>
					<l>Kézzel meg nem foghatni;</l>
					<l>Ezeket pedig rákoknak</l>
					<l>Nevezik a magyaroknak</l>
					<l>Minden lexikonjai.</l>
				</lg>
				<lg>
					<l>Ezek hát az egereknek</l>
					<l>Elvagdalták farkokat,</l>
					<l>Elmetélék szegényeknek</l>
					<l>Kezeket és lábokat;</l>
					<l>Melyre ők megfélemlének,</l>
					<l>Hanyatt-homlok sietének</l>
					<l>A csatahelyről haza.</l>
				</lg>
				<lg>
					<l>Már csaknem elnyugovának</l>
					<l>A nap tüzes lovai,</l>
					<l>Fényes postilionjának</l>
					<l>Elhúnyván súgárai;</l>
					<l>Hogy az egek borúlának;</l>
					<l>S ezen egynapi csatának</l>
					<l>Ekképpen leve vége.</l>
				</lg>
				<lg>
					<l>Nékem is fogytig kiégett</l>
					<l>A dohányom azonban:</l>
					<l>Pedig igen kevés termett</l>
					<l>A magyar Helikonban;</l>
					<l>Mert elnézhetik uraink,</l>
					<l>Tőlök pindusi halmaink</l>
					<l>Nem igen míveltetnek.</l>
				</lg>
			</div>
		</body>
	</text>
</TEI>