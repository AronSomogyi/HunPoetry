<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0349" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Csetneki pergő</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1283</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Csetneki pergő</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Csetneki pergő</head>
				<lg>
					<l>azaz olyan versek, melyekben a mostani kályhás mestereknek nagyapjok s</l>
					<l>egyszersmind tulajdonságaik feleségeikkel együtt világosan lerajzoltatnak.</l>
					<l>Írta a maga nemzetének hasznára, oláh nyelven, Gere József, mostan</l>
					<l>pedig a hazai törvényt tanúló ifjaknak kérésére néhány lutheránus</l>
					<l>auctorokból, u. m. Plautusból, Terentiusból és másokból kétannyi</l>
					<l>bővítéssel magyar nyelven kiadta ns. Domonkos Major László, a nyersi</l>
					<l>prédiumban compossessor a leányágon. Írtam Mokcsában, lúd-ólamban,</l>
					<l>7-ber egyedik napján, azon esztendőben, melyben Tarpán a rőt kutyát</l>
					<l>megsajtolták.</l>
				</lg>
				<p>Approbatio</p>
				<lg>
					<l>Hanc pergöm cum rázogatnarem, nihil in ea cum VII. conciliorum</l>
					<l>decretis et Pariz Papai dictionario discrepantem deprehendavi;</l>
					<l>quare ut in hanc mundum veniatur dignum existimavi.</l>
				</lg>
				<p>Dadavi in Puszta Hoportyán 15. 7-ber 1802.</p>
				<lg>
					<l>Lad. Cseresnyes</l>
					<l>Censurator librorum.</l>
				</lg>
				<p>*</p>
				<lg>
					<l>Négy mestert esmertem széles e világon,</l>
					<l>Kettőt Ugocsában, kettőt a Kúnságon.</l>
					<l>Mondják, voltak ezek, de hamar meghóltak,</l>
					<l>Mag nélkűl a Styxhez már el is patkóltak.</l>
					<l>Hanem Szamár Pálnak maradt két magzatja,</l>
					<l>Ezen járt Bálám is, a próféta atyja.</l>
					<l>Ezektől származtak a kályhás mesterek,</l>
					<l>Amint megmutatja fülök és termetek.</l>
					<l>Rá is ütöttek ők igazán apjokra,</l>
					<l>Ha nem hiszed, kérlek, vigyázz a szavokra.</l>
					<l>Úgy ordítnak ezek nagyapjok módjára,</l>
					<l>Hogy a kőtemplom is megrendűl jobbára.</l>
					<l>Az öreg asszony is szamarát siratja,</l>
					<l>Mikor a mestere szavát meghallhatja.</l>
					<l>Hát még a fülöket ha jól megvizsgálod,</l>
					<l>Hosszúnak, vastagnak, szőrösnek találod.</l>
					<l>Ha a kótát erős hangon fújdogatja,</l>
					<l>Mint szamár, két fülét éppen úgy mozgatja.</l>
					<l>A fejek is olyan, mint volt Szamár Pálnak,</l>
					<l>Most is szamár-módra fekszenek és állnak.</l>
					<l>Csak ebben különböz szamár nagyapjátúl,</l>
					<l>Hogy nincs legyezője, mint amannak hátúl.</l>
					<l>Tulajdonságokat ha belűl túrkálom,</l>
					<l>Restnek, ostobának, tunyának találom.</l>
					<l>Ha van köztök olyan, kit jól mozgat a vér,</l>
					<l>Ez nem csupa szamár, hanem lehet öszvér.</l>
					<l>Ha napjában kétszer megyen a templomba,</l>
					<l>Ezt is csap napszámból cselekszi potomba.</l>
					<l>Napközbe a cserét veszi a nyakába,</l>
					<l>Vagy komjával búvik a pince lyukába.</l>
					<l>Ottan isznak szinte félholtra éjfélig,</l>
					<l>Míg a tele hordó kong már éppen félig.</l>
					<l>E’ bodnár lócsiszár, amaz kerékgyártó,</l>
					<l>Ez hársszéket csinál, amaz gyertyamártó.</l>
					<l>Ez halász, a’ pedig urával agarász.</l>
					<l>Ez ha kancát talál, mint mén úgy nyiharász.</l>
					<l>A vénje közűlök az urak csatlósa,</l>
					<l>Az ifja szüretkor a szőllőt tapossa.</l>
					<l>Némelyik cérnára fűzi a kopókat,</l>
					<l>Amaz a vásárra hajtja a tinókat.</l>
					<l>Egyik csizmadia, másik esztergályos,</l>
					<l>Az oskolára szánt óra egy-fertályos.</l>
					<l>Már ha egyszer bemegy egy nap classisába,</l>
					<l>Az elég, mert mindjárt hívják a konyhába,</l>
					<l>Hogy süssön malacot az urak számára,</l>
					<l>Vagy a konyhán egyet üssön a kutyára.</l>
					<l>Semmi gondja nincsen otthol skólájára,</l>
					<l>Ha lova van, inkább vigyáz a lovára.</l>
					<l>Vagy hogy az uraknál dícséretet nyerjen,</l>
					<l>Néha pedig, hogy még kasszát is seperjen.</l>
					<l>Most pagát vagy két szem van a figyelembe,</l>
					<l>Vagy az ostáblánál űldögélnek szembe.</l>
					<l>Ezzel a menéssel mest’ uram megtére,</l>
					<l>Így már pallérozott a Szamár Pál névre.</l>
					<l>A gyermekek tökön maradnak azomba,</l>
					<l>Jármiba, Kocsordon, Rásomba és Somba.</l>
					<l>Ezek többnyire mind papmaró farkasok,</l>
					<l>Ki is telik tőlök, mert igen ordasok.</l>
					<l>Ha olykor borozik a bíró komjával,</l>
					<l>Papját sértegeti átkozott fogával.</l>
					<l>Irígyli a papnak ha van valamije,</l>
					<l>Azért is mocskolja, ha nincsen semmije.</l>
					<l>Azt akarná Balás, olyan becsűleti</l>
					<l>Volna, mint a pápák kettős tiszteleti.</l>
					<l>Ha azt a szent könyvbűl ugyan nem tudjátok,</l>
					<l>Hogy Bálám prófétát hordozta apátok.</l>
					<l>Ha akkor engedett neki az apátok,</l>
					<l>Hát ti, vemhék, hozzánk oly rosszak volnátok?</l>
					<l>Bálám a szamarát jól meg is döngette,</l>
					<l>Hogy magát alatta hasára fektette.</l>
					<l>Még ma is megmaradt az a relatio,</l>
					<l>Mert pap és szamár közt nagy a distinctio.</l>
					<l>És ha most ellhetne a fekete Bari,</l>
					<l>Így hajtna titeket: Ari, cofel, ari.</l>
					<l>Tudatlanságtokat hát ha fontba vetem,</l>
					<l>Oly vastag, hogy magam rajta elnevetem.</l>
					<l>Ha a gyermek mondja Ámen, Miatyánk, sat.,</l>
					<l>Így korrigáljátok: nem úgy te, hanem sát.</l>
					<l>Sok köztetek még a vallását sem tudja,</l>
					<l>Mégis magát derék embernek hazudja,</l>
					<l>S ha egy-két prediktet el tud kiabálni,</l>
					<l>Már hiszi, hogy papnak fogják invitálni.</l>
					<l>A Hiszek egy Istent úgy hiszik merda Tóth,</l>
					<l>Hogy Pilátus írta aki tiszttartó vólt.</l>
					<l>Sőt a Miatyánkról azt hiszik Lónyában,</l>
					<l>Hogy azt Ésaiás írta volt Hágában.</l>
					<l>A Decalogusról Barján is akként szólt</l>
					<l>József császár előtt, hogy az sohasem vólt.</l>
					<l>Hanem ő vette azt először ususba,</l>
					<l>Ő is adatta ki Lagmacon typusba.</l>
					<l>Domján Gergely azt elhitette magával,</l>
					<l>A Graduált írta Mózes Déborával.</l>
					<l>Egy catechesist is mutat a házánál,</l>
					<l>Melyet Holofernes írt vala Várnánál.</l>
					<l>Futó protestánsnak Cicerót állítja,</l>
					<l>Ebből a prediktet most is írogatja.</l>
					<l>Héti könyörgését Phaedrusból csinálta,</l>
					<l>Mert hiszi, hogy Esdrás azt coramisálta.</l>
					<l>Zeher Leviathánt a Lévi fiának</l>
					<l>Hiszi, Behemótot a Bálám atyjának.</l>
					<l>A nagy cethalat is gondolja városnak,</l>
					<l>Canis calcariást Párizsba vámosnak.</l>
					<l>Négy evangelisták közűl egynek mondja</l>
					<l>Struccmadarat, melynek fiára nincs gondja.</l>
					<l>Szabó Mózes is azt állítja valóba,</l>
					<l>Hogy a Fiastyúkot látta Petrahóba.</l>
					<l>S azt mondja, hogy már a Göncöl szekeréből</l>
					<l>Lehullt a marokvas a két tengelyéről.</l>
					<l>Kőszegi a holdban Dávidot képzeli</l>
					<l>Hegedűlni, azért ő is azt míveli.</l>
					<l>Ivots Éden kertét hiszi auctornak,</l>
					<l>Baruchot Miskolcon legelső kántornak.</l>
					<l>Azt tartja Nagy Laci hit ágazatjának,</l>
					<l>Júdás kommendánsa volt Belgrád várának.</l>
					<l>Jóbról is azt hiszi, hogy ez a szent író</l>
					<l>Arábiában volt első szolgabíró.</l>
					<l>Beírták a Nyírbe azt is a Credóba,</l>
					<l>Hogy a feltámadás kezdődik Kállóba.</l>
					<l>Úgy hiszik Ungvárba, Borsodba, Tornába,</l>
					<l>Hogy egy ugrást eljárt szent Tamás Kánába.</l>
					<l>Hámánról azt hiszik Szatmár vármegyébe:</l>
					<l>Scholarum director volt Gósen főldébe.</l>
					<l>Azt állítja Gömör, Zemplén Ugocsával,</l>
					<l>Hogy Kám a vásárra járt makrapipával.</l>
					<l>Az ér Duna mellett lakozó fráterek,</l>
					<l>Erősen állítják a kályhás mesterek,</l>
					<l>Hogy ama nagyhírű két conciliumok</l>
					<l>Mikor öszvegyűltek, e’ volt a plánumok,</l>
					<l>Hogy jól megmérjék az efézusi határt,</l>
					<l>Hogy a pap és mester, kántor ne valljon kárt.</l>
					<l>Bihar ezt bevette hit formulájába,</l>
					<l>Farahó professzor volt volna Lejdába.</l>
					<l>Sőt az is megtörtént Bereg vármegyébe,</l>
					<l>Hogy egynek fia lett s azon hevenyébe</l>
					<l>Az ott levő pappal megkereszteltette,</l>
					<l>Mathesisről keresztnevén neveztette,</l>
					<l>Mert ő azt gondolta, hogy Máté nevétől</l>
					<l>Jön ki a Mathesis, mint ág gyökerétől</l>
					<l>És így ha cátéból lehet Catechesis,</l>
					<l>Miért ne Mátéból szinte úgy Mathesis.</l>
					<l>Hát tovább őkemék tudnak-é deákúl,</l>
					<l>Ők a deák szókat forgatják fonákúl.</l>
					<l>Mikor Ivo napján Tarpán öszvegyűlnek,</l>
					<l>A szilvoricától jól nékihevűlnek:</l>
					<l>Akkor a Pyritest egyik conjugálja,</l>
					<l>Másik casusokra amo-t declinálja.</l>
					<l>Bibo perfectumát egyik mondja: bibsi;</l>
					<l>Másik corrigálja s azt mondja bibibsi.</l>
					<l>Ezen deák szókat: Salmonem, capite.</l>
					<l>A madai mester így kikerekíté:</l>
					<l>A Salamon zsidót mindjárt megfogjátok,</l>
					<l>Adós árendával fogságba tartsátok.</l>
					<l>A berceli mester pedig ezt a verset</l>
					<l>Magyarúl kitévén, mondott ilyen nyerset:</l>
					<l>Talia cantantur fumoso mense Decembri.</l>
					<l>Így énekelnek a füstös Debrecenbe.</l>
					<l>Pányokba nézd fejét a füstös fickónak,</l>
					<l>Már azt béfogadnák bízvást rudas lónak.</l>
					<l>Téged a természet formált kauklernek,</l>
					<l>Ugyan hát mért álltál te mégis mesternek?</l>
					<l>Nincs nagyobb imposztor három vármegyébe</l>
					<l>Nálad, ezt úgy tartják nálunk Kemecsébe.</l>
					<l>Csizmadia volt rég Enyedi, de hitvány</l>
					<l>Csengertótfaluba mester, nincs tanítvány.</l>
					<l>Az öreg Szilágyi a nagy Krokodilust</l>
					<l>Prófétának tartja, mely lakja a Nilust.</l>
					<l>Mondja, Jób írta a kalendáriumot,</l>
					<l>Pápaszemen nézte a gönci templomot.</l>
					<l>Nagypénteket kérdik a hallgatók Lökön,</l>
					<l>Melyik napon lészen? felel: csütörtökön.</l>
					<l>Ilyenek, látjátok, a kályhás mesterek,</l>
					<l>Ugyan hogy tanúlna ezektől a gyerek?</l>
					<l>Az ilyen gyermekből lész a rossz hallgató,</l>
					<l>Tolvaj, káromkodó, végre gyújtogató.</l>
					<l>Mikor vallásokra őket nem tanítják,</l>
					<l>Kézenfogva ekként pokolra taszítják.</l>
					<l>Currenst hozzatok már, mert sokat írtanak,</l>
					<l>Hogy tanúlgassanak, mást is tanítsanak.</l>
					<l>De mint a cigánynak, úgy nékik sem használ,</l>
					<l>Amit belőlről a hosszú levél diktál:</l>
					<l>Hanem csak úgy élnek, mint kasba a here,</l>
					<l>Ezt bizonyítja Lak, Dombrád és Szemere.</l>
					<l>Igazán mondja hát Igrici, Szalonna:</l>
					<l>Nem lesz a kutyából soha is szalonna.</l>
				</lg>
				<p>Feljebb is u. m. a Csákvári kolompban titulált</p>
				<p>Kedves Komám Asszony!</p>
				<lg>
					<l>Meg sem gondoltam, hogy ezen Csetneki-Pergőm ilyen hamar</l>
					<l>elkészűljön; de minthogy reménységemen kívűl egy legényem akadt,</l>
					<l>Paskulidesz Mihály őkigyelmével hozzáfogtam, elkészítettem nagy</l>
					<l>üggyel-bajjal ugyan, mert az auctorokban előfordúlt görög és arabia</l>
					<l>szókkal sok bajunk volt. Vegye hát kedvesen, Drága Komám Asszony,</l>
					<l>és adjon helyt neki,......... ott, ahol a nap nem süt. Több munkám is</l>
					<l>van készűlőfélben, a többek közt egy munkám Csengetyű név alatt, mely</l>
					<l>is az úri asszonyokat fogja kicsengetni. Ezzel maradok Mokcsán 7-ber</l>
					<l>Egyed-igyad napján, szokott tisztelet mellett, a Kiadó</l>
				</lg>
			</div>
		</body>
	</text>
</TEI>