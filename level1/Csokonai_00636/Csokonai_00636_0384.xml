<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0384" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A versengő érzékenységek</title>
				<author>
					<persName>
						<surname>Csokonai</surname>
						<surname>Vitéz</surname>
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">531</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A versengő érzékenységek</title>
					<author>
						<persName>
							<surname>Csokonai</surname>
							<surname>Vitéz</surname>
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A versengő érzékenységek</head>
				<lg>
					<l>Lilla! kellemességednek</l>
					<l>És mosolygó szépségednek</l>
					<l>Ínt-ébresztő balzsama</l>
					<l>Érzésimet megszédíté,</l>
					<l>Megbájolá, részegíté,</l>
					<l>S perre indította ma.</l>
				</lg>
				<lg>
					<l>Köztök nagy csata lázadott,</l>
					<l>Melyet az abból támadott</l>
					<l>Szép dicsőség okoza,</l>
					<l>Hogy melyik az, ki tégedet</l>
					<l>Megérezvén, felébredett</l>
					<l>S nékik ennyi jót hoza?</l>
				</lg>
				<lg>
					<l>Mindenik nagy hevességgel</l>
					<l>Perlett, hogy e dicsőséggel</l>
					<l>Bírjon a többek felett.</l>
					<l>Ílyformán szóltak egymásnak,</l>
					<l>Míg a heves civódásnak</l>
					<l>Lelkem által vége lett.</l>
				</lg>
				<p>Szaglás</p>
				<lg>
					<l>Tudjátok-é? hogy magatok</l>
					<l>Másfelé andalogtatok,</l>
					<l>Más tárgyon szúnyókálva;</l>
					<l>Mikor a táncnak őltözött</l>
					<l>Szépség leányai között</l>
					<l>Lilla eljött sétálva;</l>
				</lg>
				<lg>
					<l>Mikor egy zőld hársfa mellett</l>
					<l>Egy kis szellő rámlehellett</l>
					<l>Ámbróziás illattal:</l>
					<l>Melyet mihelyt észrevettem,</l>
					<l>Inatok felébresztettem</l>
					<l>Édes csiklándozattal.</l>
				</lg>
				<p>Látás</p>
				<lg>
					<l>Elsőben is mély álmomból,</l>
					<l>Tévelygő andalgásomból</l>
					<l>Nemde én pattanék ki?</l>
					<l>Látták éles nyilaimat,</l>
					<l>Villámló pillantásimat</l>
					<l>A múlatság környéki.</l>
				</lg>
				<lg>
					<l>Míg tüzes szemem sokára</l>
					<l>Ráakadt a szép Lillára</l>
					<l>S féloldalt reácsapott;</l>
					<l>Ah, mikor a több szem között</l>
					<l>Látásunk öszveütközött</l>
					<l>S egymástól lángot kapott;</l>
				</lg>
				<lg>
					<l>Ah, mikor szűz pillantása</l>
					<l>S elevenebb kacsintása</l>
					<l>Kétszer az enyímre lőtt:</l>
					<l>Bezzeg mind felpattantatok,</l>
					<l>Bezzeg eloszlott álmatok,</l>
					<l>Mely lankasztott azelőtt.</l>
				</lg>
				<lg>
					<l>Lebegő bársony hajain,</l>
					<l>Elefánttetem vállain</l>
					<l>Mely szép színek játszottak!</l>
					<l>Rózsát mosolygó ajaka,</l>
					<l>Hószín mellye, márvány nyaka,</l>
					<l>Ah, miként elragadtak!</l>
				</lg>
				<p>Hallás</p>
				<lg>
					<l>Hát mikor mély sóhajtása</l>
					<l>S bágyadt hangon tett szólása</l>
					<l>Ébredt fülembe hatott?</l>
					<l>Édes ájulás lepett el,</l>
					<l>Mely egy mennyei élettel</l>
					<l>Kecsegtetett, bíztatott,</l>
				</lg>
				<lg>
					<l>Mikor mellé ereszkedtünk,</l>
					<l>S végre, hogy sok kérést tettünk,</l>
					<l>Ezt mondotta: szeretek!</l>
					<l>Ah, e szóra vérünk égett,</l>
					<l>És minden elevenséget</l>
					<l>Ti is levetkeztetek.</l>
				</lg>
				<lg>
					<l>Mikor mézes beszédjére</l>
					<l>Örök hűséget ígére</l>
					<l>S íly bíztató hangon szólt:</l>
					<l>„Szeretek! Téged kedvellek,</l>
					<l>Csak néked élek, lehellek,</l>
					<l>Míg be nem féd a sírbólt.”</l>
				</lg>
				<lg>
					<l>Akkor óh, mert e szavának</l>
					<l>Oly édességi valának,</l>
					<l>Hogy élet ömlött belénk</l>
					<l>Egy legédesebb mennyei</l>
					<l>Öröm gyönyörködései</l>
					<l>Kezdtek repesni felénk.</l>
				</lg>
				<lg>
					<l>Mikor kedvesének mondott,</l>
					<l>Elvett minden bút és gondot</l>
					<l>Ez az édes nevezet;</l>
					<l>És hízelkedő nyelvének</l>
					<l>Mézén locsogó szívének</l>
					<l>Mindnyájunk temjénezett.</l>
				</lg>
				<p>Tapintás</p>
				<lg>
					<l>Közte a temjénezésnek</l>
					<l>S e mennyei ihletésnek,</l>
					<l>Kezeim felemelém,</l>
					<l>És jótételét hálálván,</l>
					<l>Ez imádni való bálván</l>
					<l>Szent testét megölelém.</l>
				</lg>
				<lg>
					<l>Ah, halhatatlan istenek!</l>
					<l>Mit érzettem! ah, milyenek</l>
					<l>Voltak gyenge karjai,</l>
					<l>Melyek mikor rám hajoltak,</l>
					<l>Nálok gyengébbek nem voltak</l>
					<l>A rózsák harmatjai.</l>
				</lg>
				<lg>
					<l>Mellyét Ámornak melege</l>
					<l>Olvasztván, gyengén pihege</l>
					<l>Bíbor fátyola alatt.</l>
					<l>Kezemet tévén szívére,</l>
					<l>Sűrűn vert; és minden vére</l>
					<l>Hozzám örömmel szaladt.</l>
				</lg>
				<lg>
					<l>Mint a hó a nap hevétől,</l>
					<l>Úgy az ő tűz-szerelmétől</l>
					<l>Mind elolvadva valánk.</l>
					<l>Életünk belé kőltözött,</l>
					<l>S ölelő karjai között</l>
					<l>E világnak meghalánk.</l>
				</lg>
				<p>Ízlés</p>
				<lg>
					<l>Mit ér a szép gyümőlcs maga,</l>
					<l>Bár kedves a színe, szaga,</l>
					<l>Ha jó ízzel nincs tele?</l>
					<l>Ti csak Lilla szépségére</l>
					<l>Bámúltatok s méz ízére</l>
					<l>Egyiktek sem űgyele.</l>
				</lg>
				<lg>
					<l>Nincs a nektár olyan édes,</l>
					<l>Amelyet tőlt Ganymédes</l>
					<l>Jupiter csészéjébe.</l>
					<l>Óh, nem bír az annyi jókkal,</l>
					<l>Hacsak azt egy ílyen csókkal</l>
					<l>Fel nem vegyíti Hébe.</l>
				</lg>
				<lg>
					<l>Íly mannával nem kínálja</l>
					<l>Gazdag lakosit Panchaia</l>
					<l>Vagy más déli tartomány.</l>
					<l>Ennél édesebb itala</l>
					<l>Bármely királynak sem vala</l>
					<l>Óh, mennyei adomány!</l>
				</lg>
				<lg>
					<l>Óh, méznél édesb ajjakok,</l>
					<l>Minő nektárt csorgattatok</l>
					<l>Rózsaszín kelyhetekből!</l>
					<l>Mely kellő csókok valának,</l>
					<l>Melyeket kőlcsön szopának</l>
					<l>Hév ajjakim ezekből!</l>
				</lg>
				<p>Lelkem</p>
				<lg>
					<l>Mit civódtok? ah, szűnjetek,</l>
					<l>Híveim, mit versengetek?</l>
					<l>Csak Lillát imádjátok.</l>
					<l>Lebegjetek gyönyörűség</l>
					<l>Szárnyain s az örök hűség</l>
					<l>Pontjára mozgassátok.</l>
				</lg>
				<lg>
					<l>Miolta kellemit velem</l>
					<l>Éreztettétek, tisztelem</l>
					<l>És imádom azolta.</l>
					<l>Rabja vagyok rabszíjjain,</l>
					<l>Rengetvén nyájas karjain,</l>
					<l>Szívem hozzá csatolta.</l>
				</lg>
				<lg>
					<l>Én párját nem tapasztalok.</l>
					<l>Néki élek, néki halok.</l>
					<l>Ő énnékem mindenem.</l>
					<l>Jer, Lilla! jer; érzésemet</l>
					<l>Mind ébreszd fel és engemet</l>
					<l>Ne hagyjál veszteglenem!</l>
				</lg>
			</div>
		</body>
	</text>
</TEI>