<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0169" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Konstancinápoly [2]</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">664</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Konstancinápoly [2]</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Konstancinápoly [2]</head>
				<lg>
					<l>Amint a Bosporus Európát mossa,</l>
					<l>Másfelől Ázsia partjait csapdossa,</l>
					<l>Itt büszke habjai dicsekedve folynak</l>
					<l>Kevély fala alatt Konstancinápolynak,</l>
					<l>E másik Rómának pompás düledéki</l>
					<l>Borzasztó árnyékot bocsátanak néki.</l>
					<l>De jöszte be, Múzsám, a városba velem,</l>
					<l>Téged nem rettenthet itt semmi félelem.</l>
					<l>Mennyi kincs, óh Múzsám! mely sok gyöngy s patyolat,</l>
					<l>Mennyi nép, melyet visz csak egy parancsolat!</l>
					<l>A tágas utcákon sok veres selyembe</l>
					<l>Őltözött törökök találkoznak szembe.</l>
					<l>Kevélyen ugratják az arabs paripát,</l>
					<l>Szíván ázsiai dohánnyal tőlt pipát.</l>
					<l>Csillámló kardjoknak gazdag brilliántja</l>
					<l>Az olcsó aranyat megvetéssel szántja.</l>
					<l>Itt néz ki egy dáma, de irígy fátyola</l>
					<l>Minden szépségeket tőlünk béburkola.</l>
					<l>Jer, Múzsám, láthatsz még sok száz szebbet szembe,</l>
					<l>Hogyha bémégy ama firhangos hárembe.</l>
					<l>Ez olyan magazin, vagy inkább kalitka,</l>
					<l>Amelyben csirippol a császárnak titka.</l>
					<l>Oly templomsekrestye, melyben a zultánnak</l>
					<l>Erőt, egészséget sok hívek kívánnak.</l>
					<l>És ha érkezése hallatik Szelimnek,</l>
					<l>Sok száz előkontyú turbékol egy hímnek.</l>
					<l>Mikor excerpálni akar únalmába,</l>
					<l>Bémegyen e dáma-bibliothékába,</l>
					<l>Hol sok ázsiai pergamen membrána</l>
					<l>Író pennájának megnyílni kívánna.</l>
					<l>De kisiess, Múzsám, mert majd a császárnak</l>
					<l>Dactilust éneklő múzsáihoz zárnak.</l>
					<l>A szemfűl heréltek utánad zúdulnak,</l>
					<l>Jer más oldalára a fénylő Stambulnak.</l>
					<l>A roppant templomok, nézd, miként kérkednek</l>
					<l>Nevével a bennek lakó Muhamednek!</l>
					<l>Amelyekbe sok szent bőgéseket halla</l>
					<l>Az ezekben igen gyönyörködő Alla,</l>
					<l>Ki örűl, hogy nevét a felhőkre hányja</l>
					<l>Zőld selyem turbánban fénylő muzulmánja,</l>
					<l>S könyörűlvén hozzá esdeklő táborán,</l>
					<l>Szentebb lesz az ilyet ígérő Alkorán.</l>
					<l>Ti is itt állotok, kőszálnyi mecsetek,</l>
					<l>Melyek a fellegek közé rejteztetek!</l>
					<l>Hegyes tetőtöknek aranyozott holdja</l>
					<l>Fényével az égi holdak számát toldja.</l>
					<l>Óh, e népre, óh mely sűrű felhőt vona</l>
					<l>A szentség színével bémázolt babona!</l>
					<l>Denevér babona! bagoly vakbuzgóság!</l>
					<l>Meddig lesz körmöd közt a Mindenhatóság?</l>
					<l>Míg űlsz a királyok koronáján, kincsén?</l>
					<l>A vitézek kardján s a népek bilincsén?</l>
					<l>Míg az emberi nem hajdan a természet</l>
					<l>Együgyű keblében nyugva heverészett,</l>
					<l>Nem emelted még fel kiáltásod szavát,</l>
					<l>Hogy keresd a vak éj fiainak javát.</l>
					<l>Boldog volt a világ s e hiú szó: Szentség,</l>
					<l>Nem volt a legszörnyűbb gonoszokra mentség.</l>
					<l>Állott a Természet örök építménye,</l>
					<l>Élt az emberiség legszentebb törvénye.</l>
					<l>De miólta ennek sok romlást szenvedett</l>
					<l>Oldalába raktad, bal madár! fészkedet:</l>
					<l>Azólta számodra rakja a lenyomott</l>
					<l>Értelem azt a sok felséges templomot.</l>
					<l>Azólta adja ki a kenyért házából,</l>
					<l>Kikapván éhhel holt kicsinyje szájából</l>
					<l>A szent névre vágyó, balgatag anya is,</l>
					<l>Hogy tudjon mit rágni dervised foga is.</l>
					<l>Sok bolond kiadja utolsó fillérét,</l>
					<l>Leteszi a mennynek árendáját s bérét,</l>
					<l>Hogy mikor az óltárt építik számodra,</l>
					<l>Kecskeszőrt vihessen ő is óltárodra.</l>
					<l>Nappali altodban látsz ezer álmokat</l>
					<l>S éjjel a népek közt húholod azokat.</l>
					<l>Jőjj ki a nappali fényre, hadd láthassunk,</l>
					<l>S mennyei képedet látván, imádhassunk.</l>
					<l>Te a vak homályban rakod a templomot</l>
					<l>És onnan ígéred a paradicsomot,</l>
					<l>S csak bétolongjanak hozzád a moséba,</l>
					<l>Az észt és a virtust hagyod csak kardéba.</l>
					<l>Hát már hogy valaki bőjtölget pénteken,</l>
					<l>Hogy étlen s mezítláb jár a szent helyeken,</l>
					<l>Olyan nagy érdem-é egy-két liturgia,</l>
					<l>Hogy az ember azzal lehet Isten fia?</l>
					<l>S hogy paradicsomba és mennybe részt vegyen,</l>
					<l>Szükség, hogy skeleton és zarándok legyen?</l>
					<l>Külömben nem lehet idvezűlt törökké,</l>
					<l>Ámbár emberséges ember volt örökké.</l>
					<l>Egy paradicsomot magának így tetet</l>
					<l>Minden nemzet s abból kizár más nemzetet.</l>
					<l>Természet! emeld fel örök törvényedet,</l>
					<l>S mindenek hallgatni fogják beszédedet.</l>
					<l>E kézzel fogható setétség eltűnik,</l>
					<l>Az éjnek madara húholni megszűnik.</l>
					<l>Egy jóltévő világ a mennyből kiderűl,</l>
					<l>S a sok kigondolt menny mind homályba merűl.</l>
					<l>Ah, ti máris abból fakadt indúlatok!</l>
					<l>Nyelvemre harsogóbb hangokat ontsatok.</l>
					<l>Emelkedj fel, lelkem! - előre képzelem,</l>
					<l>Mint kiált fel szóval egyet az értelem,</l>
					<l>S azonnal a setét kárpitok ropognak:</l>
					<l>A szívről az avúlt kérgek lepattognak;</l>
					<l>Tárházát az áldott emberiség nyitja,</l>
					<l>Édes fiainak sebeit gyógyítja;</l>
					<l>A szeretet lelke a főldet bételi,</l>
					<l>S az ember az embert ismét megöleli.</l>
					<l>Eloszlanak a szent s a panaszos hangok,</l>
					<l>Boldogító érccé válnak a harangok.</l>
					<l>Azzal sok száz embertárson segítenek,</l>
					<l>Amin most egy cifra tornyot építenek.</l>
					<l>Siess, késő század! jövel, óh boldog kor!</l>
					<l>Én ugyan lelketlen por leszek már akkor,</l>
					<l>De jöttödre vígan zengem énekemet:</l>
					<l>Vajha te csak egyszer említnél engemet</l>
					<l>Úgy e bagoly világ ám rémítne tőle,</l>
					<l>Nemes útálással halnék ki belőle.</l>
				</lg>
			</div>
		</body>
	</text>
</TEI>