<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0063" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A pendelbergai vár formája s megvétele</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1368</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A pendelbergai vár formája s megvétele</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A pendelbergai vár formája s megvétele</head>
				<lg>
					<l>Ne csudáld, barátom, hogy e fellegvárnak</l>
					<l>Mohos gyepűjére múlatozni járnak,</l>
					<l>Vizenyős utcáit mindenek vizsgálják,</l>
					<l>Körűlte forgódó elmével strázsálják.</l>
					<l>Hogy benne a bús bőlcs és a komor vének</l>
					<l>Kétrét hajlott karddal próbákat tevének.</l>
					<l>Mert ez a testiség egy mulató helye,</l>
					<l>A fő gyönyörűség summája, veleje.</l>
					<l>Tán Epicourus csak ebbe tanított,</l>
					<l>A gyönyörűségre midőn igazított.</l>
					<l>A természet szoros helyre szerkesztette,</l>
					<l>Bájoló mínáit körűl helyeztette,</l>
					<l>Mert hol az út keskeny, és szoros a kapu,</l>
					<l>A gyönyörűségre ott nem terem lapu.</l>
					<l>Amitől leginkább el vagyunk rekesztve,</l>
					<l>Azt szoktuk kívánni mindég szív-epedve.</l>
					<l>Két szép fehér márvány oszlop tartogatja,</l>
					<l>Mozdúlásaival csendesen ringatja,</l>
					<l>Melyeken ha ésszel felfelé cicázol,</l>
					<l>A gyönyörűségbe egészen elázol.</l>
					<l>Ha kínáltatsz ezen élet gyümőlcsével,</l>
					<l>Láttatol bírni a világ mindenével.</l>
					<l>Felette a várnak terűl kies halom,</l>
					<l>Melyet tapogatni csupa nyugodalom.</l>
					<l>Feljebb csak látása két kis dombocskának</l>
					<l>Már gyakorta elő halált okozának.</l>
					<l>Fejűl, az épűlet pompásabb díszére,</l>
					<l>Csupa remek dombot tettek tetejére,</l>
					<l>Sok ezer selyem szál lengedez körűle,</l>
					<l>Mely a sík frontjáta fürtönként terűle.</l>
					<l>Úgy látszik, mint a hegy tetején épített</l>
					<l>Fehér kastély előtt sorba kiterített</l>
					<l>Pálma vagy jegenye karcsú derekával,</l>
					<l>Játszi levelével, sugárzó ágával.</l>
					<l>Legfőbb kommendánsa a várnak itt lakik,</l>
					<l>Külön szobácskába elől strázsáltatik.</l>
					<l>Szolgái minden hírt bévisznek hozzája,</l>
					<l>Mert ezekre nyílik dolgozó szobája;</l>
					<l>Két tündöklő strázsa vigyáz a lesekre,</l>
					<l>Szerencsés s kedvetlen minden esetekre,</l>
					<l>Mely ha játszódozva homállyal fogad el,</l>
					<l>Jobb a vizitáló, hogy jókor szalad el.</l>
					<l>De ha ragyog, feljebb s alább ugrándozik</l>
					<l>Fedele, kedvedre akkor játszódozik.</l>
					<l>Kétfelől a posta-házak építtettek,</l>
					<l>Kerek folyosóval körűl űltettettek;</l>
					<l>Ahol a levelek, válaszok szedetnek,</l>
					<l>A száguldozásra posták rendeltetnek.</l>
					<l>Az alja közepén ezen dombocskának</l>
					<l>A tanácsház-ajtók rózsákból nyílának.</l>
					<l>A két piros ajtó lassú csattanása</l>
					<l>A nyugodt csendes vér elektrizálása.</l>
					<l>Ez az értelemnek csendes muzsikája,</l>
					<l>A szelíd nyájasság mulató hárfája;</l>
					<l>Itt bomlik fel a frigy, és béke köttetik,</l>
					<l>Szapora csókokkal itt pecsételtetik.</l>
					<l>Maga a fellegvár középpontra épűlt,</l>
					<l>Azért mulatozni aki belé készült,</l>
					<l>Hol alól, hol felől igazgatta útját,</l>
					<l>Míg megkóstolhatja ezt az élet-kútját.</l>
					<l>Most a két kis fejér oszlop bámúlása,</l>
					<l>Majd a dombocskának s várnak csudálása</l>
					<l>Vezeti a kezet az ország útjára,</l>
					<l>A megelégítő öröm forrására.</l>
					<l>Kívűl a gyepűje, mitegy elvettetve,</l>
					<l>Anglus kert formára fákból van űltetve.</l>
					<l>A levegő ege belől igen nedves,</l>
					<l>Kár is, hogy sokaknak olyan igen kedves;</l>
					<l>Mert aki gyakran jár bele mulatozni,</l>
					<l>Hamar andalgást fog magának okozni.</l>
					<l>Olyat kap hát ettől ennek kedvelője,</l>
					<l>Amit az anglusnak szerez levegője.</l>
					<l>De mintha valaki súgdosna fülembe,</l>
					<l>S egy morális görcsöt nyujtana kezembe.</l>
					<l>Hát a szita szemek, s a gyáva gondolat,</l>
					<l>Éretlen, mindenre érzékeny indulat,</l>
					<l>A halovány ajak, a nyelv fakósága,</l>
					<l>A mértéknél nagyobb gyomor forrósága,</l>
					<l>A stoicust mondva nem kínzó podágra,</l>
					<l>Amely ha belékap, szakad ezer ágra,</l>
					<l>Test erőtlensége, a láb tántorgása,</l>
					<l>Inak gyengesége, a bőr sárgulása,</l>
					<l>A fehérrel piros képnek komorsága,</l>
					<l>Mind ettől származik vad bika-mordsága.</l>
					<l>Azért idejére ki alig négy hat van,</l>
					<l>Gyávább egy friss vérnél, kit meglép a hatvan.</l>
					<l>Hát még a hasmenés? hallgass, szette-vette,</l>
					<l>Csak a rossz kakálást hogy elő nem vette.</l>
					<l>Ezen a mord lélek igen megpirúla,</l>
					<l>Alig hogy a horgas botjához nem nyúla.</l>
					<l>Nohát vessz magadba, Kátó így felele,</l>
					<l>Elmehet dolgára, nincs is itten helye.</l>
					<l>Mit moralizál itt, és mit flektírozik</l>
					<l>Philosophus bottal, és mit dorgálódzik.</l>
					<l>És ő is tám azért oly szomorú szegény,</l>
					<l>Hogy az ostromlásba volt gavallér legény.</l>
					<l>Ő is, ha tűz kapott a piszkafájába,</l>
					<l>Nem nyomta-é belé csávás dézsájába?</l>
					<l>No de szegény ördög tán olyanról szóla,</l>
					<l>Aki, mint a kotló, le se szállna róla.</l>
					<l>Úgy belébolondúlt azon várvívásba,</l>
					<l>Mint a piszkafázott macska a fingásba.</l>
					<l>Te pedig, barátom, élj vele módjával,</l>
					<l>Hasznos orvosság ez egy kis diaetával.</l>
					<l>Nehogy ha a véred csendesen állana,</l>
					<l>Mint a legfrisseb víz, egyszer megpállana.</l>
				</lg>
				<p>*</p>
				<lg>
					<l>Ezen kívánt várnak ilyen hát a tája,</l>
					<l>Kies vidékének bájoló formája.</l>
					<l>De vagynak, melyeknek a pöfeteg gomba</l>
					<l>Rongált várok vagyon már a sok ostromba.</l>
					<l>Mint a lucskos körtvély, magokba könnyeznek,</l>
					<l>Melyeket a rothadt csatornák vizeznek.</l>
					<l>Csak a tulajdonos maga cémentezi,</l>
					<l>A légypökés ellen más nélkül legyezi.</l>
					<l>Amint telik tőle, önnön kristélyozza,</l>
					<l>Ki- s béhorkadt farát köhögve fóldozza.</l>
					<l>Olyan büdössége, hogy tán Gomorának</l>
					<l>Kénköves mennykői mind idehullának.</l>
					<l>A Pontinai tó lehel ilyen szagot,</l>
					<l>Ez is olyan, mintha éreznél maszlagot:</l>
					<l>Mint az Avernus tó fekete levébe</l>
					<l>A madár a büdös gőz miatt reptébe</l>
					<l>Belehull, úgy ebbe a balhák szédűlnek,</l>
					<l>Dohos mocsárjába végképp elmerűlnek.</l>
					<l>Amely rothadt balzsam volt a kicserzőjük,</l>
					<l>Annak büzhödt sárja lesz a temetőjük.</l>
				</lg>
				<p>*</p>
				<lg>
					<l>Azon szép várakat amazonok bírják,</l>
					<l>Bezzeg a törvényt is asszony-módon írják.</l>
					<l>Mert bár a vitézek alá hódíttattak,</l>
					<l>Mégis sokezerszer másnak átadattak.</l>
					<l>Ilyen erős várat már sokat szemléltem,</l>
					<l>De a háborútól magam megkíméltem.</l>
					<l>De minthogy másokkal vitéznek születtem,</l>
					<l>Szerencsét próbálni magamba feltettem.</l>
					<l>Egy várra találék, inték a strázsának,</l>
					<l>Hogy jelentene bé a kommendánsának;</l>
					<l>Hogy már akkor tudta, mit akarnék vele,</l>
					<l>Teljes örömömre eképpen felele:</l>
					<l>„Minthogy nincsen ura, aki igazgassa,</l>
					<l>Megegyezek benne, hogy az úr bírhassa.</l>
					<l>Csakhogy mit izennek alól, meg kell várni,</l>
					<l>Így fogunk dolgunkba szerencsésen járni.”</l>
					<l>A két posta-házból mindjárt leszaladnak,</l>
					<l>Sőt egy kevés tessék rövid választ adnak.</l>
					<l>Innen lefelé a tanácsházba mentünk,</l>
					<l>Ahol kötelező írást pecsételtünk.</l>
					<l>Én így kötelezvén magam, hogy rontója</l>
					<l>Nem leszek, sőt inkább megnagyobbítója.</l>
					<l>Ő is, hogy megesmér engemet urának,</l>
					<l>Mindenkor enged, mint parancsolójának.</l>
					<l>Táncolt már az öröm minden katonámba,</l>
					<l>Hogy így boldogúltam elkezdett munkámba.</l>
					<l>Készítém vitézim pompás parádára,</l>
					<l>A várba akarván menni vacsorára.</l>
					<l>Egy dobot üttettünk, trombitát fúvattunk,</l>
					<l>Büszke paripákon elébb ballagtattunk.</l>
					<l>Hát amint a két domb völgyébe sétálunk,</l>
					<l>Egyszerre ellenség truppjára találunk.</l>
					<l>Kérdem, mi az? talám elfogatni jöttek?</l>
					<l>Hát avantgárdámra vakmerőn ütöttek,</l>
					<l>Azon dombtetőkre már felszalasztották,</l>
					<l>Kicsibe múlt, hogy a sort fel nem bontották.</l>
					<l>Egy miniszterné volt, Szemérem a neve,</l>
					<l>Ki jámbor létére elleségem leve.</l>
					<l>Ő ugyan előre már mindent jól tudott,</l>
					<l>Mert a kommendánsnál velem is alkudott;</l>
					<l>De a többi tüzes miniszternék mellett</l>
					<l>Őnéki többnyire csak hallgatni kellett.</l>
					<l>Ha enyím lesz a vár, bizonyosan hallá,</l>
					<l>Néki úti fűvet kötnek talpa alá.</l>
					<l>Úgy is lett, hogy a vár kezemre kerűle,</l>
					<l>Titkos lyukakon a várból kitérűle,</l>
					<l>Én pedig szeretném, ha még meghódolna,</l>
					<l>Mert féltő váramon lakat gyanánt vólna.</l>
					<l>Így bajos is, mert azt bé nem lehet zárni,</l>
					<l>Minden komondornak szabad bele járni;</l>
					<l>Elsőbb simogatva kezdtem kísérteni,</l>
					<l>De ezzel kevésre lehetett ám menni.</l>
					<l>Csak avantgárdával harcoltunk mindketten,</l>
					<l>Hát az én vitézem egyszerre megretten,</l>
					<l>Mert tüzesen kezdtem én is parancsolni,</l>
					<l>Seregén által kell akárhogy rontani;</l>
					<l>Akkor a lapjára mintegy maga vezet,</l>
					<l>Láttatik nyújtani barátságos kezet.</l>
					<l>De mikor a várnak sáncaihoz értem,</l>
					<l>Ott a boldogtalant meg hiába kértem.</l>
					<l>Végre fortélyokkal addig csalogattam,</l>
					<l>Vitézit elfogván, hogy beszorongattam.</l>
					<l>Ekkor a nagyságos Kívánság kijöve,</l>
					<l>Legfőbb tanácsosné egy sálvétet löve.</l>
					<l>A katonaságot mindjárt öszveszedte,</l>
					<l>Vivát kiáltással seregem vezette.</l>
					<l>Kicsiny volt a kapu, le kellett rontani,</l>
					<l>De elébb még maguk kezdték megbontani.</l>
					<l>A csatornákat is öszvegázoltattuk,</l>
					<l>Vereses vizekkel a főldet áztattuk.</l>
					<l>Mert a sok Indúlat nevű lakosokkal,</l>
					<l>Akik látásunkra nem bírtak magokkal,</l>
					<l>Annyi volt a lélek, alig fért a várba, -</l>
					<l>Tudom, nem volt annyi a bécsi határba.</l>
					<l>Mikor a két sereg együtt verekedett,</l>
					<l>Belől a bástyán a nép kétségeskedett,</l>
					<l>Ekkor, a tolongás- és a nagy lármára,</l>
					<l>Csattantom acélom puskám kovájára,</l>
					<l>Talám nyolcszor lőttem, mindnyájan elhaltak,</l>
					<l>Mert azelőtt ilyet sose tapasztaltak.</l>
					<l>Magam is elhaltam, megrúgván fegyverem,</l>
					<l>Ájúlva, reszketve rendkívűl vert erem.</l>
					<l>Akkor kiváncorgék a várnak szélére,</l>
					<l>Retten néztem puskám elrongált csövére,</l>
					<l>De a miniszternék meg utánam jöttek,</l>
					<l>A bémenetelért meg belém kötöttek.</l>
					<l>Kedveztek, kivált a puskámat forgatták,</l>
					<l>Bájoló szerszámmal úgy megigazgatták,</l>
					<l>Hogy megint bé kellett lövöldözni menni,</l>
					<l>Kedvekért ezt talám hétszer kellett tenni.</l>
					<l>Már úgy megszűkűltem töltésbe, fojtásba,</l>
					<l>Hogy csak két golyóbis volt a patrontásba.</l>
					<l>De már el is kopván a puskám kovája,</l>
					<l>Végre csütörtököt adott a szerszáma.</l>
				</lg>
				<p>*</p>
				<lg>
					<l>Másnap a Rákosra gyűlést parancsoltam,</l>
					<l>Hol szép színnel mindent magamhoz csatoltam.</l>
					<l>A vár-általadás törvényje a’ leve,</l>
					<l>Mit Állhatatlanság tanácsosné teve:</l>
					<l>Hogy a várból én is mindjárást kimenjek,</l>
					<l>A várat rontani benne ne pihenjek,</l>
					<l>Vitézim bűzhítnék a levegő eget,</l>
					<l>Vagy tán szereznének francia szőnyeget.</l>
					<l>De mikor kedvem lesz benne mulatozni,</l>
					<l>Ne merjen senki is akadályt okozni.</l>
					<l>Aláírja magát az Állhatatlanság,</l>
					<l>Hogy örökké légyen másolhatatlanság.</l>
					<l>Ő pedig azt mondja, hogy Pendelbergia</l>
					<l>Minthogy nemcsak fővár, de akadémia.</l>
					<l>A tudományoknak oly bővibe vagyon,</l>
					<l>Hogy más oskolákat mind felűl haladjon,</l>
					<l>Lehessen bémenni némely tanulóknak,</l>
					<l>Kivált a nőtelen, friss tráncsírozóknak.</l>
					<l>Krutz kriminal! ezen nagyon felborzadék,</l>
					<l>Haragomba ilyen erős törvényt adék,</l>
					<l>Hogy vérontás alatt nem szabad bémenni</l>
					<l>Senkinek, vagy lábát küszöbén bétenni.</l>
				</lg>
				<p>*</p>
				<lg>
					<l>De hidd el, barátom, sokan besuhannak,</l>
					<l>Még bosszúságomra kuklival játszanak,</l>
					<l>A billiárd pálcát bátran taszigálják,</l>
					<l>Mert a hűségtelen strázsák nem vizsgálják.</l>
				</lg>
			</div>
		</body>
	</text>
</TEI>