<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Csokonai_00636_0299" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Az igazság diadalma</title>
				<author>
					<persName>
						<surname>Csokonai Vitéz</surname>
						
						<forename>Mihály</forename>
					</persName>
					<date from="1773" to="1805">1773-1805</date>
					<idno type="VIAF">64044730</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2626</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Az igazság diadalma</title>
					<author>
						<persName>
							<surname>Csokonai Vitéz</surname>
							
							<forename>Mihály</forename>
						</persName>
						<idno type="VIAF">64044730</idno>
					</author>
					<relatedItem type="copyText">
						<bibl>
							<title>Csokonai Vitéz Mihály összes versei</title>
							<date when="1997-11-08"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/00600/00636"/>
							<respStmt>
								<resp>Original Electronic Edition</resp>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Kiss</surname>
									<forename>András</forename>
								</persName>
								<persName>
									<surname>Veres</surname>
									<forename>Zsuzsanna</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>Az igazság diadalma</head>
				<lg>
					<l>[Hatalmas Igazság! tekints le papodra,</l>
					<l>Ki szent borzadással hág fel óltárodra.</l>
					<l>Itt van a jót s gonoszt megmérséklő fontod,</l>
					<l>Itt a pallos, mellyel az embervért ontod.]</l>
				</lg>
				<lg>
					<l>Igazság! ki bírod hazáúl a mennyet</l>
					<l>S a főldön sem vehetsz szűz orcádra szennyet,</l>
					<l>Ki előtt reszketve állnak a vétkesek,</l>
					<l>Sőt a jámborok is mintegy félelmesek!</l>
					<l>Még minekelőtte a halandó néked</l>
					<l>Nevet adott volna, állt királyi széked;</l>
					<l>És hogy a gonoszság a főldet eltelte,</l>
					<l>Csak diadalmadat s erődet nevelte.</l>
					<l>Óh, örök valóság! engedd, hadd tiszteljünk</l>
					<l>S néked ma innepet és óltárt szenteljünk.</l>
					<l>Mi ugyan, megbocsáss, már azt hittük vala,</l>
					<l>Hogy számkivetve van a törvény angyala;</l>
					<l>Mivel szent templomid főldre döntettenek,</l>
					<l>Feldúlt óltáridon meghűltek a szenek,</l>
					<l>Birodalmát a bűn bűntetlen tartotta,</l>
					<l>Az égre pökdösvén neved káromlotta.</l>
					<l>Kijött az álnokság virtus lárvájába</l>
					<l>S szelíden csúszott bé trónusod jussába;</l>
					<l>Bár a fanatismust ő mondta, hogy űzi,</l>
					<l>Orrán füstölgött a fanatismus bűzi.</l>
					<l>Magát a népeknek szívébe bétolta,</l>
					<l>Az igazság kardját, fontját bitangolta.</l>
				</lg>
				<lg>
					<l>Tudod, szent Igazság! tudod mit tárgyazok,</l>
					<l>Igazság vagy: magad esméred kik azok.</l>
					<l>Te jól láttál mindent; óh, mért veszteglettél?</l>
					<l>Nálad volt az erő: mért nem segítettél?</l>
					<l>Óh, mért nem keltél ki, midőn hozzád nyögtünk,</l>
					<l>Midőn segítségért sírva könyörögtünk?</l>
					<l>Midőn kevély lelke Franciaországnak</l>
					<l>Közönséges hadat izent a világnak,</l>
					<l>És felkeveredvén a népnek sepreje -</l>
					<l>Egy sokfejű monstrum, melynek mégsincs feje,</l>
					<l>Melynek szabadsága virít száraz fában</l>
					<l>És egyenlősége áll veres sapkában,</l>
					<l>Chimérákon töri mámor-lepte fejét,</l>
					<l>Maskaráson tőlti bolond esztendejét -</l>
					<l>Más népeket rablott, pénzét kizsarolta,</l>
					<l>Az ember s nemzetek jussait gázolta.</l>
				</lg>
				<lg>
					<l>Ím, ím, felriadnak minden tartományok,</l>
					<l>Dúlnak a magoknak just formált zsiványok;</l>
					<l>Elordítja magát a szelíd csendesség,</l>
					<l>Felreppen fészkéből a szunnyadt békesség;</l>
					<l>Jus, törvény, tisztelet és jó rend megszorúl,</l>
					<l>A négy elementum fergetegbe borúl.</l>
					<l>Felhőkig göngyölög a mególthatatlan</l>
					<l>Tűzláng, és az éther közönséges katlan:</l>
					<l>Minden vizek árka embervérrel teli,</l>
					<l>Márs a vén Óceán hátát megnyergeli:</l>
					<l>A főld nyög a roppant táborok súlyától</l>
					<l>S részegűl a népek vérének árjától:</l>
					<l>A levegő ezer ordítástól bömböl,</l>
					<l>A bombikra durrant ekhókra dörömböl.</l>
					<l>A kősziklát győző bástyák repedeznek,</l>
					<l>A lelövött várak, tornyok töredeznek.</l>
					<l>Futnak a porrá lett házból a lakosok,</l>
					<l>Csak kéményerdőkké válnak a városok;</l>
					<l>A kiraboltatott ártatlanok nyögnek;</l>
					<l>A faluk hamvaik között füstölögnek. -</l>
					<l>Itt szalad egy özvegy apró árváival,</l>
					<l>Jajgatván, fejére kúcsolt karjaival:</l>
					<l>Ott egy halvány asszony megőlt férje s atyja</l>
					<l>Vérbe, porba kevert testét mosogatja;</l>
					<l>Amott az éhhel holt háznép a tűz megett</l>
					<l>Egymásra béhullott szemekkel nézeget.</l>
					<l>Íly szívet-borzasztó, íly szörnyű látomást,</l>
					<l>Óh, hogy nézhettél el ilyen szemlátomást?</l>
				</lg>
				<lg>
					<l>Ím, fut a főldmíves áldott ekéjétől,</l>
					<l>Habzik a szőllőhegy a munkás vérétől,</l>
					<l>Elhallgat műhelyje a mesterembernek,</l>
					<l>Az úton a meglőtt kalmárok hevernek.</l>
					<l>Amott a tanácsos gombolygat praktikát,</l>
					<l>A nyavalya töri itt a politikát,</l>
					<l>Amott egy factio rontja a másikat,</l>
					<l>Az erősebb nyomja itt a gyarlóbbikat.</l>
					<l>A főldi főldije vérétől habozik,</l>
					<l>Ember az embernek emberrel áldozik!</l>
					<l>Im, a megcsalt népek bilincset csörgetnek,</l>
					<l>Európa roskadt oszlopi reszketnek,</l>
					<l>A törvények régi gyámjokat keresik:</l>
					<l>Eljajdúl a világ és kétségbe esik. -</l>
				</lg>
				<lg>
					<l>Hol valál, míg így dúlt a bűn, inség, halál?</l>
					<l>Hol valál, óh örök Igazság? hol valál?</l>
					<l>Talám csak az égben laksz már, csak az égben,</l>
					<l>S minket, halandókat, itt hagysz a kétségben?</l>
					<l>Óh, ha csak felséges szavad nem ijjeszti,</l>
					<l>Egymást a balgatag halandó elveszti.</l>
					<l>Ne hagyj, szent Igazság, dördűlj le az égből</l>
					<l>S az emberiséget vedd ki az inségből. -</l>
				</lg>
				<lg>
					<l>De mit mondok! Óh, de mit mondok ellened?</l>
					<l>Élsz még, szent Igazság, él még szent Istened.</l>
					<l>Élsz te még, bár a bűn s bolondság káromlott,</l>
					<l>Élsz te, s még mennyei széked le nem romlott.</l>
					<l>Eddig is csak azért vártál íly sokára,</l>
					<l>Hogy térjen a bűnös előbbi útára;</l>
					<l>De mivel több vétket tetéztek vétkekre,</l>
					<l>Itt az idő, hogy már hozd őket eszekre. -</l>
					<l>Megvan! a bűntetés pallosát felvevéd,</l>
					<l>A világ nagyjait eszköziddé tevéd! -</l>
					<l>De kiket is tudtál volna e mostani</l>
					<l>Frígyeseken kívűl arra választani?</l>
					<l>[Kik méltóságodhoz jobban illenének,</l>
					<l>Egy világ dolgában íly részt vehetnének.]</l>
					<l>Három nagy császárja a főld öt részének</l>
					<l>És egy monárkája Óceán vizének,</l>
					<l>Négy fő gyámolai a négy fő vallásnak</l>
					<l>Hogyne állhatnának ellent egy romlásnak?</l>
					<l>Nem látott még a főld ilyen ellenséget,</l>
					<l>De nem is látott íly erős szövetséget:</l>
					<l>Róma! szégyenűlj meg fényes hatalmaddal,</l>
					<l>Mikor minden ország két büszke fiaddal</l>
					<l>A Farzal mezein táborba kiszálla,</l>
					<l>S az ó-világ egy pár ármádává vála.</l>
				</lg>
				<lg>
					<l>Már-már bűntetődnek ama gonosztevők,</l>
					<l>Ama szép szín alatt fosztó emberevők.</l>
					<l>Nem késhetett tovább; kezdik az isteni</l>
					<l>Bűntető korbácsot hátakon érezni.</l>
					<l>Már kezdik hűteni az előbbi hevet,</l>
					<l>Kezdik már rettegni a császári nevet.</l>
					<l>Lelkiesméretek belső furdalása</l>
					<l>Nékik mind megannyi bombik ostromlása.</l>
					<l>Csüggednek, mert bennek újabb tüzet nem gyújt</l>
					<l>A nemes bátorság, melyet a virtus nyújt.</l>
					<l>Látják, hogy nincs ügyök félénk madarkákkal,</l>
					<l>S el nem ijeszthetik a szabadságfákkal,</l>
					<l>Veres sapka váztól ők meg nem rettennek,</l>
					<l>Minthogy Igazságnak harcolnak s Istennek.</l>
					<l>Látják, vívniok kell győzhetetlen sassal,</l>
					<l>Ki hidrafejeket szedi tűzzel, vassal:</l>
					<l>S hogy nem dühödhetnek többé a világon,</l>
					<l>S ledűl az Úr előtt a párizsi Dágon.</l>
				</lg>
				<lg>
					<l>Ti pedig, világunk négy fő potentáti!</l>
					<l>Ti a sértett jusnak bosszúló baráti!</l>
					<l>Fényes trónusokból mennydörögjetek le</l>
					<l>S a kárhozott bűnöst mennykövezzétek le. -</l>
					<l>Győzhetetlen császár! hazám fejedelme</l>
					<l>Kit lelkesít a hit és törvény szerelme,</l>
					<l>Kihez annyi népet, vallást és nemzetet</l>
					<l>Láncolt a közjóért lángoló szeretet,</l>
					<l>Kiért sok vitéz nép kardokat köszörűl</l>
					<l>A szabad Dunának mindkét partja körűl,</l>
					<l>Ki oly fénnyel ragyogsz atyáid székében,</l>
					<l>Mint a mái nap a tegnapi helyében, -</l>
					<l>Kelj fel és sasoddal tétesd fel végtére</l>
					<l>A hármas-liliom-címert a Luvrére,</l>
					<l>Melyből kirángatván a Burbon fiait,</l>
					<l>Latrok barlangjává tették szent falait;</l>
					<l>Sőt annyi nép édes anyjának magzatja</l>
					<l>Lett egy dühös népnek csúfos áldozatja,</l>
					<l>Kinek vére kiált a bosszúért végre</l>
					<l>Hozzád s az Istenhez, Bécsbe és az égre.</l>
					<l>Indúlj meg, nagy szászár! indítsd meg népedet,</l>
					<l>Néped a sírig fog követni tégedet,</l>
					<l>Harcra kél éretted, s néki a jutalom</l>
					<l>Vagy a halál lészen, vagy a diadalom.</l>
					<l>Hazámfiai is, a kardos magyarok,</l>
					<l>Kikben még nagy a szív s erősek a karok,</l>
					<l>Éretted őseik lelkébe őltöznek,</l>
					<l>S a halál pázsitján bátran megütköznek.</l>
					<l>Magyarok királya! még a nagylelkűség</l>
					<l>Él magyarjaidban, él bennek a hűség;</l>
					<l>Bízd meg nemzetemnek ezt a két virtussát,</l>
					<l>S ne féltsd eleidnek örökös trónussát.</l>
					<l>Maga adta néked István koronáját,</l>
					<l>Örömmel viselte Bécs szelíd igáját,</l>
					<l>Őrzötte székedet, fogja is őrizni:</l>
					<l>Állandó a magyar, nem szokott módizni. -</l>
					<l>Vagy állj meg, királyom, szent trónusod megett,</l>
					<l>S nézd el a melletted harcoló sereget;</l>
					<l>S örűlj, hogy néked fog oly szerencséd lenni,</l>
					<l>Hogy a Burbon nevet fényre fogod tenni,</l>
					<l>S ezt írhatjuk rólad a késő világnak:</l>
					<l>„Ferenc tett eleget minden igazságnak.”</l>
					<l>[Addig is kívánom, hogy az Úr segéljen,</l>
					<l>Hogy az én királyom, Ferenc császár éljen!]</l>
				</lg>
				<lg>
					<l>És te, Pál, a muszkák rettenetes cárja,</l>
					<l>Ki előtt térdepel két világ tatárja;</l>
					<l>Ki a Jeges tenger habját igazgatod,</l>
					<l>Az északi pólust pálcádon forgatod;</l>
					<l>Te, ki Svéciának partjaitól fogva, -</l>
					<l>Hol a cobol-prémű Pétervár ragyogva</l>
					<l>Kőlcsönözi tőled téli napfényedet,</l>
					<l>Túlterjeszted Beering útján törvényedet:</l>
					<l>[Te, aki sok vitéz népnek törvényt adál,</l>
					<l>Te, kit a szamojéd ural s a kamcsadál,]</l>
					<l>Te, ki Nagy Péternek űlsz most a székében</l>
					<l>S tőle külömbözöl csak az egy nevében,</l>
					<l>Nagy Pál! Európát zendítsd fel s Ázsiát,</l>
					<l>Rettentsd meg dzsidázó népeddel Galliát:</l>
					<l>Hadd lássa az Óbi partjának lakossa,</l>
					<l>Hogy sasod a pártost miként letapossa.</l>
					<l>Hadd légyen távol is híre az osztyáknál,</l>
					<l>Hogy nincs átkozottabb nép a franciáknál. -</l>
					<l>Ím, a feldúlt világ néked reménykedik:</l>
					<l>Szólj, elmegy Suvarov s győzödelmeskedik.</l>
					<l>Tudják Martinestye szomorú vidéki,</l>
					<l>Hogy látni és győzni egyszerre van néki</l>
					<l>Tudják a törökök, tudják a lengyelek,</l>
					<l>Hogy csak triumfusra szállt ki mindég velek.</l>
					<l>Csupán hallatára az ő nagy nevének,</l>
					<l>Az olasz békók is széttöredezének.</l>
					<l>Így midőn a téli szélvészektől hozott</l>
					<l>Hócsoport a bércek csúcsára tornyozott,</l>
					<l>Odapillant a nap, a havak olvadnak,</l>
					<l>És morgó árvízzé válván, leszaladnak. -</l>
					<l>Oroszok császárja! ímhol még markodban</l>
					<l>Van e had mennyköve, lődd ki haragodban.</l>
					<l>Verd hadra a Neszter s Visztula városit,</l>
					<l>Űltesd fel a rabló Kaukasus lakosit;</l>
					<l>S mutasd meg a képzés forró hagymázában</l>
					<l>Tébolygó francia népnek valójában,</l>
					<l>Mely vitézek azok, kik barlangban laknak,</l>
					<l>S milyen veszedelem véteni északnak.</l>
					<l>[Néked is kívánom, hogy az Úr segéljen,</l>
					<l>Kívánom, hogy Pál cár triumfáljon s éljen!]</l>
				</lg>
				<lg>
					<l>Szelim! ki főldünknek legszebb közepében</l>
					<l>Gyémántképpen ragyogsz az Ozman székében,</l>
					<l>Amelynek zsámolyát három világ tartja,</l>
					<l>Mossa márvány talpát hat tengernek partja,</l>
					<l>Te, ki kulcsát bírod a szent városoknak,</l>
					<l>Te, ki tisztelője vagy a vallásoknak,</l>
					<l>Te, a fél napkelet búsúlt oroszlánja,</l>
					<l>Nagy úr! egy nagy vitéz nemzetnek zultánja!</l>
					<l>Parancsold fel zászlód alá a népeket,</l>
					<l>Tedd gályabércekké a sík tengereket;</l>
					<l>Stambul kőfalait rendítsd meg szavaddal,</l>
					<l>Reszkettesd meg Jaffát s Kajrót hatalmaddal:</l>
					<l>Hadd húlljanak arcra a Jordán partjain,</l>
					<l>Kik büszkén gázolnak a népek jussain.</l>
					<l>Hajdan Európa kötött szövetséget,</l>
					<l>Űldözvén tégedet, mint köz ellenséget:</l>
					<l>Te állj szövetségbe most Európával,</l>
					<l>És kelj ki mellette tűzzel és szablyával;</l>
					<l>Hogy triumfust nyerjél egy oly nemzetségen,</l>
					<l>Ki nagyobb ellenség, mint te valál régen.</l>
					<l>Te csak a Szent-főldet fogád el erővel,</l>
					<l>Ez minden szentséget rongál délceg fővel;</l>
					<l>Te csak birodalmad nagyobbítására,</l>
					<l>Ez minden trónusnak siet rontására;</l>
					<l>És hogy könnyebb móddal dúlja a világot,</l>
					<l>Vakmerőn megtapod minden barátságot.</l>
					<l>Régi frígyedet is most azzal hálálja,</l>
					<l>Hogy a szép Egyiptom térségét prédálja,</l>
					<l>Csúf magyarázatot csinál a Koránból,</l>
					<l>Hogy rabot tégyen a buzgó muzulmánból. -</l>
					<l>Szedd fel hát az Unna s Eufrát vidékén,</l>
					<l>Szedd fel a Szuákem és Kócim környékén,</l>
					<l>Szedd fel a pontusi pusztán lovaglókat,</l>
					<l>S a pálmafák között sátorban lakókat:</l>
					<l>Hűtsd el napnyúgotot az Alla nevére</l>
					<l>És a damaskusi kardok pengésére,</l>
					<l>Hogy Páris dámái bajnokid rettegjék,</l>
					<l>S kisírt szép szemeken a könny cseperegjék.</l>
					<l>[Imé, Európa sok szerencsét kíván,</l>
					<l>Ezt kiáltja: Éljen Szelim és a Díván!]</l>
				</lg>
				<lg>
					<l>Csüggedhetetlen György! Óceán félelme,</l>
					<l>Te, egy ásbest szívű népnek fejedelme,</l>
					<l>Te, mérész szolgája Istennek és jusnak,</l>
					<l>Lelkesebbítője a lelkes ánglusnak,</l>
					<l>Te, ki koronáson űzöd a tirannust</l>
					<l>S Lord-respublikában tartod a britannust,</l>
					<l>Engedd meg, nagy király! hogy, ha már tégedet</l>
					<l>Nem tudlak leírni, írjam le népedet;</l>
					<l>Mert amilyen a nép, olyan a királya,</l>
					<l>A királyt a világ a népben csudálja. -</l>
					<l>És te, dicső sziget! (ki Cézár korában</l>
					<l>Olyan esméretlen voltál még Rómában,</l>
					<l>Mint most teelőtted György király szigete,</l>
					<l>Vagy a te éneklőd hazája s nemzete)</l>
					<l>Ha téged említlek: meg ne ítélj engem,</l>
					<l>Hogy a Rómás Tameszt Iszteresen zengem. -</l>
					<l>Néreus karjain enyelgő szűl leán!</l>
					<l>Kit térdeplő habbal csókoltat Óceán,</l>
					<l>Kinek trónust a mély örvényen építe</l>
					<l>Jobbágy cselédivel az ősz Ámfitríte, -</l>
					<l>Zengd ki énhelyettem saját dicsőséged</l>
					<l>Amaz öt világnak, amely ural téged;</l>
					<l>Zengd ki azt az okot, miért vagy fegyverbe,</l>
					<l>Hogy emberi érzést önts minden emberbe,</l>
					<l>Hogy a főld és tenger szódra talpon álljon,</l>
					<l>A három India zászlód alá szálljon,</l>
					<l>[Hogy a parlamentum, az erős lelkű Pitt</l>
					<l>Kiáltsa légyen: csitt! azonnal légyen csitt!]</l>
					<l>És az ártatlan vér, melyet a bolond ont,</l>
					<l>Hassa meg az érted kardoskodó Londont.</l>
					<l>Óh, te, a királyok leghívebb pajtása,</l>
					<l>Kit nem tántorít meg a sors változása,</l>
					<l>Te vallás védője! te aki tiszteled</l>
					<l>A köz igazságot, kezet fogunk veled,</l>
					<l>Legtisztább barátja s híve Ausztriának,</l>
					<l>Ura két Francország s Ulimaroának!</l>
					<l>Rádd bízzuk a tengert, a köz-igazságot,</l>
					<l>Tanítsd meg az ánglus szívre a világot.</l>
					<l>[Kiáltsa fel velem minden emberfia:</l>
					<l>Éljen György királlyal együtt Britannia!]</l>
				</lg>
				<lg>
					<l>Óh, vajha Behemot, vajha Leviáthán</l>
					<l>Hanggal dördűlhetnék végig a főld hátán</l>
					<l>Szózatom villámi erővel bírhatna,</l>
					<l>Hogy az egyik sarktól a másikig hatna,</l>
					<l>Elektrumi szikrát vehetne magának,</l>
					<l>Melytől minden népek megrázattatnának,</l>
					<l>Érzené ütésem akármely szegelet,</l>
					<l>S tüzet kapna tőle napnyúgot, napkelet!</l>
					<l>De mit mondok? hová ragadsz, indúlatom?</l>
					<l>A világ négy sarkát mivégre zaklatom?</l>
					<l>Maga kél fel győzni itt az emberiség,</l>
					<l>S talp’ alatt semmivé válik a semmiség.</l>
					<l>Imé, a Burbon-ház s a menny ajándéka,</l>
					<l>A negyedik Henrik dicsőűlt árnyéka</l>
					<l>Kiszáll az udvarló szentek pitvarából,</l>
					<l>Örök nyugalmának fényes sátorából,</l>
					<l>S megmondja népének, hogy mozdíthatatlan</l>
					<l>Az a trónus, melyet véd a halhatatlan;</l>
					<l>Inti, hogy szerencsés bűnébe ne bízzon,</l>
					<l>Kárt szűlő ösztövér reménnyel ne hízzon.</l>
					<l>Óh, Henrik! előtted tám sírva fakadnak,</l>
					<l>Talám hisznek a te atyai szavadnak;</l>
					<l>S talám, ha szívedet keresztűl verték is,</l>
					<l>Ha most unokádnak nyakát metszették is:</l>
					<l>Egy szódra feléled a hálá őbennek,</l>
					<l>S ledűlt oszlopodhoz mellett-verve mennek;</l>
					<l>És mint te, úgy megőlt unokád is végre</l>
					<l>Párizs népe előtt hág a dicsőségre.</l>
					<l>[ Ez úgyis nem újság és a franciáknál</l>
					<l>Több hérósölőt is lelni Ravajláknál.]</l>
					<l>Lám, a Henrik népét megbosszúlta népe,</l>
					<l>Eltört koronája ismét fényre lépe,</l>
					<l>Megbántott hamvait jobbágyi csókolták,</l>
					<l>S vérét a trónusra vállaikon tolták.</l>
					<l>Nemeslelkű Henrik! megőltek tégedet,</l>
					<l>De szét nem törhették királyi székedet:</l>
					<l>Utánad harmadik ama nagy Lajos volt,</l>
					<l>Akinek nevére minden nép meghajolt.</l>
					<l>Lajost is megölték szintúgy a gyilkosok;</l>
					<l>(Nem a nép, nem a nép, csak némely pártosok).</l>
					<l>De amely király lett utána harmadik,</l>
					<l>Ki a Lajos néven már tizennyolcadik,</l>
					<l>Második nagy Lajos lesz Európában,</l>
					<l>S dicsőűl országol Burbon trónusában.</l>
					<l>Szerencsétlen Lajos! te szóltál a mennyen,</l>
					<l>Hogy árva királyi kisasszonyod menjen</l>
					<l>Fő örökösödhöz, s eleik trónussán</l>
					<l>Triumfáljanak ők a bitangok jussán. -</l>
					<l>Mennyei házasság! amelyet magához</l>
					<l>Hasonlítok a két sas házasságához,</l>
					<l>Amelyben hazánknak a nádorispányja</l>
					<l>És az egész észak fényes ragyogványja</l>
					<l>A két császárságot atyafivá tették</l>
					<l>S a századok méhét megterhesítették. -</l>
					<l>Nagy dolog valóban, s bámúlhatni rajta,</l>
					<l>Amit senki sem várt és minden óhajta,</l>
					<l>Midőn két hatalom fon olyan kötelet,</l>
					<l>Melyből egy korbáccsá lesz észak s napkelet.</l>
					<l>Igazán! többet tesz Ámor kis puzdrája,</l>
					<l>Mint az embertelen Mársnak a dárdája,</l>
					<l>Ki amíg nyúgoton gyilkol, s agyarkodik,</l>
					<l>Ámor itt szelíden mindenhatóskodik. -</l>
					<l>Édes gondolatim! agybéli magzatok!</l>
					<l>Ha lehet, megannyi Pallássá váljatok,</l>
					<l>Vegyétek hozzátok a három gráciát</l>
					<l>S az Isten újjain játszó hármóniát:</l>
					<l>Mondjatok éneket ama két mátkának,</l>
					<l>Kiktől új hajnala lett Buda várának,</l>
					<l>Melynek csak azt mondták puszta dűledéki:</l>
					<l>„Voltak, de nincsenek Árpád maradéki!”</l>
					<l>Csak bajnoki sírkő volt roskadt teteje,</l>
					<l>S egy vitéz testének koronátlan feje;</l>
					<l>Mert benne királyok vérségi nem laktak,</l>
					<l>Miólta Mohácson hazámnak sírt raktak...</l>
					<l>Zendűlj meg hát, lantom! mert zeng Buda vára,</l>
					<l>Bé ne pókhálózzon e Kupa határa,</l>
					<l>Hová, bár hazámban legtúlsó sarkalat,</l>
					<l>A budai öröm vivátja elhaladt.</l>
					<l>Dalra, gyenge lantom! tolmácsa lelkemnek!</l>
					<l>Végy részt örömébe egész nemzetemnek,</l>
					<l>Mely örvend, hogy az ő nádorja és feje</l>
					<l>A legfőbb császárok fia, öccse, veje. -</l>
					<l>Igaz, nagy tisztelet a magyar hazának,</l>
					<l>Midőn mátkát az ő nádorispányjának</l>
					<l>Ajánl a világnak legfőbb birtokossa,</l>
					<l>És néki sógora lesz Buda várossa:</l>
					<l>De talán néki sem lesz kisebbségére,</l>
					<l>Hogy nádorispányné lett itt az ő vére,</l>
					<l>S hogy egy nagy császárság íly kisded országgal</l>
					<l>Fogott mostan kezet ez új házassággal.</l>
					<l>Úgy van; kisded ország e haza, de nemes;</l>
					<l>Ha szegény is, de sok virtussal érdemes.</l>
					<l>Nem csuda hát, hogy Pál méltónk ítélte</l>
					<l>Annak lakására, kit leginkább félte;</l>
					<l>S hogy a státusok közt legnagyobb Góliát</l>
					<l>Fiává fogadta Jesse zömök fiát. - -</l>
					<l>[De szűnj meg, kis lantom, csitt a császárokról!</l>
					<l>Elszakad a húrod, ne szólj nagy dolgokról.</l>
					<l>Elég, éljen Lajos, Lajos leányával,</l>
					<l>József nádorispány felséges párjával.]</l>
				</lg>
				<lg>
					<l>Most, most Múzsám! ha van benned annyi erő,</l>
					<l>Most ragadj trombitát; s légy olyan vakmerő,</l>
					<l>Hogy hérósi hangot adván gyenge szádnak,</l>
					<l>Egy nagy magyar vitézt zengedezz hazádnak.</l>
					<l>Báró Krayt, - akit a megcsúfolt békesség</l>
					<l>Bosszúlójának szűlt a vitéz Szepesség,</l>
					<l>Ki magyar hazánkból ment Olaszországra,</l>
					<l>Olaszországból a halhatatlanságra.</l>
					<l>Aki megmutatta, hogy hazánk határa</l>
					<l>Nem jutott még ma is a hérók fogytára;</l>
					<l>S hogy Mantus vára nem megvehetetlen,</l>
					<l>Mikor az ostromló megrettenthetetlen.</l>
					<l>De, erőtlen Múzsa! halkal beszélj erről</l>
					<l>A főbb poétákhoz méltó, nagy emberről,</l>
					<l>Kinek a hír légyen örökös postája</l>
					<l>És Virgiliussa a Virgil hazája. -</l>
					<l>Te pedig trombitád függeszd fel fűzfára</l>
					<l>És szállj le újonnan a Pindus aljára:</l>
					<l>Horváthot illet az, vagypedig Mátyásit,</l>
					<l>Hogy zengjék a magyar hérók csatázásit,</l>
					<l>Kik most nagy nevekkel az Álpest bétőltik</l>
					<l>S elhúnyt őseinket magokban felkőltik,</l>
					<l>És kik, a királyhoz viselt hűségeket</l>
					<l>Vérrel pecsételvén, hágják az egeket. -</l>
					<l>Elnyomott olaszok! újra éledjetek,</l>
					<l>A Kray kezében már eltört bilincsetek.</l>
					<l>Csókolván fegyverit örvendő dobszónál,</l>
					<l>Állítsatok néki oszlopot a Pónál.</l>
					<l>Ti is, segítségért esdeklő nemzetek!</l>
					<l>A magyar nemzethez háládók légyetek,</l>
					<l>Mely nemcsak napkelet ellen oltalmaza,</l>
					<l>Mikor vérbe ferdett a két magyar haza,</l>
					<l>És több századokig népe és királyja</l>
					<l>A kereszténységnek volt előbástyája;</l>
					<l>Hanem most is, ímé, felkél hazájából,</l>
					<l>Kiugrik a szelíd békesség ágyából</l>
					<l>És napnyúgot felől óltalmaz titeket</l>
					<l>S terem számotokra bátor vitézeket.</l>
					<l>Én hallgatok rólok, ti jól esméritek:</l>
					<l>Kicsodák, akiknek ezt köszönhetitek.</l>
					<l>Ti láttátok kardra termett sereginket</l>
					<l>S apáinkról maradt vitéz tüzeinket:</l>
					<l>Ha hát megszorúlunk, ti is mutassátok</l>
					<l>Azt a jót, amellyel mi voltunk hozzátok.</l>
				</lg>
				<lg>
					<l>Én pedig, nem tudván zengeni háborút,</l>
					<l>Letészem fejemről ezt a zőld koszorút;</l>
					<l>Kraynak és a többi magyar vitézeknek</l>
					<l>Szentelvén, ezer jót kívánok ezeknek!</l>
				</lg>
				<p>1799. szeptember 24.</p>
			</div>
		</body>
	</text>
</TEI>