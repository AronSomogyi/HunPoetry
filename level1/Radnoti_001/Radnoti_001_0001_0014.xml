<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xml:id="Radnoti_001_0001_0014" xml:lang="hu" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title type="main">„Die Liebe kommt und geht” [részlet]</title>
            <author>
               <persName>
                  <surname>Radnóti</surname>
                  <forename>Miklós</forename>
               </persName> 
               <date from="1909" to="1944">1909-1944</date>
               <idno type="VIAF">4935555</idno>
            </author>
            <respStmt>
               <resp>ELTE Verskorpusz conversion</resp>
               <persName>
                  <surname>Palkó</surname>
                  <forename>Gábor</forename>
                  <ref target="https://viaf.org/viaf/65989506"/>
               </persName>
               <persName>
                  <surname>Horváth</surname>
                  <forename>Péter</forename>
               </persName>
               <persName>
                  <surname>Indig</surname>
                  <forename>Balázs</forename>
               </persName>
               <persName>
                  <surname>Fellegi</surname>
                  <forename>Zsófia</forename>
               </persName>
            </respStmt>
         </titleStmt>
         <extent>
            <measure unit="words">1251</measure>
         </extent>
         <publicationStmt>
            <p>Published as part of ELTE Verskorpusz</p>
         </publicationStmt>
         <sourceDesc>
            <bibl>
               <title>„Die Liebe kommt und geht” [részlet]</title>
               <author>
                  <persName>
                     <surname>Radnóti</surname>
                     <forename>Miklós</forename>
                  </persName>
                  <idno type="VIAF">4935555</idno>
               </author>
               <relatedItem type="copyText">
                  <bibl>
                     <title>Összegyűjtött versek</title>
                     <author>Radnóti Miklós</author>
                     <date when="2019"/>
                     <pubPlace>Budapest</pubPlace>
                     <publisher>Magvető Könyvkiadó</publisher>
                     <respStmt>
                        <resp>Editor</resp>
                        <persName>
                           <surname>Ferencz</surname>
                           <forename>Győző</forename>
                        </persName>
                     </respStmt>
                  </bibl>
               </relatedItem>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p>ELTE Verskorpusz - automatic annotation</p>
         </projectDesc>
         <classDecl>
            <taxonomy xml:id="g">
               <category xml:id="g.p">
                  <catDesc>poetry</catDesc>
                  <category xml:id="g.pl">
                     <catDesc>lyric poetry</catDesc>
                  </category>
                  <category xml:id="g.pn">
                     <catDesc>narrative poetry</catDesc>
                  </category>
               </category>
            </taxonomy>
         </classDecl>
      </encodingDesc>
      <profileDesc>
         <langUsage>
            <language ident="hu">Hungarian</language>
         </langUsage>
         <textClass>
            <catRef target="#g.p"/>
         </textClass>
      </profileDesc>
      <revisionDesc>
         <change when="2022-06-09">level1</change>
      </revisionDesc>
   </teiHeader>
   <text>
      <body>
         <div type="poem">
            <head>„Die Liebe kommt und geht” [részlet]</head>
            <p>Láttad?</p>
            <lg>
               <l>Ma éjjel szomorúfűz akadt</l>
               <l>az utunkba és oly szomorún</l>
               <l>könnyezett ki a fekete és</l>
               <l>lázas udvarból, hogy félősen,</l>
               <l>sejtőn megremegett a testünk</l>
            </lg>
            <p>Láttad?</p>
            <lg>
               <l>Amikor reggel arra mentünk,</l>
               <l>a nap az ablakra költözött</l>
               <l>és ragyogni akart, de a fűz,</l>
               <l>fejével elébe borult és</l>
               <l>elfojtotta a ragyogását.</l>
            </lg>
            <p>Láttad?</p>
            <lg>
               <l>Ez a gyászos, furcsalombu fa</l>
               <l>minket sirat, két csókot, amely</l>
               <l>összeakadt és most szakadni</l>
               <l>készül a könnyesen ragyogó</l>
               <l>mindentlátó, szent ablak alatt.</l>
            </lg>
            <p>Reichenberg, 1928. február 25</p>
            <p>*</p>
            <lg>
               <l>Néha a fiadnak érzem magam,</l>
               <l>ki lopva nézi vetkőző anyját</l>
               <l>és csodátlátó szeme kicsillan</l>
               <l>kamaszévei únt undorából</l>
               <l>és beléd szeret.</l>
               <l>És beléd szeret</l>
               <l>a testedet látva.</l>
            </lg>
            <lg>
               <l>Néha a fiadnak érzem magam</l>
               <l>amikor csókolsz a homlokomon</l>
               <l>és mikor én bűnös borzalommal</l>
               <l>az ajkaidon csókollak vissza</l>
               <l>mert úgy szeretlek.</l>
               <l>Mert úgy szeretlek</l>
               <l>és az enyém vagy.</l>
            </lg>
            <lg>
               <l>Néha a fiadnak érzem magam,</l>
               <l>feslett és szerelmes rossz fiadnak,</l>
               <l>mert hideg és bűnös éjszakákon</l>
               <l>a melleden nyugszik el a fejem</l>
               <l>csókjaink után.</l>
               <l>Csókjaink után</l>
               <l>én jó kedvesem.</l>
            </lg>
            <p>Reichenberg, 1928. május 22.</p>
            <p>*</p>
            <lg>
               <l>Homlokom a gyenge széltől ráncolt</l>
               <l>tenger oly közelnek tetsző végtelenje</l>
               <l>és szőke édesvizeknek</l>
               <l>hullámos áradata a hajam,</l> 
               <l>mely a halánték körül zuhataggal</l> 
               <l>omlik homlokom fodros tengerébe</l>
               <l>és látomásos, felhős egeknek</l>
               <l>zöld tükre két nagy tágratárt szemem,</l> 
               <l>két összetapadt ajkam pedig</l> 
               <l>korsója ízes, titkos szavaknak</l> 
               <l>és fogaim fehér szűrőjén át</l> 
               <l>szitálva hullik le rátok</l> 
               <l>a keserű és az édes,</l> 
               <l>a mézszavú áldás és az átok.</l>
            </lg>
            <lg>
               <l>És Te néha a tenger végtelenjét</l> 
               <l>simítod végig a tenyereddel,</l>
               <l>belébámulva a látomásos</l> 
               <l>felhős egekbe és hullámos</l> 
               <l>szőke vizekben fürdeted meg</l>
               <l>az ujjaidat és ilyenkor</l>
               <l>mind e gazdagság csak a Tiéd</l> 
               <l>és csak Terád hullik ilyenkor</l>
               <l>minden ízes áldás és átok.</l>
            </lg>
            <p>Reichenberg, 1928. január 18.</p>
            <p>*</p>
            <lg>
               <l>Sok szerelmes éjszakán égették</l>
               <l>tested dombjai az arcom bőrét</l>
               <l>és sok éjszakán égette gyulladt</l>
               <l>arcom a tested érzékeny bőrét...</l> 
               <l>akkor csak ez az izzás volt, ez a</l>
               <l>sötét nagy izzás és hogy messze vagy</l> 
               <l>most fojtott illatát is érzem a</l>
               <l>szerelmünknek...</l>
               <l>jázmin illatuk volt az éjeknek</l> 
               <l>a tested is jázmint lehelt, mint a</l> 
               <l>fehérvirágú bokrok, tavaszi</l>
               <l>fülledt éjszakán...</l>
               <l>de elmúlt, elmúltak a lihegő</l> 
               <l>csókok, melyek párája most tudom,</l> 
               <l>hogy jázmint lehelt és hogyha később</l> 
               <l>tavasszal érinteni akarom</l>
               <l>a tested, vagy csókolni akarom</l> 
               <l>a szájad, csak egy fehér virágra</l>
               <l>kell hajtanom emlékező fejem</l>
               <l>és egy bokor illatát kell mélyre</l> 
               <l>szívnom és ujra itt vagy és újra</l>
               <l>megölelem fehér, dombos tested,</l>
               <l>amelyen annyiszor pihent elfáradt,</l> 
               <l>szegény, ráejtett fejem...</l>
            </lg>
            <p>Budapest, 1927. december 24.</p>
            <p>*</p>
            <lg>
               <l>Ilyenkor így összeveszés után</l>
               <l>oly uj vagy nekem és még annyira</l>
               <l>újra szép</l>
               <l>és meglátok rajtad mindent ujra,</l> 
               <l>a testedet, a tested zenéjét,</l>
               <l>és lépteid dalát, ahogy felém</l>
               <l>jössz a kis ucca sarkán...</l>
               <l>és szájad ujra oly piros és</l>
               <l>a fogaid is ujra csillogók,</l>
               <l>s a szemeid is újra bámulom,</l>
               <l>a szemeid, amelyeket láttam</l>
               <l>farsangi reggel felém kacagni</l>
               <l>és késő őszi estén, pilláin</l>
               <l>remegő könnyel</l>
               <l>és láttam a kéjtől félig lehunyva</l> 
               <l>kifényesedni...</l>
               <l>és most ujra látom, hogy hív a szemed</l> 
               <l>és felém zenél várón a tested,</l>
               <l>felém, akit nem várnak és nem vártak</l> 
               <l>soha, sehol és én sem várok, mert</l>
               <l>egyszer hívtak és én nem mentem és</l>
               <l>azóta megfogott egy átok...</l>
            </lg>
            <p>Reichenberg, 1928. január 12.</p>
            <p>*</p>
            <lg>
               <l>Hóval borított fehér dombokon keresztül</l>
               <l>kisértelek sok sok éjen át és egybefont</l>
               <l>karunkon áradt széjjel testünkben a meleg...</l> 
               <l>a hó világított és amikor megálltunk</l>
               <l>csókolódzni, fekete folt maradt talpunk alatt...</l>
               <l>Ilyenkor szétszakítottuk ugy összetapadt</l> 
               <l>ajkainkat, egymásra néztünk és a szűz hó</l>
               <l>csillant meg halálos ijedtség könnyével</l>
               <l>befutott, szerelmesen fénylő szemeinkben...</l> 
               <l>Könnyű léptekkel suhantunk tovább, nehogy új</l>
               <l>csókkal túrjuk fel a havat és kiviritson </l>
               <l>a fekete főld, minden szerelmeknek réme...</l>
               <l>Aznap éjjel a felhők hangtalan suhantak,</l>
               <l>aznap a fehér dombokon nem csókolództak.</l>
            </lg>
            <p>Reichenberg, 1927. november 15.</p>
            <p>*</p>
            <lg>
               <l>A Mosolynak barnafényű kenyerét harapdáltad</l>
               <l>a fogaiddal és szerteszaladó morzsáiból</l>
               <l>gyúrtál csillogó, szépszínű fürge Kacajgolyókat</l> 
               <l>két nagy ajkad megfeszült villogó fogaidon, de</l>
               <l>jaj</l>
               <l>görbüléséből már kivirágzott a Sírás bodros-</l> 
               <l>virágú fája és mintha egy kis repedésből vér</l>
               <l>szaladt volna végig a Kacagás kenyerének hó-</l>
               <l>fehér testén és már fogaid közül is bodrosan</l>
               <l>szakadt ki a Sirás, felkúszva és pergő, remegő</l>
               <l>könnybimbóival körülvirágozva szemeidet,</l>
               <l>amelyek ablakán</l>
               <l>láttam</l>
               <l>érett a Bánat dagadó kovásza.</l> 
            </lg>
            <p>Reichenberg, 1928. június 16.</p>
            <p>*</p>
            <lg>
               <l>Ölelkezésünk közben</l>
               <l>jaj</l>
               <l>leszakadt a gyöngysorod</l> 
               <l>és</l>
               <l>mint könnycseppek peregtek</l> 
               <l>sírva a forró párnák</l> 
               <l>ráncain a csillogó</l>
               <l>gyöngyök.</l>
            </lg>
            <lg>
               <l>Lásd,</l>
               <l>úgy peregtek a gyöngyök</l> 
               <l>ahogyan néha könnyek</l>
               <l>között lihegő testünk</l>
               <l>bőrén pereg a harmat</l>
               <l>elfáradt dalát zengve</l>
               <l>egy</l>
               <l>ölelésre</l> 
               <l>emlékezésnek.</l>
            </lg>
            <lg>
               <l>Látod,</l>
               <l>nem vigyáztál és a</l> 
               <l>szerelem gyöngye</l>
               <l>szakadt le rólad</l>
               <l>a csókok után.</l>
            </lg>
            <p>Reichenberg–Budapest, 1928. július 3.</p>
            <p>*</p>
            <lg>
               <l>Nyújtóztál tegnap a kályha előtt</l>
               <l>s melled dombjai feszítették</l>
               <l>a ruhát, ahogyan hátradőlve,</l>
               <l>félig lehúnyt szemmel melengetted</l> 
               <l>szép kezeidet a kályha falán...</l>
               <l>a tűz fénye megvilágította</l>
               <l>a lábaidat és ropogott a</l>
               <l>hátad mint macskáé, amikor</l>
               <l>elnyújtja testét a tűz előtt és</l> 
               <l>bársonyos négy lábának elrejtett</l>
               <l>karmai csikorogva vájnak a</l>
               <l>fényes padlóba...</l>
               <l>a te cipőid is csikorogtak</l> 
               <l>mert te is macska vagy és szeretem</l> 
               <l>megcsókolni a melleid fölött</l>
               <l>feszülő ruhát, melyen átárad</l>
               <l>felémnyujtózó testednek kába,</l>
               <l>izmotfeszítő, langyos melege.</l>
            </lg>
            <p>Budapest, 1927. december 28.</p>
            <p>*</p>
            <lg>
               <l>Vetkőztél tegnap az ablak előtt</l>
               <l>a beszürődő lila fényben</l>
               <l>kacagtak az árnyad vonalai</l>
               <l>és a megfogyott, könnyes holdsarló</l> 
               <l>babonás arany kalapként, remegőn</l>
               <l>koszorúzta meg a hajadat...</l>
            </lg>
            <lg>
               <l>Hallod, a fal mögül a szomszédban</l> 
               <l>valahol gramofon zenél egy régi</l>
               <l>volgaparti, bús melódiát és</l>
               <l>az óra nyögi kinn az éjfelet...</l> 
            </lg>
            <lg>
               <l>Hagyd ott az ablakot, az aranyos</l>
               <l>holdas kalapot és dobd a ruhát</l>
               <l>a hallgató, fekete székre</l>
               <l>és a meztelenséged add nekem.</l> 
            </lg>
            <p>Reichenberg, 1928. február 7.</p>
            <p>*</p>
            <lg>
               <l>Nem szeretlek már,</l>
               <l>megindult a föld és csillag hull az égről,</l> 
               <l>de nem azért mert csilaghullás hava van,</l>
               <l>hanem mert lehullott homlokodról is egy</l>
               <l>annyi magányos éjjelen szőtt glória:</l>
               <l>a szerelmem,</l>
               <l>ne csodálkozz, látod nem szeretlek többé</l> 
               <l>és az ég is könnyezik,</l>
               <l>ugy-e megijedtél most is, hogy ráhullott</l> 
               <l>ijedt szőkeséged közt egy esőcsepp</l>
               <l>az arcodra, pedig csak az eső esik</l>
               <l>és hidd el hogy vége;</l>
               <l>és ezt a szerelmet siratja az ég is.</l> 
               <l>Ne félj,</l>
               <l>csak egy levél hullott a lábam elé, mint</l> 
               <l>ahogy most már a szerelmed is lehull...</l>
               <l>Nézd már, beborult és hogy esik az eső.</l>
            </lg>
            <p>Reichenberg, 1927. november 7.</p>
            <p>*</p>
            <lg>
               <l>Az illatod bolondja voltam,</l> 
               <l>úgy hajtottam hozzád a fejem,</l>
               <l>mint télen illatos, idegen</l>
               <l>párás virágokhoz, amelyek</l>
               <l>japán vázában remegnek egy</l>
               <l>alkonyuló szobának asztalán</l>
               <l>és az illatuk a nyárról mesél.</l>
            </lg>
            <lg>
               <l>Oly vigyázva, halkan csókoltam</l>
               <l>meg az ajkad, hogy szirmod ne hulljon</l> 
               <l>és sokáig megmaradj nekem,</l>
               <l>de hiába, az illatod elszállt,</l> 
               <l>és én egy régi parfőmnek fájó</l>
               <l>emlékét hegedűlöm el most</l>
               <l>emlékezőn a papiroson.</l>
            </lg>
            <p>Reichenberg, 1928. február 21.</p>
            <p>*</p>
            <lg>
               <l>Fehér gyöngysort vettem a nyakadra</l>
               <l>és amikor megcsókoltál érte</l>
               <l>nekem szemem elé futott a pult</l> 
               <l>mögött a gyöngyöket mutogató</l>
               <l>alázatos kereskedő, amint</l>
               <l>árúit dicsérve kinálgatta</l>
               <l>a szépencsillogó gyöngysorokat.</l> 
               <l>Én ezt a kis fehérszeműt válasz-</l>
               <l>tottam, pedig volt drágább is, szebb is,</l> 
               <l>olyan, amilyent te érdemelnél.</l>
               <l>És amikor megcsókoltál érte</l>
               <l>eszembe jutott, hogy vajjon jobban</l> 
               <l>öleltél volna, hogyha csillogóbb,</l>
               <l>szebb, nagyobbszemű gyöngyöt csavarok</l> 
               <l>szépséges díszül a nyakad köré...</l>
               <l>Te!</l>
               <l>Nem méred te ki gyöngyök árával</l> 
               <l>az ajkadnak és ölednek tüzét?...</l>
            </lg>
            <p>Reichenberg, 1928. május 9.</p>
            <p>*</p>
            <lg>
               <l>Szakítottunk.</l>
               <l>Te véresre csókoltad a számat</l> 
               <l>és lihegve kértél, hogy maradjak.</l> 
               <l>Nem maradok.</l>
               <l>Menj be szépen, én meg elindulok</l> 
               <l>a mérföldkövek között a sárban.</l>
               <l>Mit nézel?</l>
               <l>A hófehér éjek után ugy-e</l> 
               <l>könnyező, foltos olvadás szakadt.</l> 
               <l>Hallod?</l>
               <l>A vézna fákban a nyarat</l> 
               <l>siratják most korhadt, téli szentek.</l> 
               <l>Ne sírj.</l>
               <l>A könnytől csunya lesz a szemed</l>
               <l>és nem bírom folytatni, ha könnyezel.</l> 
               <l>Hallod-e?</l>
               <l>Szél szánkázik zúgva a dombokon</l> 
               <l>és itt te előtted fodros a sár.</l>
               <l>Megértettél?</l>
               <l>Sár. Sár és Gyűlölet van az alján</l> 
               <l>minden csillogó, nagy szerelemnek.</l>
               <l>Most menj.</l>
               <l>Érzem, hogy imádlak és gyűlöllek</l>
               <l>és ezért most itthagylak az úton.</l>
               <l>Kedvesem.</l>
               <l>Nagyon, nagyon szeretlek és hogyha</l> 
               <l>találkozunk, talán ujra kezdem.</l>
               <l>Menj már.</l>
            </lg>
            <p>Reichenberg, 1928. február 13</p>
            <p>***</p>
         </div>
      </body>
   </text>
</TEI>
