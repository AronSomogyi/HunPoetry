<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Radnoti_001_14143_0038" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Ének a négerről, aki a városba ment</title>
				<author>
					<persName>
						<surname>Radnóti</surname>
						<forename>Miklós</forename>
					</persName>
					<date from="1909" to="1944">1909-1944</date>
					<idno type="VIAF">4935555</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">417</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Ének a négerről, aki a városba ment</title>
					<author>
						<persName>
							<surname>Radnóti</surname>
							<forename>Miklós</forename>
						</persName>
						<idno type="VIAF">4935555</idno>
					</author>
					<relatedItem type="copyText">
						<bibl>
							<title>Lábadozó szél</title>
							<date when="2015-05-29"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/14100/14143"/>
							<respStmt>
								<resp>Original Electronic Edition</resp>
								<persName>
									<surname>Vidiné Réfi</surname>
									<forename>Erzsébet</forename>
								</persName>
								<persName>
									<surname>Varga</surname>
									<forename>Mónika</forename>
								</persName>
								<persName>
									<surname>Mészáros</surname>
									<forename>Atilla</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-12-14">level1</change>
		</revisionDesc>
	</teiHeader>
	<text>
		<body>
			<div>
				<head>Ének a négerről, aki a városba ment</head>
				<lg>
					<l>Gazellacsapat menekült régen</l>
					<l>a távoli lankán, mert szerelmes</l>
					<l>elefántok zajgatták őket,</l>
					<l>törve a fákat s hízott gyümölcsök</l>
					<l>haltak a testük alatt.</l>
				</lg>
				<lg>
					<l>Tüskésre ijedt majom hangja</l>
					<l>süvöltött zuttyanó ágon s toporzékolt</l>
					<l>akkor a sűrű vidék! azóta</l>
					<l>szent hely az és néhol</l>
					<l>fogatlan ott az erdő!</l>
				</lg>
				<lg>
					<l>Guggoltak a csöndben alant a faluk,</l>
					<l>csöndben éltek a négerek is,</l>
					<l>s anyától anyáig</l>
					<l>röppent a kerge dongó.</l>
				</lg>
				<lg>
					<l>Itt született a legény s itt nőtt,</l>
					<l>a lány is itt született s nőtt,</l>
					<l>megeste őket a langyos trópusi eső,</l>
					<l>kerítő ünnepeken egymásra fújta</l>
					<l>kedvük a jószagú szél!</l>
				</lg>
				<lg>
					<l>Sétáló fényben a hosszú napon</l>
					<l>futottak együtt és összekocódtak,</l>
					<l>majd fekvésük fölé ideges</l>
					<l>fiutigris kereső dobogása</l>
					<l>szőtt neszező takarót.</l>
				</lg>
				<lg>
					<l>Nőtt a legény, mert locsolta a langyos</l>
					<l>trópusi eső és nőtt suhogva a lány is;</l>
					<l>szemük kinyílt, mint napra virág, s</l>
					<l>kedvetlen nézték trombitásfarú véneiket.</l>
				</lg>
				<lg>
					<l>Sok négereken hízott teli karaván</l>
					<l>zötyögött egyik, a másik után</l>
					<l>míg a falun gond szuszogott,</l>
					<l>terjedve lassan s emelve hasát, mint</l>
					<l>szekérről lepottyant, hatalmas kutyakölyke.</l>
				</lg>
				<lg>
					<l>És a legény száján kivirágzott</l>
					<l>a messzi vidék! legények szája</l>
					<l>vörös koszorú lett s tapsolva</l>
					<l>állt föl előttük az út!</l>
				</lg>
				<lg>
					<l>Halál előtt ültek és ültek</l>
					<l>a búcsú előtt; pirúltak a tűznél</l>
					<l>s főétkeket ettek, hogy</l>
					<l>ne lohadjon a merszük!</l>
				</lg>
				<lg>
					<l>Ültek együtt a vének is,</l>
					<l>fekete dombok a szélben,</l>
					<l>csöndes pipa után járt bennük</l>
					<l>kövéren a traktor, boldog</l>
					<l>álom után reggeli mosdás!</l>
				</lg>
				<lg>
					<l>Sírt a lány, hogy búcsúzni jött a legény,</l>
					<l>fán ült a lány és kezeit</l>
					<l>szorította rívó, két melle közé.</l>
				</lg>
				<lg>
					<l>Lemászott a lány, hogy jött a legény,</l>
					<l>tapogatta testén az idegen ruhát</l>
					<l>és símogatta; dalt énekelt!</l>
					<l>amit kitalált néki,</l>
					<l>lucskos bánatát szipogva szét a fán:</l>
				</lg>
				<lg>
					<l>Nézd, csókkal szegem be harci ruhád,</l>
					<l>hogy ne foszoljon; csókkal patkolom</l>
					<l>harci bakancsod, ne kopjon a sarka</l>
					<l>fehérek nagy faluján!</l>
				</lg>
				<lg>
					<l>Indúlt a legény és kiáltott</l>
					<l>utána a lány: vigyázz!</l>
					<l>úton harangoz a borzadó szakáll!</l>
					<l>ugorj a gépek elől! marnak</l>
					<l>és mesélik a tigris szelleme rajtuk!</l>
				</lg>
				<lg>
					<l>Sírt a lány és ment a legény;</l>
					<l>ruhája kitartott, a sarka kitartott</l>
					<l>s erején fehérek fene falujában</l>
					<l>csak a tőke szakajtott.</l>
				</lg>
				<lg>
					<l>Jó nagyot szakajtott,</l>
					<l>meg is szakadt bele:</l>
					<l>teste s a lelke is</l>
					<l>elszáradott bele!</l>
				</lg>
				<lg>
					<l>Őszült a fa otthon és őszült</l>
					<l>a fán a lány; megejté őt a nap</l>
					<l>s nagy tanakodó napokat szült,</l>
					<l>kik a faluban szertefutottak.</l>
				</lg>
				<lg>
					<l>Szertefutottak és összefutottak,</l>
					<l>kunyhók füstjéből lobogót,</l>
					<l>torkotokból harcot sivítottak!</l>
				</lg>
				<lg>
					<l>Szervezkedtek és dárdákat vertek,</l>
					<l>dárdákkal dárdás sorsot fenyegettek;</l>
					<l>s hogy meghalt a fa</l>
					<l>és ki kedvesét várta a fán, - a lány;</l>
				</lg>
				<lg>
					<l>bokorban kígyók fütyörésztek és</l>
					<l>seregek nehéz szaga szállt:</l>
					<l>megindultak a néger proletárok!</l>
				</lg>
			</div>
		</body>
	</text>
</TEI>