<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Radnoti_001_13683_0027" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">HUSZONKILENC ÉV</title>
				<author>
					<persName>
						<surname>Radnóti</surname>
						<forename>Miklós</forename>
					</persName>
					<date from="1909" to="1944">1909-1944</date>
					<idno type="VIAF">4935555</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">289</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>HUSZONKILENC ÉV</title>
					<author>
						<persName>
							<surname>Radnóti</surname>
							<forename>Miklós</forename>
						</persName>
						<idno type="VIAF">4935555</idno>
					</author>
					<relatedItem type="copyText">
						<bibl>
							<title>Meredek út</title>
							<date when="2015-01-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/13600/13683"/>
							<respStmt>
								<resp>Original Electronic Edition</resp>
								<persName>
									<surname>Vidiné Réfi</surname>
									<forename>Erzsébet</forename>
								</persName>
								<persName>
									<surname>Szombathy</surname>
									<forename>Zsuzsanna</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Mészáros</surname>
									<forename>Atilla</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-12-14">level1</change>
		</revisionDesc>
	</teiHeader>
	<text>
		<body>
			<div>
				<head>HUSZONKILENC ÉV</head>
				<p>Ortutay Gyulának</p>
				<lg>
					<l>Huszonkilenc év! most csütörtökön</l>
					<l>volt egy hete, hogy ennyi lettem;</l>
					<l>verset szoktam írni én ilyenkor,</l>
					<l>már évek óta verssel ünnepeltem</l>
					<l>e szörnyü fordulót, de aznap</l>
					<l>nem békitett meg semmisem,</l>
					<l>nem maradt meg semmisem vigasznak.</l>
				</lg>
				<lg>
					<l>Számoltam és motyogtam hajnalig,</l>
					<l>ó jaj, utolsó huszas évem,</l>
					<l>húszon ím kilenc s utána ó jaj,</l>
					<l>utána: harminc. Mozdul év az éven;</l>
					<l>a szív ijedt, régóta kínzom,</l>
					<l>már évek óta élek így,</l>
					<l>vad bozótban, ártatlan Robinzon,</l>
					<l>ki békén tett-vett s közben tudta meg,</l>
					<l>nem védi semmi és a házat,</l>
					<l>melyet jó magasra épitett fel,</l>
					<l>ledöntik s harsogó vadászat</l>
					<l>kél ellene s az elbukó nap</l>
					<l>vérében ázva gyilkos és</l>
					<l>hallgatag vadászok hallgatóznak.</l>
				</lg>
				<lg>
					<l>Álmatlanul feküdtem, szédülés</l>
					<l>hintáztatott, az égből fáradt</l>
					<l>fények hulldogáltak hunyt szememre;</l>
					<l>eső jött hirtelen, az éj megáradt,</l>
					<l>hüvös vize szobámba lomha</l>
					<l>lepkéket vert be s reszketeg</l>
					<l>csillagot sodort az ablakomra.</l>
					<l>Órákat élő lepke szállt le rám</l>
					<l>s időtlen éltü csillag nézett:</l>
					<l>mennyi az, amennyit eddig éltem?</l>
					<l>huszonkilenc év? hófehér enyészet</l>
					<l>dédelget, ringat s úgy emel fel,</l>
					<l>mint gyönge pelyhet lassu szél,</l>
					<l>lassan és borzalmas kényelemmel.</l>
				</lg>
				<lg>
					<l>Fölkeltem, kinn a hajnal tétován</l>
					<l>járkált a púpos hegygerincen,</l>
					<l>ablakomhoz álltam és kinéztem:</l>
					<l>előtted húsz év? tíz? vagy semmi sincsen?</l>
					<l>nem mindegy, mondd? - szóltam magamra,</l>
					<l>te nem szereztél semmit itt,</l>
					<l>drága holmi még nem ült a kamra</l>
					<l>hűsén sosem tenálad, semmi rossz</l>
					<l>nem él szivedben, mégis űznek,</l>
					<l>rák épülget benned, vagy leszúrnak,</l>
					<l>nem mindegy, mondd? vagy tán a máglyatűznek</l>
					<l>hiányzik majd a költeményed,</l>
					<l>ha többé semmit már nem írsz,</l>
					<l>mert mi verssé lenne, füttybe téved?</l>
				</lg>
				<lg>
					<l>A lepke meghal s lám az égi fény</l>
					<l>az vándorol időkön által,</l>
					<l>nagy folyók tünődve egyre folynak,</l>
					<l>s deltáiknál iszap zsong fodros háttal,</l>
					<l>víz álmodik a sűrü ringó</l>
					<l>nád közt s fényben föllebeg</l>
					<l>a nap felé egy rózsaszín flamingó.</l>
				</lg>
			</div>
		</body>
	</text>
</TEI>