<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Radnoti_001_13665_0044" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Októbervégi hexameterek</title>
				<author>
					<persName>
						<surname>Radnóti</surname>
						<forename>Miklós</forename>
					</persName>
					<date from="1909" to="1944">1909-1944</date>
					<idno type="VIAF">4935555</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">218</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Októbervégi hexameterek</title>
					<author>
						<persName>
							<surname>Radnóti</surname>
							<forename>Miklós</forename>
						</persName>
						<idno type="VIAF">4935555</idno>
					</author>
					<relatedItem type="copyText">
						<bibl>
							<title>Tajtékos ég</title>
							<date when="2015-01-15"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/13600/13665"/>
							<respStmt>
								<resp>Original Electronic Edition</resp>
								<persName>
									<surname>Vidiné Réfi</surname>
									<forename>Erzsébet</forename>
								</persName>
								<persName>
									<surname>Erdélyi</surname>
									<forename>Zsolt</forename>
								</persName>
								<persName>
									<surname>Mészáros</surname>
									<forename>Atilla</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-12-14">level1</change>
		</revisionDesc>
	</teiHeader>
	<text>
		<body>
			<div>
				<head>Októbervégi hexameterek</head>
				<lg>
					<l>Táncosmedrü, fehérnevetésü patak fut a hegyről,</l>
					<l>táncol az őszi levél s taraján kisimulva elúszik.</l>
					<l>Nézd csak, az árnyban a som fanyar ékszere villog a bokron</l>
					<l>s villog a fényben a kis füvek éle öreg remegéssel.</l>
					<l>Még süt a nap, de oly érett már, csak a lassu okosság</l>
					<l>tartja az égen, hogy le ne hulljon: félti arannyát.</l>
					<l>Lassu, okos vagyok én is e lassu, okos ragyogásban,</l>
					<l>féltelek én is a tél hidegétől, tűzifa gondja,</l>
					<l>téli ruhák vak gondja növekszik, apad szemeidben</l>
					<l>s mint a lehellet futja be tükreit, árad az álmos</l>
					<l>bánat a kék ragyogásban, a szádon a mondat elalszik</l>
					<l>s ébred a csók. Feketén jön a hó, jön a tél, feketélnek</l>
					<l>sarkai máris az őszi nagy égnek, a hajnali órák</l>
					<l>léptei már sikosak. Gyere hát elaludni az esték</l>
					<l>hosszu szakálla alá; nézd, gyermeked is vagyok én, de</l>
					<l>felnőtt, nagy fiad és szeretőd, fele gondra is érett,</l>
					<l>nemcsak a versre komoly. Fekszünk majd s hallgatom éji</l>
					<l>füllel a szíveden alvó gond ütemét a sötétben.</l>
					<l>Hallgatom és várok. S mint ifjú gólyafióka</l>
					<l>ősszel szállni tanulván meg-megbillen az égen,</l>
					<l>forgok a bő heverőn. S lassan tovaszállok a jajjal.</l>
					<l>Átveszem és ütemes dobogása elaltat, elalszunk, -</l>
					<l>ketten az egy gonddal. S míg elkap az álom, az éjben</l>
					<l>hallani, csapdos az ősz nedves lobogója sötéten.</l>
				</lg>
				<p>1942 szept. 28 - nov. 14</p>
			</div>
		</body>
	</text>
</TEI>