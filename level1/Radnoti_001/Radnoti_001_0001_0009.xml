<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
	schematypens="http://purl.oclc.org/dsdl/schematron"?>
<TEI xml:id="Radnoti_001_0001_0009" xml:lang="hu" xmlns="http://www.tei-c.org/ns/1.0">
   <teiHeader>
      <fileDesc>
         <titleStmt>
            <title type="main">Az áhitat zsoltáraiból</title>
            <author>
               <persName>
                  <surname>Radnóti</surname>
                  <forename>Miklós</forename>
               </persName> 
               <date from="1909" to="1944">1909-1944</date>
               <idno type="VIAF">4935555</idno>
            </author>
            <respStmt>
               <resp>ELTE Verskorpusz conversion</resp>
               <persName>
                  <surname>Palkó</surname>
                  <forename>Gábor</forename>
                  <ref target="https://viaf.org/viaf/65989506"/>
               </persName>
               <persName>
                  <surname>Horváth</surname>
                  <forename>Péter</forename>
               </persName>
               <persName>
                  <surname>Indig</surname>
                  <forename>Balázs</forename>
               </persName>
               <persName>
                  <surname>Fellegi</surname>
                  <forename>Zsófia</forename>
               </persName>
            </respStmt>
         </titleStmt>
         <extent>
            <measure unit="words">560</measure>
         </extent>
         <publicationStmt>
            <p>Published as part of ELTE Verskorpusz</p>
         </publicationStmt>
         <sourceDesc>
            <bibl>
               <title>Az áhitat zsoltáraiból</title>
               <author>
                  <persName>
                     <surname>Radnóti</surname>
                     <forename>Miklós</forename>
                  </persName>
                  <idno type="VIAF">4935555</idno>
               </author>
               <relatedItem type="copyText">
                  <bibl>
                     <title>Összegyűjtött versek</title>
                     <author>Radnóti Miklós</author>
                     <date when="2019"/>
                     <pubPlace>Budapest</pubPlace>
                     <publisher>Magvető Könyvkiadó</publisher>
                     <respStmt>
                        <resp>Editor</resp>
                        <persName>
                           <surname>Ferencz</surname>
                           <forename>Győző</forename>
                        </persName>
                     </respStmt>
                  </bibl>
               </relatedItem>
            </bibl>
         </sourceDesc>
      </fileDesc>
      <encodingDesc>
         <projectDesc>
            <p>ELTE Verskorpusz - automatic annotation</p>
         </projectDesc>
         <classDecl>
            <taxonomy xml:id="g">
               <category xml:id="g.p">
                  <catDesc>poetry</catDesc>
                  <category xml:id="g.pl">
                     <catDesc>lyric poetry</catDesc>
                  </category>
                  <category xml:id="g.pn">
                     <catDesc>narrative poetry</catDesc>
                  </category>
               </category>
            </taxonomy>
         </classDecl>
      </encodingDesc>
      <profileDesc>
         <langUsage>
            <language ident="hu">Hungarian</language>
         </langUsage>
         <textClass>
            <catRef target="#g.p"/>
         </textClass>
      </profileDesc>
      <revisionDesc>
         <change when="2022-06-09">level1</change>
      </revisionDesc>
   </teiHeader>
   <text>
      <body>
         <div type="poem">
            <head>Az áhitat zsoltáraiból</head>
            <p>Gy. F.</p>
            <p>I</p>
            <lg>
               <l>Kedves, miért is játszom boszorkányos</l>
               <l>ékes szavakkal, amikor szomorúbb</l>
               <l>vagyok a fűznél, büszkébb a fenyőnél</l>
               <l>és szőkébb a vasárnap délelőttnél.</l>
            </lg>
            <lg>
               <l>Amikor ősszel, ha haloványan csillog</l>
               <l>a napfény, egyszerű szavakkal hódolok</l>
               <l>néked és szeretlek, ahogyan csak a fűz</l>
               <l>szeretheti a bágyadt folyót.</l>
            </lg>
            <lg>
               <l>Szines miseruhát hoznak az alkonyok, hogy</l>
               <l>imádkozzak hozzád egyszerű, szomorú</l>
               <l>szavakkal, melyek néha bennem születnek</l>
               <l>és nem marad utánuk semmi.</l>
            </lg>
            <lg>
               <l>Szomorúbb vagyok a parti fűznél</l>
               <l>és szép szavakkal szeretlek mégis</l>
               <l>pedig te szebb vagy a százszorszépnél</l>
               <l>és az egyszerűbbnél is egyszerűbb.</l>
            </lg>
            <p>1928. november 14.</p>
            <p>II</p>
            <lg>
               <l>Mégis csak szavakkal szeretlek,</l>
               <l>és te ilyenkor jegenyék</l>
               <l>áhítatos magasában fészkelsz, mint</l>
               <l>a sajnálkozásnak nagy madarai</l>
               <l>és talán megmaradt csókjaid</l>
               <l>fűzérét pergeted az ujjaid</l>
               <l>között és lehullajtod hozzám.</l>
            </lg>
            <lg>
               <l>Egyszerű szavak érnek csak hozzád,</l>
               <l>áhítatos jó papi szavak és</l>
               <l>az istenek imádkoztató</l>
               <l>egyszerűsége fehérlik az</l>
               <l>ajkaid között és szemeidben</l>
               <l>felhősen kéklik az égnél kékebb</l>
               <l>virágoknak ártatlan kékje.</l>
            </lg>
            <p>1928. november 16.</p>
            <p>III</p>
            <lg>
               <l>Hugom is vagy néha, fehér arcú,</l>
               <l>vontaranyhaju kedvesem, mikor</l>
               <l>szavaink és ajkaink eltévesztik</l>
               <l>a szerelem útját és én ilyenkor</l>
               <l>szomorú pap-bátyád vagyok</l>
               <l>aki már túl van az ölelésen</l>
               <l>és szelidszájú kishúgát szereti</l>
               <l>benned, akit szeret.</l>
            </lg>
            <p>1928. november 20.</p>
            <p>VII</p>
            <lg>
               <l>Háromszor háromszázhatvanöt napon és</l>
               <l>háromszor háromszázhatvanöt éjen</l>
               <l>szerettelek és hordtalak vemhes</l>
               <l>tétova szememben hunytpilláju misék</l>
               <l>után és most sokkal több mint ezer nap</l>
               <l>után egy véres könnyel csak kiszakadtál.</l>
            </lg>
            <lg>
               <l>Pedig sokkal több mint ezer napon át</l>
               <l>érted remegtek az alkonyi fák</l>
               <l>és pihés madarak sipogtak ijedten,</l>
               <l>hogy ellopom és lerakom őket</l>
               <l>a fákról a földre a lábad elé.</l>
            </lg>
            <lg>
               <l>Most háromszor háromszáhatvanöt nap</l>
               <l>után üres tiszta szemekkel járok,</l>
               <l>aranyfüst száll a nagy hegyek felől;</l>
               <l>szétfütyülöm a szomorúságom és a</l>
               <l>fészkek mélyén bizalmas madarak</l>
               <l>várnak rám tátott puha csőrrel mert</l>
               <l>hozzájuk térek torkomban ízes</l>
               <l>kukacokkal s hogyha vihar jön</l>
               <l>fejem meghajtom, rád gondolok és</l>
               <l>letakarom őket bús kalapommal.</l>
            </lg>
            <p>1929. március 3.</p>
            <p>IX</p>
            <lg>
               <l>Violák és sok más virágok</l>
               <l>nyiltak ki bennem.</l>
               <l>Fehér klárisok sápadnak</l>
               <l>szememből a csuklód köré</l>
               <l>lassan peregnek a kezeiden</l>
               <l>és már ujjaid hegyén csillognak</l>
               <l>amikor lecsókolom őket</l>
               <l>mert az ujjaid csúcsán</l>
               <l>kezdődik és végződik az élet.</l>
               <l>Mégis oly végtelen</l>
               <l>mint esős réteken</l>
               <l>mély álmoknak hajnali habja</l>
               <l>amikor dallos szemeidben</l>
               <l>kinyílnak a ködtarajos rónák</l>
               <l>és bomlott hajunkat zászlókként</l>
               <l>lengeti a szél.</l>
            </lg>
            <p>1929. március 28.</p>
            <p>X</p>
            <lg>
               <l>Pattanó virágú bogaras réten</l>
               <l>megáradt bennem egyszer a jóság:</l>
               <l>nyújtott nyitott tenyérrel hívtam</l>
               <l>az erdők és mezők madarait</l>
               <l>és ők eljöttek cikkázva hozzám</l>
               <l>tapsos röpülésel bújtak meg</l>
               <l>hajamnak meleg sátra alatt.</l>
               <l>Azt hitted akkor hogy csodát látsz</l>
               <l>nagyranyílt szemekkel hátráltál</l>
               <l>tőlem de én átöleltelek</l>
               <l>kibontottam forró aranyhajad</l>
               <l>és úgy szóltam a madarakhoz</l>
               <l>akik már nem fértek el rajtam:</l>
               <l>– Nézzétek ez az én kedvesem</l>
               <l>nagyszemű és ezerszer áldott! –</l>
               <l>És eljöttek akkor hozzád is ők</l>
               <l>széttúrták hajad és hemperegtek.</l>
               <l>Akkor ott madaras fejünk alatt</l>
               <l>csókunkból is dalok születtek</l>
               <l>és a dalokból uj csókos csodák.</l>
            </lg>
            <p>1929. március 31.</p>
            <p>*</p>            
            <lg>
               <l>Ajkadon nedvesen csillan a</l>
               <l>messze alkonyok álmos fénye,</l>
               <l>mert színes sinek doromboló</l>
               <l>utján jöttél te vissza szíves</l>
               <l>sziveddel – testedben álmos</l>
               <l>délutáni sütkérezések</l>
               <l>melegét hoztad el nekem és</l>
               <l>úgy ömlött el rajtad a jóság</l>
               <l>hogy szégyenlem most ajkamnak</l>
               <l>remegését mellyel ujra az</l>
               <l>ujjaidat csókolom sorra</l>
               <l>miközben halottan lehulló</l>
               <l>cserebogarak tavaszi síró</l>
               <l>búcsúimáját mondogatom.</l>
            </lg>
            <p>1929. május 11.</p>
            <p>*</p>
            <lg>
               <l>Szavakkal játékos</l>
               <l>életem mellédkuszik</l>
               <l>és átölel virágos</l>
               <l>karjaival mint</l>
               <l>a kánikula ott</l>
               <l>lenn a mezőkön</l>
               <l>az örjöngő napot</l>
               <l>öleli valami</l>
               <l>rettentő csudába!</l>
            </lg>
            <lg>
               <l>Testünk csak csillogva</l>
               <l>ragyog a fényben</l>
               <l>és az útszélről mégis</l>
               <l>szemérmetlen szerzetes-</l>
               <l>füvek nyújtóznak fel</l>
               <l>hogy lássák csókjainkat!</l>
            </lg>
            <p>1929. augusztus 21.</p>
         </div>
      </body>
   </text>
</TEI>
