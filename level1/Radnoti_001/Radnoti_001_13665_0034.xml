<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Radnoti_001_13665_0034" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">Naptár</title>
				<author>
					<persName>
						<surname>Radnóti</surname>
						<forename>Miklós</forename>
					</persName>
					<date from="1909" to="1944">1909-1944</date>
					<idno type="VIAF">4935555</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>Naptár</title>
					<author>
						<persName>
							<surname>Radnóti</surname>
							<forename>Miklós</forename>
						</persName>
						<idno type="VIAF">4935555</idno>
					</author>
					<relatedItem type="copyText">
						<bibl>
							<title>Tajtékos ég</title>
							<date when="2015-01-15"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/13600/13665"/>
							<respStmt>
								<resp>Original Electronic Edition</resp>
								<persName>
									<surname>Vidiné Réfi</surname>
									<forename>Erzsébet</forename>
								</persName>
								<persName>
									<surname>Erdélyi</surname>
									<forename>Zsolt</forename>
								</persName>
								<persName>
									<surname>Mészáros</surname>
									<forename>Atilla</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2021-12-14">level1</change>
		</revisionDesc>
	</teiHeader>
	<text>
		<body>
			<div>
				<head>Naptár</head>
				<p>Január</p>
				<lg>
					<l>Későn kel a nap, teli van még</l>
					<l>csordúltig az ég sűrü sötéttel.</l>
					<l>Oly feketén teli még,</l>
					<l>szinte lecseppen.</l>
					<l>Roppan a jégen a hajnal</l>
					<l>lépte a szürke hidegben.</l>
				</lg>
				<p>Február</p>
				<lg>
					<l>Ujra lebeg, majd letelepszik a földre,</l>
					<l>végül elolvad a hó;</l>
					<l>csordul, utat váj.</l>
					<l>Megvillan a nap. Megvillan az ég.</l>
					<l>Megvillan a nap, hunyorint.</l>
					<l>S íme fehér hangján</l>
					<l>rábéget a nyáj odakint,</l>
					<l>tollát rázza felé s cserren már a veréb.</l>
				</lg>
				<p>Március</p>
				<lg>
					<l>Lúdbőrzik nézd a tócsa, vad,</l>
					<l>vidám, kamaszfiús</l>
					<l>szellőkkel jár a fák alatt</l>
					<l>s zajong a március.</l>
					<l>A fázós rügy nem bújt ki még,</l>
					<l>hálót se sző a pók,</l>
					<l>de futnak már a kiscsibék,</l>
					<l>sárgás aranygolyók.</l>
				</lg>
				<p>Április</p>
				<lg>
					<l>Egy szellő felsikolt, apró üvegre lép</l>
					<l>s féllábon elszalad.</l>
					<l>Ó április, ó április,</l>
					<l>a nap se süt, nem bomlanak</l>
					<l>a folyton nedvesorru kis rügyek se még</l>
					<l>a füttyös ég alatt.</l>
				</lg>
				<p>Május</p>
				<lg>
					<l>Szirom borzong a fán, lehull;</l>
					<l>fehérlő illatokkal alkonyul.</l>
					<l>A hegyről hűvös éj csorog,</l>
					<l>lépkednek benne lombos fasorok.</l>
					<l>Megbú a fázós kis meleg,</l>
					<l>vadgesztenyék gyertyái fénylenek.</l>
				</lg>
				<p>Június</p>
				<lg>
					<l>Nézz csak körül, most dél van és csodát látsz,</l>
					<l>az ég derüs, nincs homlokán redő,</l>
					<l>utak mentén virágzik mind az ákác,</l>
					<l>a csermelynek arany taréja nő</l>
					<l>s a fényes levegőbe villogó</l>
					<l>jeleket ír egy lustán hősködő</l>
					<l>gyémántos testü nagy szitakötő.</l>
				</lg>
				<p>Július</p>
				<lg>
					<l>Düh csikarja fenn a felhőt,</l>
					<l>fintorog.</l>
					<l>Nedves hajjal futkároznak</l>
					<l>meztélábas záporok.</l>
					<l>Elfáradnak, földbe búnak,</l>
					<l>este lett.</l>
					<l>Tisztatestü hőség ül a</l>
					<l>fényesarcu fák felett.</l>
				</lg>
				<p>Augusztus</p>
				<lg>
					<l>A harsány napsütésben</l>
					<l>oly csapzott már a rét</l>
					<l>és sárgáll már a lomb közt</l>
					<l>a szép aranyranét.</l>
					<l>Mókus sivít már és a büszke</l>
					<l>vadgesztenyén is szúr a tüske.</l>
				</lg>
				<p>Szeptember</p>
				<lg>
					<l>Ó hány szeptembert értem eddig ésszel!</l>
					<l>a fák alatt sok csilla, barna ékszer:</l>
					<l>vadgesztenyék. Mind Afrikát idézik,</l>
					<l>a perzselőt! a hűs esők előtt.</l>
					<l>Felhőn vet ágyat már az alkonyat</l>
					<l>s a fáradt fákra fátylas fény esőz.</l>
					<l>Kibomló konttyal jő az édes ősz.</l>
				</lg>
				<p>Október</p>
				<lg>
					<l>Hűvös arany szél lobog,</l>
					<l>leülnek a vándorok.</l>
					<l>Kamra mélyén egér rág,</l>
					<l>aranylik fenn a faág.</l>
					<l>Minden aranysárga itt,</l>
					<l>csapzott sárga zászlait</l>
					<l>eldobni még nem meri,</l>
					<l>hát lengeti a tengeri.</l>
				</lg>
				<p>November</p>
				<lg>
					<l>Megjött a fagy, sikolt a ház falán,</l>
					<l>a holtak foga koccan. Hallani.</l>
					<l>S zizegnek fönn a száraz, barna fán</l>
					<l>vadmirtuszok kis ősz bozontjai.</l>
					<l>Egy kuvik jóslatát hullatja rám;</l>
					<l>félek? Nem is félek talán.</l>
				</lg>
				<p>December</p>
				<lg>
					<l>Délben ezüst telihold</l>
					<l>a nap és csak sejlik az égen.</l>
					<l>Köd száll, lomha madár.</l>
					<l>Éjjel a hó esik és</l>
					<l>angyal suhog át a sötéten.</l>
					<l>Nesztelenül közelít,</l>
					<l>mély havon át a halál.</l>
				</lg>
				<p>1941</p>
			</div>
		</body>
	</text>
</TEI>