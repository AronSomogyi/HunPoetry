<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0634" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LEVÉL ARANY JÁNOSHOZ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">694</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LEVÉL ARANY JÁNOSHOZ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LEVÉL ARANY JÁNOSHOZ</head>
				<lg>
					<l>Meghaltál-e? vagy a kezedet görcs bántja, imádott</l>
					<l>Jankóm, vagy feledéd végkép, hogy létezem én is?</l>
					<l>Vagy mi az ördög lelt?... híred sem hallja az ember.</l>
					<l>Hogyha magába fogadt az öröklét bölcseje, a sír:</l>
					<l>Akkor béke veled, legyenek szép álmaid ott lenn,</l>
					<l>Feddő kérdésem nem fogja zavarni nyugalmad,</l>
					<l>Hogy mi okért hallgatsz? mért késel szólni levélben?</l>
					<l>Hogyha pedig görcs bánt, menj a patikába, s iparkodj</l>
					<l>Meggyógyulni, fiam, s aztán írj rögtön, azonnal.</l>
					<l>S ha feledél engem? ha barátod volna feledve?</l>
					<l>Dejsz ugy, öcsém, vessz meg, kívánom tiszta szivembül.</l>
					<l>Te mikoron nevedet keblem mélyébe leírtad,</l>
					<l>Mit tettél, tudod azt? gránitsziklába acéllal</l>
					<l>Vágtál életen át múlás nélkűli betűket;</l>
					<l>Hát én? én nevemet karcoltam volna homokba,</l>
					<l>Melyet, névvel együtt, egy hó szellője is elfúj?</l>
					<l>Megköszönöm, ha netán így van... no de elhiszem inkább,</l>
					<l>Hogy rosz verseim is vannak, mint hogy te feledtél.</l>
					<l>Lomha vagy, itt a bibéd; restelsz, mit jó magam, írni.</l>
					<l>Kérlek, hagyd nekem a restséget, légy te serényebb,</l>
					<l>Lásd, nekem úgy illik, (s oly jólesik!) úgye lemondasz</l>
					<l>Róla, ha én kérlek! - Hah, máris látlak ugorni,</l>
					<l>Mint ragadod nyakon a tollat, mint vágod az orrát</l>
					<l>A tintába, miként huzod a sok hosszu barázdát</l>
					<l>A papiron, ringy-rongy eszméket vetve beléjök...</l>
					<l>Mert ne is írj inkább, hogysem bölcs gondolatokkal</l>
					<l>Terheld meg leveled s gyomrom, mert semmi bolondabb</l>
					<l>Nincsen, mint az okos levelek, s én iszonyuképen</l>
					<l>Irtózom tőlök; tán mert én nem tudok olyat</l>
					<l>Kompónálni, azért. Ez meglehet. Ámde hogy úgy van,</l>
					<l>Esküszöm erre neked túróstésztára, dohányra</l>
					<l>És mindenfélére, mi csak szent s kedves előttem. -</l>
					<l>Drága komámasszony, kegyedet kérem meg alássan,</l>
					<l>Üsse agyon férjét és szidja meg istenesen, ha</l>
					<l>Még ezután sem fog nekem írni az illyen-amollyan.</l>
					<l>Írjon mindenről hosszan, de kivált, ha kegyedről</l>
					<l>Ír röviden, haragunni fogok majd hosszu haraggal.</l>
					<l>El ne feledje a barna Lacit s a szőke Julist, e</l>
					<l>Kedves gyermekeket. Hát a kert hogy van, amelynek</l>
					<l>Rózsáin szemeim sokszor függének, amíg a</l>
					<l>Messzeröpűlt lélek hívemhez vitte szerelmét?</l>
					<l>És a csonka torony, mely a harcoknak utána</l>
					<l>Most szomorún hallgat gyér fű-koszorúzta fejével,</l>
					<l>S várja jövendőjét, mely lábát ráteszi, s akkor</l>
					<l>Összeomol, mint a koldús, ha kikapja kezéből</l>
					<l>A mankót a halál... áll még a gólya fölötte,</l>
					<l>Méla merengéssel nézvén a messze vidékbe?</l>
					<l>Mindenről akarok, mi nekem kedves vala, tudni.</l>
					<l>Jártam azóta dicső szép tájakon, ámde tiétek</l>
					<l>Mindig eszemben volt, bár nincs mit rajta csodálni;</l>
					<l>A veletek töltött kor tette szivembe örökké.</l>
					<l>S jártam azóta magas fényes paloták körül, ahol</l>
					<l>Minden, minden nagy; gazdáik lelke kicsiny csak...</l>
					<l>Akkor eszembe jutott alacsony hajlékotok, ebben</l>
					<l>Mind kicsinyecske, de a gazdának lelke nagy és szép! -</l>
					<l>Ejnye, mi a fene lelt engem, hogy szembe dicsérek?</l>
					<l>Most veszem észre, hohó! mind, amit mondtam, hazugság,</l>
					<l>Csúnya hazugság volt. Le akartam csak kenyerezni</l>
					<l>A nótáros urat, hogy... hogy... majd beszerezzen</l>
					<l>Bakternek vagy kondásnak falujába, ha e szép</l>
					<l>Hívatalok valamelyike meg fog ürűlni idővel.</l>
					<l>Hja, nekem is hozzá kell látnom végre, barátom.</l>
					<l>Házasodom, tudod azt, s tudod azt is, hogy jövedelmet</l>
					<l>Dús uradalmam nem hullat zsebeimbe, mióta</l>
					<l>Századik édesapám eladá vagy meg se’ szerezte.</l>
					<l>S így az eléléshez nincsen mód, nincs! hivatal kell.</l>
					<l>Meghajtom fejemet, szépen mosolyogni tanúlok,</l>
					<l>Nyájas szófogadás, kígyó-csúszásu hizelgés</l>
					<l>Lesz kenyerem (s zsíros kenyerem)... hah, lesz a kutyának,</l>
					<l>Nem pedig énnékem! pusztán a gondolat is már</l>
					<l>Lángfelhőket idéz véres szemeimnek elébe,</l>
					<l>És szívem tombol, mint a harmadfü csikó, ha</l>
					<l>A pányvás kötelet legelőször dobja nyakába</l>
					<l>A pásztor, hogy a ménesből kocsirúdho’ vezesse.</l>
					<l>Nem a tehertől fél, amelyet húznia kell majd,</l>
					<l>Nem! hanem a hámtól, mely korlátozza futását.</l>
					<l>És amit így elveszt, azt nem pótolja sem abrak,</l>
					<l>Sem pedig a ragyogó szerszám. Mit néki az étel</l>
					<l>S a hiu fény! megelégszik ő a pusztai gyeppel,</l>
					<l>Bármi sovány, s a záporesők szabad égnek alatta</l>
					<l>Verhetik oldalait s a bozót hadd tépje sörényét,</l>
					<l>Csak szabadon járjon, csak kergethesse tüzében</l>
					<l>A sivatag viharát s a villám sárga kigyóit - -</l>
					<l>Isten hozzátok! lelkem múlatni szeretne</l>
					<l>Még veletek, kedves hiveim, de az elragadó szél</l>
					<l>Képzeletem százrétü vitorlájába beléfújt,</l>
					<l>Szétszakad a horgony, fut gályám, elmarad a part,</l>
					<l>S ringat habkarján a látkör nélküli tenger,</l>
					<l>És mig az orkán zúg, s a felhők dörgenek, én a</l>
					<l>Lant idegébe kapok, s vad tűzzel zengi el ajkam</l>
					<l>Harsány himnuszodat, százszorszent égi szabadság!</l>
				</lg>
				<p>Szatmár, 1847. augusztus 6.</p>
			</div>
		</body>
	</text>
</TEI>