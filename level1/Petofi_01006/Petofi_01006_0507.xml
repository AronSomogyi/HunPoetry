<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0507" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KÖLTŐI ÁBRÁND VOLT, MIT EDDIG ÉRZÉK...</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">585</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KÖLTŐI ÁBRÁND VOLT, MIT EDDIG ÉRZÉK...</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KÖLTŐI ÁBRÁND VOLT, MIT EDDIG ÉRZÉK...</head>
				<lg>
					<l>Költői ábránd volt, mit eddig érzék,</l>
					<l>Költői ábránd és nem szerelem.</l>
					<l>Mert meggyógyult e szív, amely úgy vérzék,</l>
					<l>És nem maradt a sebnek helye sem.</l>
					<l>Ha szerelem lett volna keblem hullámzása,</l>
					<l>Időknek multával sem nyúgodt volna el.</l>
					<l>Vad ár e szenvedély; amerre medrét ássa,</l>
					<l>Sodor magával s végre belehalni kell.</l>
				</lg>
				<lg>
					<l>Most értem én csak e szilaj folyóra.</l>
					<l>Mint von magával, mint von, mint ragad!</l>
					<l>Kiáltsatok rá a harangozóra,</l>
					<l>Hogy verje félre a harangokat;</l>
					<l>Nagy a veszély, s talán, majd mentésemre jőnek...</l>
					<l>De nem! hisz félrevert harang lázas szivem,</l>
					<l>Hallá zaját a lyány és nem jött megmentőnek,</l>
					<l>És hogyha ő nem jött, ne jőjön senki sem!</l>
				</lg>
				<lg>
					<l>Oh lyány, oh lyány, hogy rám ily bánatot hozz,</l>
					<l>Nem olvasám sejtésim könyviből!</l>
					<l>Azért vontál csak oly közel magadhoz,</l>
					<l>Hogy megvakúljak lelked fényitől?</l>
					<l>Ugy fénylik lelked, mint a nap világa fénylett,</l>
					<l>Midőn fogyatkozás még nem szennyezte meg;</l>
					<l>De amily hideg lesz a nap, ha minden élet</l>
					<l>Kifogy, kihal kebléből, kebled oly hideg.</l>
				</lg>
				<lg>
					<l>Mondád - és nem is reszketett beszéded -</l>
					<l>Mondád, hogy soha senkit nem szeretsz.</l>
					<l>Nem féled a boszúló istenséget,</l>
					<l>Hogy szent céljával ellenkezni mersz?</l>
					<l>Vagy tán azt gondolod, hogy nincsen olyan férfi,</l>
					<l>Ki megérdemlené a te szerelmedet?</l>
					<l>Attól tartasz, hogy kincsét szíved elfecsérli,</l>
					<l>És aztán vissza többé nem szerezheted?</l>
				</lg>
				<lg>
					<l>Hisz meglehet, hogy tán csalódni fognál,</l>
					<l>Ám nem szeretni, oknak ez kevés;</l>
					<l>A mozdulatlan, a holt nyúgalomnál,</l>
					<l>Hidd, többet ér az élő szenvedés.</l>
					<l>És csak azért nem fogsz-e építtetni házat,</l>
					<l>Mert hátha egykor azt a tűz emészti fel?</l>
					<l>S ezért türöd, midőn a nyár esője áztat,</l>
					<l>S midőn a tél hideg karjával átölel?</l>
				</lg>
				<lg>
					<l>De láttam én jól, hogy ajkad sohajta,</l>
					<l>S innen hiszem: van szíved, lángoló,</l>
					<l>Csakhogy az észnek jégpáncélja rajta,</l>
					<l>Miként a volkán tetején a hó.</l>
					<l>Szólj, oh leány, hogy így van, s várok türelemmel,</l>
					<l>Mindaddig várok, míg nem mondod, hogy elég,</l>
					<l>Várok békével, míg az óra nem jövend el,</l>
					<l>Midőn birod hüségem nemcsaló jelét.</l>
				</lg>
				<lg>
					<l>Hosszú idő, egy örökkévalóság</l>
					<l>Lesz várásomnak minden napja majd.</l>
					<l>Nézem magam, mint tengerek hajósát,</l>
					<l>Kit a szél a part közelébe hajt,</l>
					<l>De itt megfordul a szél, s látja bár a révet</l>
					<l>A küszködő hajós: nem közeledhetik.</l>
					<l>Kinoskeserves lesz ez örökszomju élet,</l>
					<l>Hanem éretted még e kín is jólesik!</l>
				</lg>
				<lg>
					<l>Nem fájhat úgy a betegek testének,</l>
					<l>Ha éles vas jár át sebeiken,</l>
					<l>Nem fájna ugy, ha tűzzel égetnének,</l>
					<l>Mint e sovárgó vágy fáj énnekem.</l>
					<l>Csak egy kis cseppet önts e fájdalom tüzére,</l>
					<l>Egy cseppet a remény kútjából, oh leány,</l>
					<l>Hogy évek mulva bár, de meg fog jőni bére</l>
					<l>Gyötrelmeimnek, oh csak azt mondd, hogy: talán -</l>
				</lg>
				<lg>
					<l>Nem, nem, ne biztass a jövővel engem,</l>
					<l>Ne alamizsnát: üdvességet adj!</l>
					<l>Hazudtam én, hogy várok türelemben,</l>
					<l>Türelmem máris messze, messze hagy;</l>
					<l>Fut, mint szilaj ló, s lelkem rája van kötözve,</l>
					<l>S pályája mindig sűrübb rengetegbe vész,</l>
					<l>Ahol talán majd egy vadállat tépi össze,</l>
					<l>Tudod, melyik vadállat?... a megőrülés!</l>
				</lg>
				<lg>
					<l>Adj vissza, lyány, adj vissza enmagamnak,</l>
					<l>Adj a világnak vissza engemet...</l>
					<l>Vagy mit beszélek? tarts meg, tarts magadnak,</l>
					<l>Tiéd éltem, te el nem vetheted.</l>
					<l>Oh, mondd, hogy elfogadtad, mondd, hogy elfogadtad!</l>
					<l>E nagy szavadra tán ég-föld reám szakad;</l>
					<l>Mit bánom én? az isten szebb halált nem adhat,</l>
					<l>Mint sírba dőlni a gyönyör terhe alatt! -</l>
				</lg>
				<lg>
					<l>S ha nem szeretsz, ha soha nem szeretnél?</l>
					<l>Mindegy! hozzád van nőve szellemem,</l>
					<l>Mint a levél a fához... eljön a tél,</l>
					<l>S akkor lehull, de már élettelen.</l>
					<l>Ez sorsunk a sirig. Bár járj be messze földet,</l>
					<l>Kerűlj bár, mindhiába, engem el nem hagysz,</l>
					<l>A soha el nem váló sötétség melletted,</l>
					<l>Mit árnyékodnak vélsz, az én bús lelkem az!</l>
				</lg>
				<p>Szatmár, 1846. szeptember 27.</p>
			</div>
		</body>
	</text>
</TEI>