<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0773" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KUN LÁSZLÓ KRÓNIKÁJA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">604</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KUN LÁSZLÓ KRÓNIKÁJA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KUN LÁSZLÓ KRÓNIKÁJA</head>
				<lg>
					<l>Fene gyerek volt az a Kun László,</l>
					<l>Magyarország egykori királya!</l>
					<l>Kun Lászlónak azért híták őt, mert</l>
					<l>A kunokkal volt cimboraságba’.</l>
				</lg>
				<lg>
					<l>Az igaz, hogy torkára forrt az a</l>
					<l>Kun barátság, benntörött bicskája...</l>
					<l>De ez már a vége; kezdjük elől,</l>
					<l>Ne hágjunk rá a szép rend nyakára.</l>
				</lg>
				<lg>
					<l>Amit mondtam, ujra csak azt mondom:</l>
					<l>Fene gyerek volt biz őkegyelme;</l>
					<l>Az ördög se’ tudja, hogy mi volt több,</l>
					<l>Emberség-e vagy kutyaság benne?</l>
				</lg>
				<lg>
					<l>A koronát még kölyök korában</l>
					<l>Nyomintották a fejére néki,</l>
					<l>S már csatázott siheder korában,</l>
					<l>És vala nagy az ő vitézségi.</l>
				</lg>
				<lg>
					<l>Ottokárral, híres cseh királlyal,</l>
					<l>Keveredett kemény háborúba,</l>
					<l>És pediglen Ottokár alól e</l>
					<l>Háborúban a gyékényt kihúzta.</l>
				</lg>
				<lg>
					<l>A cseheknek nagy királya ott a</l>
					<l>Csatatéren a fűbe harapott,</l>
					<l>Lászlót pedig nem tekinték máskép,</l>
					<l>Hanem csak úgy, mint egy új csillagot.</l>
				</lg>
				<lg>
					<l>Hazament ám, hanem otthon bezeg</l>
					<l>Fenekestül fölfordult az ország,</l>
					<l>Olyan volt, mint a Csáki szalmája,</l>
					<l>És e bajt a nagyurak okozták.</l>
				</lg>
				<lg>
					<l>Természetes, hogy mikor a macska</l>
					<l>Nincs otthon, az egerek táncolnak...</l>
					<l>A nagyurak kapták magokat hát,</l>
					<l>Egymással mind rútul hajba kaptak.</l>
				</lg>
				<lg>
					<l>László király, szerelmetes öcsénk,</l>
					<l>Már most aztán fogj erősen hozzá...</l>
					<l>Dehogy fogott, dehogy fogott! kisebb</l>
					<l>Gondja is nagyobb volt, mint az ország.</l>
				</lg>
				<lg>
					<l>Nekilódul, becsap a kunokhoz,</l>
					<l>S haza gondját eltemeti szépen</l>
					<l>Kun legények telt kupái mellett,</l>
					<l>Kun menyecskék dagadó ölében.</l>
				</lg>
				<lg>
					<l>És amidőn hites felesége</l>
					<l>Szót emelne e miatt előtte,</l>
					<l>Egy szikrát sem teketóriázott,</l>
					<l>Azon módon elkergette őtet.</l>
				</lg>
				<lg>
					<l>S melege lett pap uraiméknak,</l>
					<l>Kegyetlenűl szorult a kapcájok,</l>
					<l>László király a pogány kunokat</l>
					<l>Fosztogatni uszította rájok.</l>
				</lg>
				<lg>
					<l>Meghallja ezt a szentséges pápa,</l>
					<l>S haragjában adtateremtettéz,</l>
					<l>És meghagyja egyik püspökének:</l>
					<l>„Rendcsinálni magyarokhoz elmégysz!”</l>
				</lg>
				<lg>
					<l>És el is jött azonnal a püspök,</l>
					<l>S odavitte jó móddal a dolgot,</l>
					<l>Ugy szívére beszélt a királynak,</l>
					<l>Hogy elméje javuláson forgott.</l>
				</lg>
				<lg>
					<l>Meg is javúlt, istenes szándékból</l>
					<l>Megtéríté papok veszteségét,</l>
					<l>A kunoknak sátorát elhagyta,</l>
					<l>S visszavette elvert feleségét.</l>
				</lg>
				<lg>
					<l>De egyszerre más jutott eszébe...</l>
					<l>Gyűléseztek a papok Budában...</l>
					<l>Megunta a locsogást-fecsegést,</l>
					<l>S szétzavarta őket hamarjában.</l>
				</lg>
				<lg>
					<l>Fenyegeti a pápa követe,</l>
					<l>A püspök, hogy majd átkot vet rája...</l>
					<l>Bánja is ő! galléron csípeti</l>
					<l>A szent embert és tömlöcbe zárja.</l>
				</lg>
				<lg>
					<l>És a régi tivornyázó élet</l>
					<l>Alvó zaját újra fölkeltette,</l>
					<l>Fölkereste a kún cimborákat,</l>
					<l>S ott virított rózsaszínü kedve.</l>
				</lg>
				<lg>
					<l>Megcsóválta fejét a nemzet, és</l>
					<l>Szólt: „Ami sok, az csak sok, hiába!</l>
					<l>Ha ez így tart, belénk üt a mennykő.”</l>
					<l>S László komát betették fogságba.</l>
				</lg>
				<lg>
					<l>Nem sokáig üldögélt a hűsön,</l>
					<l>Kinyitották tömlöcét és szóltak:</l>
					<l>„Lángban, vérben áll a haza, király,</l>
					<l>Jer és győzd le a kún lázadókat!”</l>
				</lg>
				<lg>
					<l>„Rajta tehát!” fölkiálta László,</l>
					<l>„El, utánam élet és halálra!</l>
					<l>Rég vagy, kardom, a homályban... mostan</l>
					<l>Vess homályt a nap koronájára!”</l>
				</lg>
				<lg>
					<l>És vezette hadát a kunokra,</l>
					<l>S ráncba szedte őket nagy csunyául,</l>
					<l>Kit levert a harcmezőn közűlök,</l>
					<l>Kit pedig kiűzött a hazábul.</l>
				</lg>
				<lg>
					<l>S megragadta a kormányt erősen,</l>
					<l>Megmutatta, hogy ő milyen férfi,</l>
					<l>Hogy ő nemcsak a korhelykedést, de</l>
					<l>A nemzetnek ügyeit is érti.</l>
				</lg>
				<lg>
					<l>A gonoszak meghunyászkodának,</l>
					<l>S a királyra reszketéssel néztek,</l>
					<l>A jók szivét pedig seregestül</l>
					<l>Szállták meg a mosolygó remények.</l>
				</lg>
				<lg>
					<l>De alig hogy elmosolyodott a</l>
					<l>Nemzet, ujra lebiggyedt a szája,</l>
					<l>Mert azt vette észre, hogy istentől</l>
					<l>Ujra elrugaszkodott királya.</l>
				</lg>
				<lg>
					<l>El bizony, de mennyire! naponként</l>
					<l>Veszettebbül sűlyedt a piszokba...</l>
					<l>De még egyszer fölemelte fejét,</l>
					<l>Fölgyúlt szíve, és égett lobogva,</l>
				</lg>
				<lg>
					<l>A berontott kúnok és tatárok</l>
					<l>Meggörnyedtek karja erejétül,</l>
					<l>Még egy cserfa-koszorút hozott az</l>
					<l>Ifju király a harc mezejérül.</l>
				</lg>
				<lg>
					<l>Akkor aztán jó éjszakát, erkölcs!</l>
					<l>Belemászott nyakig a mocsárba,</l>
					<l>És valódi szent volt ekkoráig</l>
					<l>Ahhoz képest, ahogy mostan járta.</l>
				</lg>
				<lg>
					<l>Egy tivornya a másikat érte,</l>
					<l>Sátor alatt élt, mint a cigányok,</l>
					<l>Véle régi korhely cimborái</l>
					<l>S véle a kún és tatár leányok.</l>
				</lg>
				<lg>
					<l>Hanem egyszer ilyen szókat hallott:</l>
					<l>„Laci pajtás, meghalálozik kend!”</l>
					<l>S három ember úgy oldalba szúrta</l>
					<l>Őfelségét, hogy még meg se’ nyekkent.</l>
				</lg>
				<p>Pest, 1848. július</p>
			</div>
		</body>
	</text>
</TEI>