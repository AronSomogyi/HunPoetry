<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0177" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A HELYSÉG KALAPÁCSA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">4556</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A HELYSÉG KALAPÁCSA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A HELYSÉG KALAPÁCSA</head>
				<p>Hősköltemény négy énekben</p>
				<p>Első ének</p>
				<lg>
					<l>Szeretnek az istenek engem,</l>
					<l>Rémítő módra szeretnek:</l>
					<l>Megajándékoztanak ők</l>
					<l>Oly ritka tüdővel,</l>
					<l>Mely a csatavészek</l>
					<l>Világrendítő dúlakodásit</l>
					<l>Illendőn elkurjantani képes,</l>
					<l>S melyet tőlem minden kántor irígyel.</l>
					<l>És hogy férfi legyen,</l>
					<l>Méltó e tüdőhöz,</l>
					<l>Lön az égi hatalmak irántami hajlandóságából</l>
					<l>A széles tenyerű Fejenagy,</l>
					<l>A helységi kovács,</l>
					<l>Vagy mint őt a dús képzeletű nép</l>
					<l>Költőileg elnevezé:</l>
					<l>A helység kalapácsa. -</l>
					<l>Ti, kik erős lélekkel birván,</l>
					<l>Meg nem szeppentek a harci morajtól,</l>
					<l>Halljátok szavamat!</l>
					<l>De ti, akiknek szíve</l>
					<l>Keményebb dolgoknál</l>
					<l>A test alsó részébe hanyatlik,</l>
					<l>Oh ti kerűljétek szavamat!</l>
				</lg>
				<p>*</p>
				<lg>
					<l>„Ámen!” szólt az áhítat</l>
					<l>Szent hangján</l>
					<l>A menny szolgája; s az egyház</l>
					<l>Négy fala, régi szokása szerint,</l>
					<l>Komolyan mondotta utána, hogy: „Ámen.”</l>
					<l>A nép pedig, amely esti imára</l>
					<l>Gyűlekezett a szentegyházba, azonnal</l>
					<l>Elhordta magát,</l>
					<l>S egy-egy kancsó bor előtt</l>
					<l>Otthon vagy a csapszék asztala mellett</l>
					<l>Dícsérte az istent.</l>
					<l>A becsukott templomban csend lett;</l>
					<l>Nagyobb csend nincs a mocsárok partjainál sem,</l>
					<l>Mikor a gém, bíbic s béka elalszik.</l>
				</lg>
				<lg>
					<l>Csend vala hát;</l>
					<l>Csak két éhes pók harcolt</l>
					<l>Életre, halálra</l>
					<l>Egy szilvamagon-hízott légy combja felett;</l>
					<l>De, oh balsors! a combot elejték.</l>
					<l>Egy egér fölkapta, s iramlott</l>
					<l>Véle az oltár háta mögé</l>
					<l>A tiszteletes reverendájába,</l>
					<l>S lakomáz vala,</l>
					<l>S a pókok szeme koppant.</l>
				</lg>
				<lg>
					<l>Hah, de mi szörnyű zaj,</l>
					<l>Mily lárma riasztja</l>
					<l>Egyszerre az egyház</l>
					<l>Temetői nyugalmát!</l>
					<l>Mennydörgés?</l>
					<l>Vagy kásának forrása fazékban?...</l>
					<l>Nem!</l>
					<l>Ott ember hortyog.</l>
				</lg>
				<lg>
					<l>Ugy van! ez emberalak.</l>
					<l>Egy zugban két öklére hajolva</l>
					<l>Alszik... hanem íme fölébredt,</l>
					<l>Miután elhortyantotta magát.</l>
					<l>Ásít... szemeit dörzsölve körülnéz...</l>
					<l>Lát és sejt... sejtése pogány.</l>
					<l>Megy az ajtóhoz; megrázza kilincsét.</l>
					<l>És rázta hiába.</l>
					<l>Éles eszével</l>
					<l>Átlátta azonnal</l>
					<l>A dolog állását,</l>
					<l>És ezt mondotta: „Bezártak.”</l>
					<l>S még egyszer mondotta: „Bezártak.”</l>
					<l>Azután, mint férfihoz illik,</l>
					<l>Téged híva segédül,</l>
					<l>Lelki jelenlét!</l>
					<l>S kére: ne hagyd el.</l>
					<l>S te nem hagytad el őt.</l>
					<l>Védő szárnyadnak alatta</l>
					<l>Ily gondolatok születének</l>
					<l>Nem tökkelütött koponyájában,</l>
					<l>Mialatt orrát mutató ujjára tevé:</l>
				</lg>
				<lg>
					<l>„Hogy szabadúljak?</l>
					<l>Kiabálni potyára.</l>
					<l>Valamint a puskagolyóbics</l>
					<l>Kétannyira nem megy,</l>
					<l>Mint amennyire megy:</l>
					<l>Szintugy az emberi hang.</l>
					<l>Igy hát hahogy orditanék is:</l>
					<l>Meghallani nem volnának</l>
					<l>Képesek a falubéli fülek,</l>
					<l>Mert innen a helység</l>
					<l>Majd félórányira fekszik</l>
					<l>Lenn a völgy tekenőjében. -</l>
					<l>Leugorjam az ablakon által?</l>
					<l>Az igaz, gyerkőce-koromban</l>
					<l>A cseresznyefa legtetejéről</l>
					<l>Gyakran ugortam alá,</l>
					<l>Ha csősz-szagot érzék.</l>
					<l>De az régen volt. Már az idén</l>
					<l>A negyvenedikszer</l>
					<l>Értem meg a krumplikapálást.</l>
					<l>Lelkem hüvelyét</l>
					<l>A férfiuság kora</l>
					<l>Megnehezíté;</l>
					<l>S ha leugornám:</l>
					<l>Nyakamat szegném,</l>
					<l>Vagy más bajom esnék.”</l>
				</lg>
				<lg>
					<l>Igy főzte a gondolatok seregét</l>
					<l>Feje bográcsában</l>
					<l>A bölcs férfiu, aki</l>
					<l>Az idén már negyvenedikszer</l>
					<l>Éré meg a krumplikapálást.</l>
					<l>Ezután folytatta tünődve:</l>
				</lg>
				<lg>
					<l>„Mást kell kitalálnom...</l>
					<l>Vagy itt húzom ki az éjet,</l>
					<l>S ez nem lesz módnélkűli mulatság.”</l>
					<l>S komoran nézett a híg levegőnek</l>
					<l>Egy pontjára,</l>
					<l>Miként a gólyamadár néz</l>
					<l>Fenekére a tónak,</l>
					<l>Mikor a prédát lesi, mellyel</l>
					<l>A kémény tetején</l>
					<l>Várakozásba merűlt fiait</l>
					<l>Megvendégelni akarja.</l>
				</lg>
				<lg>
					<l>„Megvan... ahá, megvan!” rikkanta,</l>
					<l>S komoly orcájára derű jött:</l>
					<l>Mint kiderűl példának okáért</l>
					<l>A föld, mikor a nap</l>
					<l>Letépi magáról</l>
					<l>A felhők hamuszín ponyváját;</l>
					<l>Szintén így kiderűl</l>
					<l>A sötétlő konyha is éjjel,</l>
					<l>Ha kólyika kezdi gyötörni</l>
					<l>A mopszli-kutyácskát,</l>
					<l>S a tekintetes asszony</l>
					<l>Réműlve kiált</l>
					<l>A cselédi szobába:</l>
					<l>„Panni te! kelj fel,</l>
					<l>Rakj tüzet, és melegíts téglát...</l>
					<l>De szaporán!”</l>
					<l>Panni pediglen</l>
					<l>Föltápászkodik... egy-két</l>
					<l>Botlásnak utána</l>
					<l>Kijut a konyhába... kovával, acéllal</l>
					<l>Meggyujtja a taplót,</l>
					<l>Taplóval a kéngyertyát,</l>
					<l>Kéngyertyával a szalmát,</l>
					<l>Szalmával a fát,</l>
					<l>Hogy téglát melegítsen</l>
					<l>Hasacskájára a mopszli-kutyának.</l>
					<l>Mondom: valamint ilyenkor</l>
					<l>Kiderűl a konyha sötéte,</l>
					<l>Úgy oszlott a ború</l>
					<l>Hősünk komor orra hegyéről,</l>
					<l>Midőn e szót ejtette ki: „Megvan!”</l>
				</lg>
				<lg>
					<l>S a kiváncsi világ azt kérdi: mi van meg?</l>
					<l>Hegyezd füledet,</l>
					<l>Kiváncsi világ!</l>
					<l>Lantom neked elzengendi: mi van meg.</l>
					<l>S ha ekkorig aggodalommal</l>
					<l>Néztél hősünk sorsának elébe,</l>
					<l>S netalántán arcodat</l>
					<l>Érette a búnak könnye füröszté:</l>
					<l>Most már szemeid pilláin</l>
					<l>Az öröm könnyének</l>
					<l>Gyöngye ragyoghat,</l>
					<l>Mint fekete átila-dolmányon</l>
					<l>A csínos ezüst gomb -</l>
					<l>Mert megvagyon a szabadúlás terve,</l>
					<l>Jeles terv! illő</l>
					<l>Ily okos emberhez.</l>
				</lg>
				<lg>
					<l>„Sikerűlni fog, és sikerűlnie kell!”</l>
					<l>Mondá a szentegyházi fogoly diadalmasan.</l>
					<l>„A toronyba megyek fel,</l>
					<l>És a toronyablakon által</l>
					<l>Leereszkedem</l>
					<l>A harang kötelén...</l>
					<l>De ha megkondúl?</l>
					<l>Majd úgy intézzük a dolgot,</l>
					<l>Hogy szólni ne tudjon:</l>
					<l>A kötél jó hosszu.”</l>
				</lg>
				<lg>
					<l>Mig a bölcs férfiu tervét,</l>
					<l>Leleményes eszének</l>
					<l>Fényes tanuját,</l>
					<l>Teljesülés koronázza:</l>
					<l>Pihennénk tán egyet - aztán</l>
					<l>Uj erővel</l>
					<l>Térjünk a tettek más mezejére.</l>
				</lg>
				<p>Második ének</p>
				<lg>
					<l>Regényes domb tetejében</l>
					<l>A helység nyúgati részén,</l>
					<l>Honnan faluszerte</l>
					<l>Legjobban látni sarat, port,</l>
					<l>Már mint az idő járása vagyon; -</l>
					<l>Mint mondom: a helység</l>
					<l>Nyúgati részén,</l>
					<l>Környékezve csalántól</l>
					<l>S a növények több ily ritka nemétől,</l>
					<l>Áll a díszes kocsma, amelyet</l>
					<l>Sajátjának nevez</l>
					<l>Isten kegyiből</l>
					<l>És egykori férjének szorgalmából</l>
					<l>A szemérmetes Erzsók asszony...</l>
					<l>Mint őt nevezék.</l>
				</lg>
				<lg>
					<l>Lantom, kegyes égnek ajándoka! zengd el:</l>
					<l>Honnan ez elnevezés.</l>
				</lg>
				<lg>
					<l>Erzsók asszonyom ékes,</l>
					<l>Holdkerek arculatán, - hol még csak</l>
					<l>Ötvenöt év lakozik, -</l>
					<l>Örökös hajnalnak</l>
					<l>Pirja dereng.</l>
					<l>S innen ez elnevezés.</l>
					<l>Vannak ugyan, kik</l>
					<l>Állítni merészek,</l>
					<l>Hogy Erzsók asszonyom arcát</l>
					<l>Nem a szende szemérem,</l>
					<l>Hanem a borital festette hasonlóvá</l>
					<l>A hajnali pirhoz.</l>
					<l>De ezek csak pletyka beszédek;</l>
					<l>Mert Erzsók asszony nem is issza a bort...</l>
					<l>Csak ugy önti magába.</l>
					<l>Ilyen a rágalom aztán!</l>
					<l>Oh, ez előtt nincs</l>
					<l>Szentség a föld hátán,</l>
					<l>A legszűzebb ártatlanságnak</l>
					<l>Tiszta vizét is</l>
					<l>Bémocskolja iszappal,</l>
					<l>A hóra sarat hány,</l>
					<l>És... de hová ragadál?</l>
					<l>Oh felhevülésnek</l>
					<l>Gyors talyigája!</l>
				</lg>
				<lg>
					<l>Vissza tehát</l>
					<l>A szemérmetes Erzsók</l>
					<l>Ötvenöt éves bájaihoz.</l>
				</lg>
				<lg>
					<l>Bájos vala ő!</l>
					<l>Mint a pipacsból</l>
					<l>Font koszorú,</l>
					<l>Vagy mint a bakter dárdájába ütődött</l>
					<l>Éjjeli holdsúgár,</l>
					<l>És ennek okáért</l>
					<l>Látogatá őt</l>
					<l>Az egész falu népe</l>
					<l>Oly szorgalmatosan;</l>
					<l>Elannyira, hogy</l>
					<l>Be se’ nézett más kocsmába...</l>
					<l>Az igaz, más kocsma nem is volt</l>
					<l>A faluban.</l>
				</lg>
				<lg>
					<l>Ide járt hát</l>
					<l>A falu népe, kivált</l>
					<l>Vasárnapi délnek utána,</l>
					<l>És nagy mértékben vígadozott,</l>
					<l>S a vígadozásnak</l>
					<l>Végéről szó sem volt,</l>
					<l>Mig a kisbírói tekintély</l>
					<l>Tudtokra nem adta</l>
					<l>Szívreható mogyorófa-beszéddel,</l>
					<l>Hogy már hazamenni tanácsos.</l>
				</lg>
				<lg>
					<l>Ma is így megy</l>
					<l>A szemérmetes Erzsóknál.</l>
					<l>Az isteni tisztelet elmúlt,</l>
					<l>A csapszék népesedik,</l>
					<l>Valamint a mezőség,</l>
					<l>Hol a tehenek csordája legel,</l>
					<l>Megnépesedik</l>
					<l>Kétszárnyú seregélyekkel</l>
					<l>A nyári napoknak</l>
					<l>Forró idejében.</l>
				</lg>
				<lg>
					<l>Jelen volt</l>
					<l>Közepette a vendégek seregének</l>
					<l>A helybeli lágyszivü kántor,</l>
					<l>Torkának szárazságával</l>
					<l>S szerelemvágyas kebelének</l>
					<l>Tengerkínjaival.</l>
					<l>Őt ugyanis</l>
					<l>A szemérmetes Erzsókért</l>
					<l>Öröműző lángok emészték,</l>
					<l>Mint a vér rozsdája emészti</l>
					<l>Ólmos fütyköseinket, amikkel</l>
					<l>Tisztújítási csatákban</l>
					<l>Egymást simogatjuk.</l>
					<l>Ki vetemednék</l>
					<l>Bámúlatra tehát,</l>
					<l>Hogy ő egyikével</l>
					<l>Feje ablakinak</l>
					<l>Le-lenéz a folyó bor</l>
					<l>Billikomába:</l>
					<l>A másikkal azonban</l>
					<l>Andalgva mereng</l>
					<l>A szemérmetes Erzsók</l>
					<l>Kellemes arcán.</l>
				</lg>
				<lg>
					<l>Nem maradott el</l>
					<l>A béke barátja</l>
					<l>Bagarja uram sem,</l>
					<l>A csizmacsinálás</l>
					<l>Érdemkoszorúzta müvésze.</l>
					<l>Méltóságos termetü férfi.</l>
					<l>Majd akkora volt ő,</l>
					<l>Mint a bajúsz orrának alatta.</l>
					<l>Oldala mellett</l>
					<l>A bort szörpölte Harangláb,</l>
					<l>A fondor lelkületű egyházfi,</l>
					<l>Ki, mikoronta Bagarja uram</l>
					<l>E kérdést terjesztette elébe:</l>
					<l>„Hát Fejenagy koma hol lehet?”</l>
					<l>Így hallatta a választ:</l>
					<l>„Ott van, ahol van;</l>
					<l>Hanem itten nincs... s ma alig lesz.”</l>
					<l>S miután ezeket mélytitku ajakkal</l>
					<l>Elmondotta: kiprémzé</l>
					<l>Szája vidékét</l>
					<l>Sátáni mosollyal.</l>
					<l>Bagarja uram pedig űle,</l>
					<l>S olyformán néze szemével,</l>
					<l>Mint nézni szokott a halandó,</l>
					<l>Ha nem érti a dolgot.</l>
				</lg>
				<lg>
					<l>S vala még több érdemteljes egyén</l>
					<l>A vendégek koszorújában.</l>
				</lg>
				<lg>
					<l>Megnyílt akközben az ajtó,</l>
					<l>S lett széles az ő nyílása,</l>
					<l>Mint szája a helybeli kántornak,</l>
					<l>Mikor éneket énekel</l>
					<l>A soksípú orgona mellett.</l>
					<l>S ki volt, ki az ajtót</l>
					<l>Kinyitotta imígyen?</l>
					<l>Ha a hagyomány állításának</l>
					<l>Hinni szabad:</l>
					<l>Nem más, mint a vitéz Csepü Palkó,</l>
					<l>A tiszteletes két pej csikajának</l>
					<l>Jókedvű abrakolója.</l>
					<l>Jöttek nyomban utána</l>
					<l>A hangászkarnak tagjai hárman:</l>
					<l>A kancsal hegedűs,</l>
					<l>A félszemü cimbalmos</l>
					<l>S a bőgő sánta huzója -</l>
					<l>Mind ivadéki</l>
					<l>A hősi seregnek,</l>
					<l>Mely hajdan Nagy-Idánál</l>
					<l>A harci dicsőség</l>
					<l>Vérfestette babérját</l>
					<l>Oly nagyszerüen kanyarítá</l>
					<l>Nem-szőke fejére</l>
					<l>S nem-szőke fejének</l>
					<l>Göndör hajára.</l>
				</lg>
				<lg>
					<l>A kancsal hegedűs,</l>
					<l>A félszemü cimbalmos</l>
					<l>S a bőgő sánta huzója</l>
					<l>Föltelepűlt kényelmesen</l>
					<l>A kemencének tetejére; miközben</l>
					<l>Vitéz Csepü Palkó,</l>
					<l>A tiszteletes két pej csikajának</l>
					<l>Jókedvű abrakolója,</l>
					<l>Így adta bizonyságát</l>
					<l>Ékesszólási tehetségének:</l>
				</lg>
				<lg>
					<l>„Bort!”</l>
				</lg>
				<lg>
					<l>Fölfogta azonnal</l>
					<l>A szemérmetes Erzsók</l>
					<l>E szónoklat magas értelmét,</l>
					<l>S eszközlé annak teljesülését</l>
					<l>Nem fontolva haladván.</l>
				</lg>
				<lg>
					<l>Miután a vitéz Csepü Palkó</l>
					<l>Az orra alatti nyiláshoz</l>
					<l>Emelte a kancsót,</l>
					<l>És miután mértékletesen</l>
					<l>Egyet kortyanta belőle:</l>
					<l>(Körülbelül annyit,</l>
					<l>Amennyivel öt vagy hat ürgét</l>
					<l>Lehetne kicsalni lyukának</l>
					<l>Mélységeiből,)</l>
					<l>Annakutána</l>
					<l>Fölnéze az ég tájéka felé -</l>
					<l>A kemencetetőre,</l>
					<l>S ilyféle szavakkal</l>
					<l>Terhelte meg a levegőnek</l>
					<l>Könnyű szekerét.</l>
					<l>Hogy szállítná azokat</l>
					<l>A derék hangászi fülekbe:</l>
				</lg>
				<lg>
					<l>„Húzd rá, Peti,</l>
					<l>A fűzfán fütyülődet is,</l>
					<l>Aki megáldott!”</l>
				</lg>
				<lg>
					<l>S Peti nem késett,</l>
					<l>A háromság más ketteje sem.</l>
					<l>Cimbalom és hegedű és bőgő</l>
					<l>Hangot adott...</l>
					<l>Jaj de mi hangok ezek! -</l>
					<l>Ezeknek hallata visszaidézi</l>
					<l>Tündérhatalommal</l>
					<l>Emlékezetembe</l>
					<l>Éltem legszebb idejét,</l>
					<l>A gyermek-időt.</l>
					<l>Látom, mint játsztam öcsémmel</l>
					<l>S kis házi kutyánkkal.</l>
					<l>Aztán a kutyát elvette öcsém,</l>
					<l>Én meg nem akartam od’adni,</l>
					<l>S így hajba kapánk.</l>
					<l>Mi jött ki belőle?</l>
					<l>Az jött ki belőle,</l>
					<l>Hogy a zajra apánk kirohan,</l>
					<l>Nálunk terem, és mindkettőnket</l>
					<l>Jól megnadrágol.</l>
					<l>Azalatt a kutyát mi elejtők,</l>
					<l>S ráhágtunk farka hegyére.</l>
					<l>Mikor e percben mindhárman</l>
					<l>Összevisítánk:</l>
					<l>Ez összevisítás</l>
					<l>Alig lehetett szebb,</l>
					<l>Mint a Peti és két társa zenéje.</l>
				</lg>
				<lg>
					<l>És lett a zenére</l>
					<l>A szemérmetes Erzsók</l>
					<l>Teremében nagy vigalom.</l>
					<l>Mindennek előtte</l>
					<l>Összeütötte bokáját</l>
					<l>Vitéz Csepü Palkó,</l>
					<l>A tiszteletes két pej csikajának</l>
					<l>Jókedvű abrakolója.</l>
					<l>Követé e csáberejű példát</l>
					<l>A többi legénység,</l>
					<l>Béhurcolva szelíden</l>
					<l>Egy pár fürge leányzót,</l>
					<l>Kik eddig az ablakon által</l>
					<l>Kukucskáltak kandi szemekkel,</l>
					<l>S kiknek már viszkete talpok</l>
					<l>A táncnak vágya miatt,</l>
					<l>Hallván a mennyei báju zenét.</l>
					<l>S kóválygani kezdtek</l>
					<l>Mindnyájan a tánc gyönyörében,</l>
					<l>Mint aki nadragulyával</l>
					<l>Füszerezte ebédjét.</l>
					<l>A lábak dobogása pedig</l>
					<l>Rendes vala,</l>
					<l>Mint ama zaj, mit</l>
					<l>Néha a tiszteletes hall,</l>
					<l>Mikor űl a biblia mellett,</l>
					<l>S olvassa nagy elmerüléssel;</l>
					<l>És amely zajra imígyen</l>
					<l>Teszi megjegyzését</l>
					<l>Jámbor szívvel:</l>
					<l>„Oh az a Palkó</l>
					<l>Istentelen ember!</l>
					<l>Megint nyaggatja csikóimat,</l>
					<l>A szegény párákat,</l>
					<l>Korbácsa csapásaival.”</l>
				</lg>
				<lg>
					<l>Míg ily események</l>
					<l>Gazdagiták a világ történeteit</l>
					<l>A kocsmaterem közepén:</l>
					<l>Szélről a béke barátja</l>
					<l>Bagarja, s Harangláb,</l>
					<l>A fondor lelkületű egyházfi,</l>
					<l>Űltenek, ittanak egyre. -</l>
					<l>A helybeli lágyszivü kántor</l>
					<l>Még mindig pislogatott</l>
					<l>A szemérmetes Erzsók</l>
					<l>Ötvenöt éves bájaira.</l>
					<l>Arcúlata lelki tusának</l>
					<l>Volt tűkörözője.</l>
					<l>Látszék, hogy valamit</l>
					<l>Akar és nem akar,</l>
					<l>Vagy inkább, hogy valamit</l>
					<l>Merne, ha merne.</l>
					<l>Mikoron meglátta Harangláb,</l>
					<l>A fondor lelkületű egyházfi,</l>
					<l>Hogy a lágyszivü kántor</l>
					<l>Se’ széna, se’ szalma:</l>
					<l>Hozzája vonúlt,</l>
					<l>S ily szókat láta helyesnek</l>
					<l>Intézni a késedezőhöz</l>
					<l>Bátoritásnak okáért</l>
					<l>Hangtalan hangon,</l>
					<l>Mint a sugólyuk</l>
					<l>Lakói beszélnek a színpadokon,</l>
					<l>Holott nők s férfiak által</l>
					<l>Szomorú- és vígjátékok adatnak</l>
					<l>S közbe bohózatok és operák</l>
					<l>A közönségnek gyönyörére:</l>
				</lg>
				<lg>
					<l>„Oh kántor uram!</l>
					<l>Hát elmegy a nap,</l>
					<l>Megjön az alkony,</l>
					<l>Utána az éj,</l>
					<l>Elűlnek a csirkék</l>
					<l>És ludak és verebek,</l>
					<l>Mielőtt ügyesen szőtt</l>
					<l>Tervünknek drága gyümölcse megérik? -</l>
					<l>Gondolja meg azt komolyan</l>
					<l>És nemcsak ugy átabotába,</l>
					<l>Hogy századok adnak</l>
					<l>Tervkivitelre</l>
					<l>Egy ilyen pillanatot.</l>
					<l>Az ilyen pillanatokkal</l>
					<l>Fukaran kell bánni tehát</l>
					<l>Az előre tekintő</l>
					<l>Emberi léleknek,</l>
					<l>Valamint fukaran bánik</l>
					<l>Beszédeivel</l>
					<l>Bíró uram,</l>
					<l>A bölcs aggastyán. -</l>
					<l>Előre tehát,</l>
					<l>Hogy az alkalom el ne sikoljék.</l>
					<l>Mint elsiklik néha a hal</l>
					<l>A halásznak körme közől,</l>
					<l>Ha ügyetlen kézzel</l>
					<l>Kap utána az ostoba filkó. -</l>
					<l>Rajta azért,</l>
					<l>Oh kántor uram!</l>
					<l>Most vagy sohasem. -</l>
					<l>Mért engedni helyet kebelében</l>
					<l>A félelem érezetének?</l>
					<l>Hiszen részt vett a győri csatában.”</l>
				</lg>
				<lg>
					<l>Ekképen szóla Harangláb,</l>
					<l>A fondor lelkületű egyházfi,</l>
					<l>A helybeli lágyszivü kántor</l>
					<l>Egyebet nem válaszola,</l>
					<l>Mint ami következik:</l>
				</lg>
				<lg>
					<l>„Oh te tudója szivem titkának!</l>
					<l>Igaz egy betüig</l>
					<l>Tartalma beszédidnek,</l>
					<l>Mint igaz a szentírás.</l>
					<l>Bölcsen tudom azt.</l>
					<l>De amint van okom,</l>
					<l>Nem hordani többé</l>
					<l>A titkolt szerelemnek</l>
					<l>Életölő fájdalmát:</l>
					<l>Szintúgy van okom,</l>
					<l>Elfojtani lelkem</l>
					<l>Mélységes mélyében e titkot.</l>
					<l>Ha ez emberek itten</l>
					<l>Észre találnák venni?...</l>
					<l>Avvagy ha pofon vág</l>
					<l>A szemérmetes Erzsók</l>
					<l>E szörnyű merényért?...</l>
					<l>Hát feleségem,</l>
					<l>Az amazontermészetü Márta?...</l>
					<l>O én a legboldogtalanabb</l>
					<l>Valamennyi teremtmény közt,</l>
					<l>Mely látta a nap karimáját,</l>
					<l>A sugarakban uszót,</l>
					<l>Ha felleges ég</l>
					<l>Vagy éjszaka nem volt! -</l>
					<l>Olyan az én lelkem,</l>
					<l>Mint a Duna legközepében</l>
					<l>A szélvészhányta dereglye,</l>
					<l>Vagy mint a dióhéj,</l>
					<l>Mit a gyerekek</l>
					<l>Pocsolyába vetének -</l>
					<l>Hánykodik erre, amarra...</l>
					<l>De bátorság! aki nem mer, nem nyer...</l>
					<l>Oh szólj erre, Harangláb,</l>
					<l>Mondd meg nekem: ugy van-e vagy sem?...</l>
					<l>Akként áldja meg isten</l>
					<l>Életedet s unokáidat is,</l>
					<l>Amily őszinte leszen</l>
					<l>E kérdésemre a válasz,</l>
					<l>Amelyet adandasz!”</l>
				</lg>
				<lg>
					<l>S őszintén szóla Harangláb,</l>
					<l>Mondván: „Úgy van, kántor uram!”</l>
				</lg>
				<lg>
					<l>„No, ha úgy van: hát nekivágok!”</l>
					<l>S ezzel a helybeli lágyszivü kántor</l>
					<l>Fölemelte s letette a kancsót;</l>
					<l>Csakhogy mikoron fölemelte,</l>
					<l>Csordultig vala az, -</l>
					<l>És amidőn letevé,</l>
					<l>Üres vala az,</l>
					<l>Valamint üresek zsebeim</l>
					<l>Most, mikor ezt éneklem</l>
					<l>Nagy lelkesedéssel</l>
					<l>Költői dühömben. -</l>
					<l>Annakutána a lágyszivü kántor</l>
					<l>Egyet rántott a lajblija szélén,</l>
					<l>S kétségbeesett elszántsággal,</l>
					<l>Mint aki hidegfürdőt</l>
					<l>Éltében először használ,</l>
					<l>Odarontott</l>
					<l>A szemérmetes Erzsókhoz.</l>
				</lg>
				<p>Harmadik ének</p>
				<lg>
					<l>Oh nagyon is jószívü közönség,</l>
					<l>Különösen ti,</l>
					<l>Szép lyánykái hazámnak,</l>
					<l>Kiket annyira szeretek én,</l>
					<l>Hanem akiktől</l>
					<l>Nem nyerek egy makulányi szerelmet, -</l>
					<l>Ha szépen kérlek benneteket:</l>
					<l>Ugye nem fogtok haragudni reám,</l>
					<l>Hogy a helybeli lágyszivü kántornak</l>
					<l>Szerelemvallásától</l>
					<l>S a tánc kellő közepéből</l>
					<l>Drága figyelmeteket</l>
					<l>A templom tájékára csigázom?</l>
					<l>Hol a leleményes eszű fogoly</l>
					<l>Épen mostan ereszti</l>
					<l>Magát lefelé a harang kötelén,</l>
					<l>Valamint leereszkedik a pók</l>
					<l>Gyakorta szobám tetejéről</l>
					<l>Saját fonalán.</l>
				</lg>
				<lg>
					<l>És íme leért,</l>
					<l>És kutyabaja.</l>
					<l>A kötél ugyan azt akará,</l>
					<l>Hogy hála fejében</l>
					<l>Hagyná ott bőrét tenyerének;</l>
					<l>Hanem a hűséges bőr</l>
					<l>Konokúl így szólt a kötélhez:</l>
					<l>„Én ugyan itten nem maradok, -</l>
					<l>Avvagy ha maradnom kell,</l>
					<l>Hát szinte maradjanak itt</l>
					<l>Hús és csont testvéreim is.”</l>
					<l>A kötél jó szíve megindult</l>
					<l>E ritka bizonyságán</l>
					<l>A szép testvérszeretetnek,</l>
					<l>S lemonda kivánságáról.</l>
				</lg>
				<lg>
					<l>Már este felé volt.</l>
					<l>A nap gombóca piroslott,</l>
					<l>Valamint a paprika</l>
					<l>Vagy mint a spanyolviasz.</l>
					<l>Oh te piros nap!</l>
					<l>Mért vagy te piros?</l>
					<l>Szégyen-e vagy harag az,</l>
					<l>Mi arany súgáraidat</l>
					<l>Megrezesíti,</l>
					<l>Mint a bor az emberek orrát?</l>
					<l>Nem szégyen, de nem is harag az,</l>
					<l>Csak én tudom ennek okát,</l>
					<l>Én, kit földöntúli izék</l>
					<l>Földöntúli izékbe avattak.</l>
					<l>Ez vésznek előjele,</l>
					<l>Amely még ma lesujt a világra,</l>
					<l>Miként a mészáros taglója lesujt</l>
					<l>Az ökörnek szarva közé.</l>
					<l>S nemcsak a nap hirdette a vészt,</l>
					<l>A már közelállót;</l>
					<l>Az egész természet</l>
					<l>Elhagyta a régi kerékvágást.</l>
					<l>Két kutya, melyek előbb</l>
					<l>Őszinte barátságnak</l>
					<l>Példái valának hosszu időktől,</l>
					<l>Most egymást marta dühödve</l>
					<l>Egy nyomorú juhbőr-darabért,</l>
					<l>Mit a mészárszéknek előtte találtak.</l>
					<l>S még száz ily példát zengene lantom,</l>
					<l>Melyek mind iszonyú pusztúlást</l>
					<l>Jóslának a földnek,</l>
					<l>De csak a legnevezetesbet</l>
					<l>Közleni légyen elég:</l>
					<l>A lágyszivü kántornak felesége</l>
					<l>Ma nem ivott meg többet</l>
					<l>Egy messzely pálinkánál.</l>
				</lg>
				<lg>
					<l>Igy állt a világ,</l>
					<l>Amidőn a szentegyházi fogoly</l>
					<l>Elereszté a mentő kötelet,</l>
					<l>S ekképen szóla magában:</l>
					<l>„Lenn volnék...</l>
					<l>Hála a mennyek urának!</l>
					<l>Most egyenest a szemérmetes Erzsókhoz.</l>
					<l>O szemérmetes Erzsókom,</l>
					<l>Szívem mühelyének</l>
					<l>Örök árendása te! nemde</l>
					<l>Vársz epekedve reám?</l>
					<l>Valamint én várom a tiszteletestől</l>
					<l>Kontójának megfizetését,</l>
					<l>Melyért nála hetenként</l>
					<l>Kunyorálok hiába.</l>
					<l>Nem fogsz te sokáig várni reám;</l>
					<l>A szerelem lesz sarkantyúm,</l>
					<l>Hozzád rohanok,</l>
					<l>Mint a malacok gazdasszonyaikhoz,</l>
					<l>Ha kukoricát csörgetnek.”</l>
				</lg>
				<lg>
					<l>Még bé sem fejezé</l>
					<l>Költői beszédét,</l>
					<l>S íme rohant a szemérmetes Erzsókhoz,</l>
					<l>Mint a malacok gazdasszonyaikhoz,</l>
					<l>Ha kukoricát csörgetnek.</l>
					<l>Amidőn megfogta kilincsét</l>
					<l>A kocsmai ajtónak:</l>
					<l>Ketyegett hő szíve erősen</l>
					<l>Üdv-kéjek gyönyörétől.</l>
					<l>Amint benyitott a terembe,</l>
					<l>A tánc még egyre dühöngött,</l>
					<l>S csak a béke barátja</l>
					<l>Bagarja vevé őt észre,</l>
					<l>S őszinte örömmel</l>
					<l>Idvezlette, kiáltván:</l>
					<l>„Jó napot adj isten,</l>
					<l>Fejenagy koma!”</l>
					<l>(Mert ő, a nagy férfiú, volt ez.)</l>
					<l>„Jó napot adj isten,</l>
					<l>Hát kelmed is eljött?”</l>
				</lg>
				<lg>
					<l>Ezek voltak szavai</l>
					<l>Bagarja uramnak,</l>
					<l>A béke barátjának,</l>
					<l>De a széles tenyerű Fejenagy,</l>
					<l>A helység kalapácsa,</l>
					<l>A „jó napot adj isten”-re</l>
					<l>Nem mondta: „fogadj isten”,</l>
					<l>Nem mondott semmit,</l>
					<l>De nem is hallotta beszédét</l>
					<l>Bagarja komájának,</l>
					<l>Dehogy hallotta, dehogy!...</l>
					<l>Ő csak látott -</l>
					<l>Oh mért kellett látnia ekkor?</l>
					<l>Mért nem született vakon inkább?</l>
					<l>És átaljában mért született?...</l>
					<l>Ott látá térdepelésben</l>
					<l>A helybeli lágyszivü kántort</l>
					<l>A szemérmetes Erzsók</l>
					<l>Ötvenöt éves lábainál.</l>
					<l>E látványra szivét,</l>
					<l>A tiszta szerelmü szivet,</l>
					<l>Pokolbeli kínnak</l>
					<l>Százharminchatezer bicskája</l>
					<l>Hasitotta keresztűl</l>
					<l>S fölgyujtá agyvelejét</l>
					<l>A haragnak cintmasinája legott.</l>
					<l>Mint prédájához a macska,</l>
					<l>Zajatlan léptekkel</l>
					<l>S szeme égő üszkével</l>
					<l>Sompolygott a lágyszivü kántor</l>
					<l>Háta mögé,</l>
					<l>Aki titokban</l>
					<l>Gyötrődő szive érzelmét</l>
					<l>Ekkép foglalta szavakba:</l>
				</lg>
				<lg>
					<l>„Szemérmetes Erzsók,</l>
					<l>Koronája az asszonyi nemnek,</l>
					<l>S kezelője a bornak</l>
					<l>S a pálinkának!</l>
					<l>Lesz-e engedelem számomra szivedben,</l>
					<l>Ha lelkem tartalmát</l>
					<l>Előtálalni merészlem?...</l>
					<l>De nekem már mindegy, akár van,</l>
					<l>Akár nincs engedelem számomra,</l>
					<l>Kimondom:</l>
					<l>Mi furja az oldalamat.</l>
					<l>Kimondom, igen,</l>
					<l>Nem holmi cikornya-beszéddel,</l>
					<l>De az érzés egyszerü hangján: -</l>
					<l>Keblem kápolnájában</l>
					<l>A hűséges szerelemnek</l>
					<l>Az öröklétnél</l>
					<l>Félrőffel hosszabb gyertyája lobog</l>
					<l>Szent lobogással.</l>
					<l>S éretted lobog az,</l>
					<l>O szemérmetes Erzsók!</l>
					<l>S ha meg nem koppantod</l>
					<l>A viszonszerelem koppantójával:</l>
					<l>El fog aludni,</l>
					<l>És vele el fog aludni</l>
					<l>Életem is!...</l>
					<l>Itt várom itéletemet;</l>
					<l>Most, rögtön, ezennel</l>
					<l>Mondja ki szűz ajakad:</l>
					<l>A reménység zöld koszorúja</l>
					<l>Öveddze-e homlokomat,</l>
					<l>Vagy a kétségbeesésnek</l>
					<l>Bunkósbotja</l>
					<l>Üssön agyon?...”</l>
				</lg>
				<lg>
					<l>„Én ütlek agyon...</l>
					<l>Én vagyok a kétségbeesés!”</l>
					<l>Szólt... nem! mennydörgött egy hang,</l>
					<l>A széles tenyerű Fejenagynak hangja;</l>
					<l>S széles tenyerével megragadá</l>
					<l>A lágyszivü kántor gallérját,</l>
					<l>S fölemelte a térdepelésből,</l>
					<l>Hogy talpa sem érte a földet;</l>
					<l>Aztán meg letevé,</l>
					<l>Hogy az orra is érte a földet.</l>
					<l>„Én ütlek agyon...”</l>
					<l>Folytatta tovább</l>
					<l>A széles tenyerű Fejenagy.</l>
					<l>„Én morzsolom össze</l>
					<l>Csontjaidat,</l>
					<l>Mint a malomkő</l>
					<l>A búzaszemet!</l>
					<l>Hogy mertél... de előbb</l>
					<l>Téged vonlak kérdőre, o Erzsók!</l>
					<l>Mondd meg nekem azt:</l>
					<l>A hűtlenségnek fekete posztaja</l>
					<l>Vagy az ártatlanságnak</l>
					<l>Patyolatlepedője takarja-e lelked?</l>
					<l>Oh, szólj nekem erre!”</l>
				</lg>
				<lg>
					<l>A szemérmetes Erzsók</l>
					<l>Nem szóla reá,</l>
					<l>De tengervízszínű szemének</l>
					<l>Bájdús kifejezéséből</l>
					<l>Ezt silabizálta ki mennyei kéjjel</l>
					<l>A széles tenyerű Fejenagy:</l>
					<l>„Oh széles tenyerű Fejenagy,</l>
					<l>Helységünk kalapácsa,</l>
					<l>S csapra ütője szivem hordójának!</l>
					<l>Még kétkedel?...</l>
					<l>Ártatlan vagyok én,</l>
					<l>Mint az izé...”</l>
				</lg>
				<lg>
					<l>Érté e néma beszédet</l>
					<l>A helybeli lágyszivü kántornak</l>
					<l>Dühteljes dögönyözője,</l>
					<l>S engesztelve sohajtott:</l>
					<l>„Lelkem lelke, bocsáss meg,</l>
					<l>Hogy kételkedni merék</l>
					<l>Hűséged acél láncának</l>
					<l>Állhatatosságában. -</l>
					<l>Most pedig, oh kántor!</l>
					<l>Téged veszlek elő;</l>
					<l>Készülj a meglakolásra -</l>
					<l>Rémséges leszen az,</l>
					<l>Valamint rémséges a bűn,</l>
					<l>Mit elkövetél.</l>
					<l>Példádon okúljanak a késő unokák,</l>
					<l>Hogy kell csábítni az ártatlanságot,</l>
					<l>Hogy kell konkolyt hinteni</l>
					<l>Két szerető szívnek</l>
					<l>Tisztabuzája közé!”</l>
				</lg>
				<lg>
					<l>Miután a nyelve megállott,</l>
					<l>Két keze kezdett mozgani</l>
					<l>A széles tenyerű Fejenagynak:</l>
					<l>A helybeli lágyszivü kántort</l>
					<l>Úgy ütögette a földhöz,</l>
					<l>Mint a gyertyát mártani szokták.</l>
				</lg>
				<lg>
					<l>A helybeli lágyszivü kántor</l>
					<l>Elkezdett bőgni, amint még</l>
					<l>Nem bőgött soha</l>
					<l>Sem temetéseknél,</l>
					<l>Sem a soksípú orgona mellett.</l>
					<l>Bőgése zavarnak</l>
					<l>Lett okozója</l>
					<l>A mulatók közt.</l>
					<l>Megbomlott a tánc;</l>
					<l>A kancsal hegedűs,</l>
					<l>A félszemü cimbalmos</l>
					<l>S a bőgő sánta huzója</l>
					<l>Feledte tovább hallatni</l>
					<l>Hangszere égi zenéjét.</l>
					<l>A nép odacsődült,</l>
					<l>Karéjt képezve, holottan</l>
					<l>A széles tenyerű Fejenagy</l>
					<l>Példát ada a késő unokáknak,</l>
					<l>Hogy kell csábítni az ártatlanságot,</l>
					<l>S hogy kell konkolyt hinteni</l>
					<l>Két szerető szívnek</l>
					<l>Tisztabuzája közé.</l>
					<l>A helybeli lágyszivü kántor</l>
					<l>Bőgései közben</l>
					<l>Ily szókkal esengett</l>
					<l>A helység kalapácsához:</l>
					<l>„Csak addig várjon, amíg</l>
					<l>Egy szócskát, egy kicsi szócskát mondok -</l>
					<l>Aztán verjen kelmed agyon,</l>
					<l>Ha jónak látja.”</l>
				</lg>
				<lg>
					<l>A széles tenyerű Fejenagy,</l>
					<l>Ki már belefáradt</l>
					<l>A példaadásnak kedvéérti</l>
					<l>Földhözütésbe,</l>
					<l>Ezeket szuszogá:</l>
					<l>„Beszéljen, kántor uram!</l>
					<l>Mentse magát,</l>
					<l>Meghallgatom én az okos szót</l>
					<l>Minden időben...</l>
					<l>Mentse magát.”</l>
					<l>S a helybeli lágyszivü kántor</l>
					<l>Igy mentette magát,</l>
					<l>Heverve a földön:</l>
					<l>„Bűnös vagyok egyrészt,</l>
					<l>Nem tagadom,</l>
					<l>Mert megszeretém</l>
					<l>Lángzó szerelemmel</l>
					<l>A szemérmetes Erzsókot...</l>
					<l>De tehettem-e róla?</l>
					<l>Oh a szerelem</l>
					<l>Nem oly portéka, amelytől</l>
					<l>Elzárni lehetne a szívet;</l>
					<l>Tündéri madár ez, amelynek</l>
					<l>Ajtó sem kell, hogy a szívbe röpüljön,</l>
					<l>Mint bölcsen tudhatja kegyelmed. -</l>
					<l>De szerelmemet én</l>
					<l>Titkoltam volna örökké,</l>
					<l>Elvittem volna magammal</l>
					<l>A más életbe, ahol tán</l>
					<l>Nincsen is élet -</l>
					<l>Ha nem veszi észre Harangláb.</l>
					<l>Ő észrevevé,</l>
					<l>S bujtotta tüzem,</l>
					<l>Mi okért, mi okért nem?</l>
					<l>Arról nincs tudomásom.</l>
					<l>Ő volt, ki, midőn ma</l>
					<l>Az isteni tisztelet alkalmával</l>
					<l>Kegyelmed az álomnak karjába hajolt,</l>
					<l>Ezt javasolta nekem:</l>
					<l>Zárjuk kelmedre az ajtót,</l>
					<l>S így zárva levén,</l>
					<l>Ma baj nélkűl tehetem</l>
					<l>Hódításaimat</l>
					<l>A szemérmetes Erzsóknál...</l>
					<l>S én balga szavát fogadám!”</l>
					<l>Mindezeket mondá</l>
					<l>A helybeli lágyszivü kántor</l>
					<l>A megbánásnak örömtelen hangján.</l>
				</lg>
				<lg>
					<l>Mint megfordúl a rézkakas</l>
					<l>A templom tetején,</l>
					<l>Ha más tájról kezd fúni a szél,</l>
					<l>Ugy vett más fordulatot</l>
					<l>A széles tenyerű Fejenagynak</l>
					<l>Lelke, s irányt,</l>
					<l>Mikor e szók érinték füle dobját.</l>
					<l>„Mit szól kend erre, Harangláb?”</l>
					<l>Voltak szavai,</l>
					<l>S nem szeliden mondott szavai,</l>
					<l>„Igazolja magát kend,</l>
					<l>Vagy akkép vágom fültövön,</l>
					<l>Hogy azonnal megsiketűl bele.”</l>
				</lg>
				<lg>
					<l>Odaálla Harangláb,</l>
					<l>A fondor lelkületű egyházfi,</l>
					<l>S rendűletlen nézve szemébe</l>
					<l>A széles tenyerű Fejenagynak,</l>
					<l>Ily bátor szókra fakadt:</l>
					<l>„Igazolni fogom magamat,</l>
					<l>Nem, mintha remegnék</l>
					<l>A kend fenyegetéseitől.</l>
					<l>Jobban felkösse gatyáját,</l>
					<l>Akitől meg kelljen ijednem...</l>
					<l>Érti-e kend ezt? -</l>
					<l>Mind igaz, amit kántor uram szólt,</l>
					<l>Aki, úgy mellesleg mondva,</l>
					<l>Gyáva, haszontalan ember,</l>
					<l>Hogy oly pimaszúl rám vallott. -</l>
					<l>Én bujtogatám őt,</l>
					<l>Hogy csapja el a kelmed keziről</l>
					<l>A szemérmetes Erzsókot,</l>
					<l>Mert én kendet utálom,</l>
					<l>Mint a kukorica-gölődint.”</l>
				</lg>
				<lg>
					<l>„Ugyan úgy-e?”</l>
				</lg>
				<lg>
					<l>„Biz úgy ám!”</l>
				</lg>
				<lg>
					<l>„Hát kend azt gondolja talán,</l>
					<l>Hogy én kendet szeretem</l>
					<l>Avval a macskapofájával?”</l>
				</lg>
				<lg>
					<l>„Micsodával?”</l>
				</lg>
				<lg>
					<l>„Avval a macskapofájával!”</l>
				</lg>
				<lg>
					<l>„Macskapofámmal?</l>
					<l>Hát te, te sündisznó!</l>
					<l>Aki kovácsnak tartja magát,</l>
					<l>Pedig holmi cigánytól</l>
					<l>Tanulta meg a kalapálást...”</l>
				</lg>
				<lg>
					<l>„Hát még mesterségemet is</l>
					<l>Gyalázni mered?</l>
					<l>Te hitvány templomegér...</l>
					<l>No megállj! majd megkalapállak.”</l>
				</lg>
				<lg>
					<l>S úgy megütötte</l>
					<l>Öklének buzogányával</l>
					<l>A fondor lelkületű egyházfinak orrát,</l>
					<l>Hogy vére kibuggyant.</l>
					<l>Erre Harangláb</l>
					<l>Ügyesen leütötte fejérül a kucsmát,</l>
					<l>Megkapta hajának fürtözetét,</l>
					<l>S oly istenesen kezdette cibálni,</l>
					<l>Mint a harangkötelet.</l>
				</lg>
				<lg>
					<l>Ez iszonyú látvány</l>
					<l>Megragadá gyöngéd idegét</l>
					<l>A szemérmetes Erzsóknak,</l>
					<l>S a szegényke</l>
					<l>Ájulat örvényébe bukott.</l>
					<l>Bagarja, a béke barátja,</l>
					<l>Fölemelte szelíden,</l>
					<l>S ápolva tevé őt</l>
					<l>Az ágy párnái közé.</l>
					<l>Élettelenűl feküvék ott,</l>
					<l>Mint a lepuskázott vadlúd</l>
					<l>A tó közepén. -</l>
					<l>De most jön a haddelhadd!</l>
				</lg>
				<lg>
					<l>Amidőn a vitéz Csepü Palkó,</l>
					<l>A tiszteletes két pej csikajának</l>
					<l>Jókedvű abrakolója,</l>
					<l>Látá, hogy komolyabb kezd lenni</l>
					<l>A dolog fordúlata:</l>
					<l>Fejenagynál terme serényen,</l>
					<l>S magát frígyestársának ajánlá.</l>
					<l>Őt kedves kötelek csatolák</l>
					<l>A széles tenyerű Fejenagyhoz:</l>
					<l>Nála tanúlá tudniillik</l>
					<l>A kovács-mesterséget</l>
					<l>Valami két hétig. -</l>
					<l>Hanem ekkor eleblábolt,</l>
					<l>Mert nem volt hajlama a mesterséghez.</l>
					<l>Vakarta i’kább a lovat,</l>
					<l>Semmint patkolta.</l>
					<l>De azért kedveltje maradt</l>
					<l>A széles tenyerű Fejenagy,</l>
					<l>S neki most is „mester uram” volt.</l>
				</lg>
				<lg>
					<l>„Mester uram!”</l>
					<l>Kurjanta vitéz Csepü Palkó,</l>
					<l>A tiszteletes két pej csikajának</l>
					<l>Jókedvű abrakolója,</l>
					<l>„Ne féljen semmit, mester uram</l>
					<l>Itt vagyok én is.”</l>
					<l>S ezzel nekiugrék</l>
					<l>A fondor lelkületű egyházfinak,</l>
					<l>Hátán termett, s kezdte püfölni.</l>
					<l>Nem bírta Harangláb</l>
					<l>Csepü Palkónak terhét,</l>
					<l>És összerogyott,</l>
					<l>De véle rogyott</l>
					<l>A helység kalapácsa is,</l>
					<l>Mivel üstöke mindig</l>
					<l>Marka között volt még.</l>
					<l>Nagyszerü volt ez esés!</l>
					<l>Igy hullnak alá a kövek</l>
					<l>A romladozó várak tetejéről</l>
					<l>A völgy mélységébe.</l>
					<l>A tusázókhoz több forróvérü legény</l>
					<l>Csatlakozék,</l>
					<l>Két pártra szakadva.</l>
					<l>S lett rúgás, harapás,</l>
					<l>Fej-betörés, vérontás és a többi.</l>
				</lg>
				<lg>
					<l>A lyányzók pedig elvonulának</l>
					<l>A kocsmateremből,</l>
					<l>Mint elvonul a napnak sugara,</l>
					<l>Ha zivatar támad.</l>
					<l>S elkotródott a lyányok után</l>
					<l>A béke barátja Bagarja.</l>
				</lg>
				<p>Negyedik ének</p>
				<lg>
					<l>Merre, Bagarja uram,</l>
					<l>Test-épületének</l>
					<l>Élő oszlopain,</l>
					<l>Oh merre szalad kend</l>
					<l>Gyors szaladással,</l>
					<l>Mint a kugli-golyóbis?</l>
					<l>Hát férfihoz illik</l>
					<l>Megfutamodni a harci veszélytől?</l>
					<l>Lemondani a csatabajnak</l>
					<l>Hősi jutalmáról,</l>
					<l>A dicsőség tölgykoszorújáról?</l>
				</lg>
				<lg>
					<l>Ne kárhoztassuk a jámbort!</l>
					<l>A gondviselésnek</l>
					<l>Választott embere ő,</l>
					<l>Ki elhárítani termett</l>
					<l>A végpusztúlást falujáról.</l>
					<l>Avvagy ha nem ekképen cselekednék,</l>
					<l>Mért híná őt a világ</l>
					<l>A béke barátjának?</l>
				</lg>
				<lg>
					<l>Ő e nevezetnek megfelelőleg</l>
					<l>Intézé tette irányát,</l>
					<l>S könnyü inakkal iramlott</l>
					<l>Az öregbírói lakáshoz,</l>
					<l>Amelynek előtte</l>
					<l>Méltóságosan állott</l>
					<l>A kaloda.</l>
				</lg>
				<lg>
					<l>Bagarja, a béke barátja,</l>
					<l>Alva találta</l>
					<l>A kevés szavu bírót,</l>
					<l>A bölcs aggastyánt.</l>
					<l>Ottan feküvék ez</l>
					<l>Testének egész hosszában</l>
					<l>A pamlagon...</l>
					<l>Azaz a fapadon.</l>
					<l>Párnáúl ködmöne szolgált,</l>
					<l>Az öregebbik,</l>
					<l>Mert az ujat kímélnie kellett. -</l>
					<l>Bagarja uram</l>
					<l>Megdöfte az oldalbordáját,</l>
					<l>Hogy az álom sűrü ködét</l>
					<l>Szétoszlassa szeméről.</l>
					<l>De korántsem volt ez</l>
					<l>Oly könnyű munka, minőnek</l>
					<l>Első látásra talán</l>
					<l>Gondolja az ember.</l>
					<l>Soká bajlódék véle Bagarja,</l>
					<l>Míg fölnyílt az egyik szeme nagy nehezen,</l>
					<l>S lelki nyugodtsággal kérdezte:</l>
				</lg>
				<lg>
					<l>„Mi baj?”</l>
				</lg>
				<lg>
					<l>„Baj van, bíró uram, és nagy baj!</l>
					<l>Csak talpra, de gyorsan,</l>
					<l>Ha azt nem akarja,</l>
					<l>Hogy vége legyen helységünknek,</l>
					<l>Vége örökre!</l>
					<l>Kiütött a háboru, és dúl.</l>
					<l>A szemérmetes Erzsók</l>
					<l>Csapszéke lőn a csatatér.</l>
					<l>Az egész falu népe</l>
					<l>Egymást kaszabolja,</l>
					<l>Hogy nézni iszony.</l>
					<l>Potyognak az emberek,</l>
					<l>Mint a legyek őszi időben.</l>
					<l>A föld a kifutott vértől</l>
					<l>Olyan, mint a vörös posztó.</l>
					<l>Az enyészet gyászlobogója</l>
					<l>Leng a szomorú csatatéren.</l>
					<l>Tápászkodjék föl, bíró uram,</l>
					<l>És menjünk szaporán!</l>
					<l>Mert csak bíró uram az,</l>
					<l>Ki követ gördíteni képes</l>
					<l>A rohanó romlásnak elébe.”</l>
					<l>Igy végzé a csata festését</l>
					<l>A béke barátja Bagarja.</l>
					<l>A kevés szavu bíró,</l>
					<l>A bölcs aggastyán,</l>
					<l>Fölnyitva szemének másodikát is,</l>
					<l>E kérdést látá szükségesnek:</l>
					<l>„Hát menjünk?”</l>
				</lg>
				<lg>
					<l>„Pedig tüstént!” volt a felelet.</l>
				</lg>
				<lg>
					<l>„Nem bánom,” szóla szokott nyugalommal</l>
					<l>A bölcs aggastyán,</l>
					<l>S miután új ködmöne rajta volt,</l>
					<l>És botja kezében:</l>
					<l>Útnak eredtek. -</l>
					<l>Szomszéd volt a kevés szavu bíróhoz</l>
					<l>A hívatalában pontos kisbíró.</l>
					<l>Beszóltanak ehhez az ablakon által,</l>
					<l>És mondák: jőne velök.</l>
					<l>S szót fogadott a hívatalában</l>
					<l>Pontos kisbíró,</l>
					<l>Bár nem nagy örömmel,</l>
					<l>Mert legszebb kedvtöltésében zavarák:</l>
					<l>Épen feleségét verte.</l>
				</lg>
				<lg>
					<l>Mikor a kántorlak elébe jutottak,</l>
					<l>Az amazontermészetü Márta</l>
					<l>Szomszédnéjával</l>
					<l>Akkor végzette pörét,</l>
					<l>Mely onnan eredt,</l>
					<l>Hogy a roszlelkű szomszédné</l>
					<l>Egy tyúkját agyonütötte,</l>
					<l>Mert ez mindig az ő csirkéi közé járt,</l>
					<l>S elette előlök az árpát.</l>
				</lg>
				<lg>
					<l>Képzelni lehet,</l>
					<l>Hogy mekkora volt dühödése</l>
					<l>Az amazontermészetü Mártának</l>
					<l>Hallatlan kára miatt;</l>
					<l>De azt már képzelni lehetlen,</l>
					<l>Hogy mekkora lett dühödése,</l>
					<l>Amidőn a béke barátja</l>
					<l>Tudtára adá férjének csínját.</l>
					<l>Szólni akart,</l>
					<l>De a szó elakadt gégéjén.</l>
					<l>Szeme vérszinü lett</l>
					<l>S arcúlata kék,</l>
					<l>És reszkete minden tagja,</l>
					<l>Valamint a kocsonnya.</l>
					<l>Szétnézett vizsga tekintettel,</l>
					<l>Mellette hevert egy seprőnyél,</l>
					<l>Azt fölragadá,</l>
					<l>S bőszülve kiálta: „Utánam!”</l>
				</lg>
				<lg>
					<l>Amidőn a kevés szavu bíró,</l>
					<l>A béke barátja Bagarja,</l>
					<l>A hívatalában pontos kisbíró</l>
					<l>S az amazontermészetü Márta</l>
					<l>Elértenek a csatahelyre:</l>
					<l>Iszonyú vala a látvány látása,</l>
					<l>Amelyet láttak.</l>
					<l>A harc járta javában.</l>
					<l>A béke barátja Bagarja</l>
					<l>Nem füllentett, mikor azt mondá</l>
					<l>A kevés szavu bírónak,</l>
					<l>Hogy az enyészet gyászlobogója</l>
					<l>Leng a szomorú csatatéren.</l>
					<l>Ugy volt egy betüig!</l>
					<l>A kemence - ahonnan</l>
					<l>A kancsal hegedűs,</l>
					<l>A félszemü cimbalmos</l>
					<l>S a bőgő sánta huzója</l>
					<l>Az ifjúságot táncra vidítá</l>
					<l>Hurjai bájos pengésével -</l>
					<l>A kemence lezúzva</l>
					<l>Ugy mered a levegőbe,</l>
					<l>Mint valami sziklai vár</l>
					<l>A tatárjárásnak utána.</l>
					<l>Tört asztalnak s tört poharaknak</l>
					<l>Romjai lepték</l>
					<l>A véráztatta szobát,</l>
					<l>S a vérnek közepette</l>
					<l>Búsongva tünődött</l>
					<l>Egy leharapott fül.</l>
				</lg>
				<lg>
					<l>Az amazontermészetü Márta</l>
					<l>Hős elszántsággal törte magát át</l>
					<l>A vívó tömegen,</l>
					<l>Mígnem férjére talált,</l>
					<l>Ki egy szögletbe vonultan,</l>
					<l>Kínjában most is nyögve, kucorgott.</l>
				</lg>
				<lg>
					<l>Oh Hamlet! mi volt ijedésed,</l>
					<l>Mikoron megláttad atyád lelkét,</l>
					<l>Ahhoz képest, amint megijedt</l>
					<l>A helybeli lágyszivü kántor</l>
					<l>Feleségének látásán?</l>
					<l>Egy fél-ép asztal alá bújt,</l>
					<l>S kezeit könyörögve kinyujtá</l>
					<l>Az amazontermészetü Mártához,</l>
					<l>De ez nem könyörűlt.</l>
					<l>Megfogta egyik lábszárát,</l>
					<l>S kihúzta az asztal alól,</l>
					<l>És addig döngette, amíg csak</l>
					<l>A seprőnyélben tartott.</l>
					<l>Aztán ott ragadá meg haját,</l>
					<l>Ahol legjobban fáj,</l>
					<l>És elhurcolta magával,</l>
					<l>Mint a zsidó a lóbőrt;</l>
					<l>S ekkép vígasztalta: „Jerünk csak,</l>
					<l>Itt a világ szeme láttán</l>
					<l>Nem akarlak csúffá tenni... de otthon</l>
					<l>Majd megkapod a magadét!”</l>
					<l>S miután ura volt mindenha szavának</l>
					<l>Az amazontermészetü Márta:</l>
					<l>Hinni lehet, hogy most sem szegte meg azt.</l>
				</lg>
				<lg>
					<l>Azalatt a kevés szavu bíró,</l>
					<l>A bölcs aggastyán,</l>
					<l>Nem ékesszólásánál,</l>
					<l>De tekintélyénél fogva</l>
					<l>Lecsillapítá a harcnak fergetegét.</l>
					<l>A vérontásnak idője lejárt.</l>
					<l>Meghunnyászkodtak a küzdők,</l>
					<l>Mint a marakodó ebek,</l>
					<l>Amikor gazdájok előjön,</l>
					<l>S rájok bőgi: „Kimenj!”</l>
					<l>A háboru közkatonái</l>
					<l>Elsompolyodának.</l>
					<l>A fondor lelkületű egyházfi</l>
					<l>S a helység kalapácsa</l>
					<l>Bírói parancsra előállt,</l>
					<l>S mindkettő fölterjesztette ügyét.</l>
					<l>A kevés szavu bíró,</l>
					<l>A bölcs aggastyán,</l>
					<l>Megdorgálta keményen</l>
					<l>A fondor lelkületű egyházfit -</l>
					<l>S a helység kalapácsát,</l>
					<l>Mint kezdőjét a csatának,</l>
					<l>A hívatalában</l>
					<l>Pontos kisbíró által</l>
					<l>Kalodába csukatta.</l>
				</lg>
				<lg>
					<l>Ott nyögi most fájdalmát hősünk</l>
					<l>A kalodában,</l>
					<l>S csak azzal vígasztalja magát,</l>
					<l>Hogy elleneit megverte vitézül,</l>
					<l>S ha innen az isten megszabadítja,</l>
					<l>Megkéri azonnal</l>
					<l>A szemérmetes Erzsókot.</l>
				</lg>
				<p>*</p>
				<lg>
					<l>Te pedig, lantomnak húrja, pihenj!</l>
					<l>Nagy volt a munka, s bevégzéd</l>
					<l>Emberül e munkát.</l>
				</lg>
				<lg>
					<l>Én is pihenek</l>
					<l>Babéraimon,</l>
					<l>Miket a hírnek mezején</l>
					<l>Borzas főmre kaszáltam.</l>
				</lg>
				<lg>
					<l>Mostan akár ma megássa</l>
					<l>Gödrömet a sírásó,</l>
					<l>Bánom is én!</l>
					<l>Azért én élni fogok,</l>
					<l>Míg a világnak</l>
					<l>Szappanbuboréka</l>
					<l>Szét nem pattan.</l>
					<l>Pislogni fog a hír mécse siromnak</l>
					<l>Koszorús halmán,</l>
					<l>Mint éjjel a macska szeme.</l>
				</lg>
				<lg>
					<l>Eljő az irígység</l>
					<l>Letépni babéraimat... de hiába!</l>
					<l>Nem fogja elérni;</l>
					<l>Magasan függendnek azok,</l>
					<l>Mint Zöld Marci.</l>
				</lg>
				<lg>
					<l>S ha sötét zsákjába dugand</l>
					<l>A feledés:</l>
					<l>Fölhasogatja sötét zsákját</l>
					<l>A halhatatlanságnak fényes borotvája.</l>
				</lg>
				<p>Mutató tábla,</p>
				<p>mely azt mutatja, hogy az</p>
				<p>I. ÉNEKBEN</p>
				<p>fölébred álmából egy fogoly, s szabadulást tervez - azonban az nincs megénekelve: hogy ki légyen ezen szabadulást tervező, álmából fölébredt fogoly? csupán azért, hogy később a meglepetés annál meglepőbb legyen. - A</p>
				<p>II. ÉNEKBEN</p>
				<p>már több foglaltatik: kié a helység leglátogatottabb kocsmája? mily ékes e kocsma birtokos­néja? miben sántikál a kántor? ki buzdítja merényének végbevitelére? sat. - A</p>
				<p>III. ÉNEKBEN</p>
				<p>megszabadúl a fogoly, s börtönéből a kocsmába megy; s amily szörnyű dolgokat lát: oly szörnyű dolgokat cselekszik. Itt már az is orrára köttetik a nyájas olvasónak, hogy a fogoly nem más, mint a költemény hőse. - A</p>
				<p>IV. ÉNEKBEN</p>
				<p>a szörnyű dolgok véget érnek, s a költemény hőse szörnyű véget ér.</p>
				<p>Pest, 1844. augusztus</p>
			</div>
		</body>
	</text>
</TEI>