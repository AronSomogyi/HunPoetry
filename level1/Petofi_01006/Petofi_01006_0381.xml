<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0381" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZERELEM ÁTKA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">678</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZERELEM ÁTKA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZERELEM ÁTKA</head>
				<lg>
					<l>Te vitéz Barangó, hova oly vágtatva?</l>
					<l>Mért öltöztél fényes hadi páncélodba?</l>
					<l>Mért fényesebb szemed fényes páncélodnál</l>
					<l>S kezedben villogó kardod acélánál?</l>
				</lg>
				<lg>
					<l>Vitéz Barangónak leszen útja hosszu,</l>
					<l>Azért megy sebesen, mint halálos bosszu,</l>
					<l>De nem bosszu űzi, hanem a szerelem,</l>
					<l>Azért a tündöklő szikra szemeiben.</l>
				</lg>
				<lg>
					<l>Szép szeretője van vitéz Barangónak,</l>
					<l>Híják szeretőjét a szép Ildikónak.</l>
					<l>Ildikónak arca szép, mint az ég boltja;</l>
					<l>Szeme, mint a nap, a csillagot kioltja.</l>
				</lg>
				<lg>
					<l>Barangó szerette őt véghetetlenűl,</l>
					<l>Föl is szólította: menjen hozzá nejűl.</l>
					<l>Ildikó felele: „Kezem neked adom,</l>
					<l>Hogyha teljesíted három kivánatom.</l>
				</lg>
				<lg>
					<l>Hozz nekem az égből szivárványdarabot,</l>
					<l>Menyasszonyi ruhát majd abból varratok;</l>
					<l>Hozz nekem rózsákat a hajnal kertébül</l>
					<l>Koszorúnak főmre nászi ékességül;</l>
				</lg>
				<lg>
					<l>Végső kivánságom a göncölszekere,</l>
					<l>Ezen űljek, hogyha megyünk esketőre.</l>
					<l>Ha teljesíted e három kívánságot,</l>
					<l>Férjem leszesz, veled élek házasságot.”</l>
				</lg>
				<lg>
					<l>Im, ezek valának Ildikó szavai.</l>
					<l>Barangó alighogy hallá kimondani,</l>
					<l>Paripáján termett s gyorsan elrobogott,</l>
					<l>S hozott először is szivárványdarabot.</l>
				</lg>
				<lg>
					<l>Azután berontott a hajnal kertébe,</l>
					<l>És a legvirítóbb rózsákat letépte.</l>
					<l>Sok bajába kerűlt mindezt végbevinni,</l>
					<l>De vitézségének nem állt gátul semmi.</l>
				</lg>
				<lg>
					<l>Most megyen harmadszor a göncölszekerért.</l>
					<l>Magára öltötte minden jó fegyverét;</l>
					<l>Ha szép szóval meg nem kapja, amit akar.</l>
					<l>Erőszakkal vívja ki a fegyveres kar.</l>
				</lg>
				<lg>
					<l>Szép Tündérországban éktelen sok a kincs,</l>
					<l>Hanem hát a göncölszekérnek párja nincs;</l>
					<l>Őriztetik is ám a fenevadakkal,</l>
					<l>Meredő körmökkel, tátongó szájakkal.</l>
				</lg>
				<lg>
					<l>Barangó odaér, kéri a szekeret;</l>
					<l>De mihelyest kérő beszéde megeredt,</l>
					<l>Végét nem is várva, nekirohantanak</l>
					<l>Dühös méreggel az őrző fenevadak.</l>
				</lg>
				<lg>
					<l>Esztendeig harcolt Barangó hős keze,</l>
					<l>Mig elhullt a szekér egész őrizete,</l>
					<l>Mig kivívta a nagy és véres diadalt,</l>
					<l>Amelybe maga is majd hogy bele nem halt.</l>
				</lg>
				<lg>
					<l>Ekkoron Barangó nem is tett egyebet,</l>
					<l>Az istálóból négy tátost kivezetett.</l>
					<l>A legszebb négy tátost vezette ki onnan,</l>
					<l>S befogta őket a szekérbe legottan.</l>
				</lg>
				<lg>
					<l>A gyémántos gyeplőt ragadta kezéba,</l>
					<l>Csillagsugárostort a másik kezébe,</l>
					<l>Saját paripáját saraglyához köté,</l>
					<l>Ugy hajtott serényen szeretője felé.</l>
				</lg>
				<lg>
					<l>Szeretője addig, szép Ildikó, mit tett?</l>
					<l>Gondolta Barangó: búsan várja őtet,</l>
					<l>Gondolta Barangó: „szivem Ildikója,</l>
					<l>Ne marjon a bánat fulánkos kigyója!</l>
				</lg>
				<lg>
					<l>Ne marjon a bánat fulánkos kigyója,</l>
					<l>Közeledem immár, szivem Ildikója!</l>
					<l>Közeledem hozzád szép göncöl szekerén,</l>
					<l>És boldog vagyok, mert kezed megnyerem én.</l>
				</lg>
				<lg>
					<l>Ne félj, jó Barangó, Ildikó nem búsul!</l>
					<l>Vigad ő más karján kicsiny magzatostul,</l>
					<l>Van már kis magzata, van már férje neki,</l>
					<l>Jősz-e te vagy nem jősz? nem igen keresi.</l>
				</lg>
				<lg>
					<l>Feledte Ildikó régen igéretét,</l>
					<l>A jött-ment Kevének adta szivét, kezét.</l>
					<l>Keve bírja mostan azt a boldogságot,</l>
					<l>Melyért kezed fáradt és szived sovárgott.</l>
				</lg>
				<lg>
					<l>Ildikó most is ott űl Keve ölében,</l>
					<l>Egymást csókolgatják, ölelgetik épen.</l>
					<l>Amint ezt meglátja jó Barangó vitéz,</l>
					<l>Nincs ereje szólni, csak merőn áll és néz.</l>
				</lg>
				<lg>
					<l>De föllázad a vér félholt nyugalmábul,</l>
					<l>Barangónak összeszorult szive tágul,</l>
					<l>Eszeveszett harag fut égő agyába,</l>
					<l>Kirántja szablyáját és megindul lába.</l>
				</lg>
				<lg>
					<l>A két szeretőnek borsózott a háta,</l>
					<l>Mikor a vitézt így közeledni látta,</l>
					<l>Egymás kebeléről gyorsan fölriadnak,</l>
					<l>Megszökni előle a szilaj haragnak.</l>
				</lg>
				<lg>
					<l>Hős Barangó erre kardját elvetette,</l>
					<l>És ily szókat ejtett nagy gúnnyal nevetve:</l>
					<l>„Nem érdemlitek meg, hogy ezen kar által</l>
					<l>Ismerkedjetek meg a méltó halállal!</l>
				</lg>
				<lg>
					<l>Nem fogja szívetek kardom hegye érni,</l>
					<l>Te szószegő asszony, te csábító férfi!</l>
					<l>De ami átka van a széles világnak,</l>
					<l>Ha isten meghallgat, mind reátok szállnak.</l>
				</lg>
				<lg>
					<l>Mindkettőtök élte legyen halhatatlan,</l>
					<l>Hogy szenvedhessetek örökös kinokban.</l>
					<l>Éljetek, mig eljön az üstököscsillag,</l>
					<l>Melytől a rengő föld sarkai bomolnak.</l>
				</lg>
				<lg>
					<l>Kivánom: váljatok kővé mind a ketten,</l>
					<l>Szivetek a kíntól hogy meg ne repedjen.</l>
					<l>Te csábító férfi, amint most kebled ég:</l>
					<l>Azt olyan mértékben örök lángok egyék.</l>
				</lg>
				<lg>
					<l>S te szószegő asszony, bűnbánó könnyeid</l>
					<l>Szünetlen folyjanak a világ végeig,</l>
					<l>És a patakba, mely szemeidből ered,</l>
					<l>Könnyed patakjába fuladjon gyermeked.</l>
				</lg>
				<lg>
					<l>S az én életem is legyen halhatatlan,</l>
					<l>Hogy kínaitokat váltig kacaghassam!”</l>
					<l>Barangó vitéz az átkot így végezte,</l>
					<l>Meghallgatta isten s beteljesítette.</l>
				</lg>
				<lg>
					<l>Kősziklákká váltak Ildikó és Keve.</l>
					<l>Csábító Kevéből tűzokádó leve,</l>
					<l>Hányja magából a tüzet szakadatlan,</l>
					<l>Mai nap is hányja s jajgat a kinokban.</l>
				</lg>
				<lg>
					<l>És amely Ildikó volt egykor, a hegyből</l>
					<l>Kiapadhatatlan két forrás buzog föl,</l>
					<l>E forrásokba fult be kicsiny magzata,</l>
					<l>Kit isten a völgyben fává változtata.</l>
				</lg>
				<lg>
					<l>Barangóból pedig sötét fergeteg lett,</l>
					<l>Mely ottan borong a két átkos hegy felett.</l>
					<l>Mig Ildikó sír és míg Keve lángol s nyög,</l>
					<l>Reájuk Barangó rettentőn mennydörög.</l>
				</lg>
				<p>Borjád, 1845. szeptember 26. - október 7. között</p>
			</div>
		</body>
	</text>
</TEI>