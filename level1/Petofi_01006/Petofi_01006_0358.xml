<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0358" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A JÓ ÖREG KOCSMÁROS</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">263</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A JÓ ÖREG KOCSMÁROS</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A JÓ ÖREG KOCSMÁROS</head>
				<lg>
					<l>Itt, ahonnan messze kell utazni, míg az</l>
					<l>Ember hegyet láthat, itt a szép alföldön,</l>
					<l>Itten élek én most megelégedéssel,</l>
					<l>Mert időm vidáman, boldogságban töltöm.</l>
					<l>Falu kocsmájában van az én lakásom;</l>
					<l>Csendes kocsma ez, csak néha zajlik éjjel.</l>
					<l>Egy jó öregember benne a kocsmáros...</l>
					<l>Áldja meg az isten mind a két kezével!</l>
				</lg>
				<lg>
					<l>Van szállásom itten s ennem-innom ingyen,</l>
					<l>Sohasem volt ennél jobb gondviselésem.</l>
					<l>Az ebédre nem kell senkit is megvárnom,</l>
					<l>És mindnyájan várnak énrám, hogyha késem.</l>
					<l>Csak egyet sajnálok: az öreg kocsmáros</l>
					<l>Összekoccan néha jó feleségével;</l>
					<l>No de amint összekoccan, meg is békül...</l>
					<l>Áldja meg az isten mind a két kezével!</l>
				</lg>
				<lg>
					<l>Elbeszélünk néha a letűnt időkről.</l>
					<l>Hej, régibb idői boldogak valának!</l>
					<l>Háza, kertje, földje, pénze, mindene volt,</l>
					<l>Alig tudta számát ökrének, lovának.</l>
					<l>Pénzét a hitetlen emberek csalása,</l>
					<l>Házát a Dunának habjai vitték el;</l>
					<l>Igy szegényült el a jó öreg kocsmáros...</l>
					<l>Áldja meg az isten mind a két kezével!</l>
				</lg>
				<lg>
					<l>Alkonyúló félben van már élte napja,</l>
					<l>S ilyenkor az ember nyúgodalmat óhajt,</l>
					<l>S őreá, szegényre, a szerencsétlenség,</l>
					<l>Őreá mostan mért legtöbb gondot és bajt.</l>
					<l>Fáradoz napestig, vasárnapja sincsen,</l>
					<l>Mindig későn fekszik, mindig idején kel;</l>
					<l>Mint sajnálom én e jó öreg kocsmárost...</l>
					<l>Áldja meg az isten mind a két kezével!</l>
				</lg>
				<lg>
					<l>Biztatom, hogy majd még jóra fordul sorsa;</l>
					<l>Ő fejét csóválja, nem hisz a szavamnak.</l>
					<l>„Úgy van, úgy” szól később, „jóra fordul sorsom,</l>
					<l>Mert hisz lábaim már a sír szélén vannak.”</l>
					<l>Én elszomorodva borulok nyakába,</l>
					<l>S megfürösztöm arcát szemeim könnyével,</l>
					<l>Mert az én atyám e jó öreg kocsmáros...</l>
					<l>Áldja meg az isten mind a két kezével!</l>
				</lg>
				<p>Szalkszentmárton, 1845. aug. 20. - szept. 8. között</p>
			</div>
		</body>
	</text>
</TEI>