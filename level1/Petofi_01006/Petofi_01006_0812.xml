<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0812" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">KONT ÉS TÁRSAI</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">726</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>KONT ÉS TÁRSAI</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>KONT ÉS TÁRSAI</head>
				<lg>
					<l>Édes hazám, Magyarország,</l>
					<l>Mi a bajod? bús az orcád,</l>
					<l>Az orcád bús, a könnyed hull,</l>
					<l>Alig vagy a fájdalomtul.</l>
				</lg>
				<lg>
					<l>„Mi volna más bajom nékem,</l>
					<l>Mint hogy a királyi széken</l>
					<l>Ember helyett vadállat űl,</l>
					<l>Uralkodik kegyetlenűl.</l>
				</lg>
				<lg>
					<l>Zsigmond király, te vadállat,</l>
					<l>Ne nyomjad úgy a vállamat,</l>
					<l>Alig bírja már a lábam,</l>
					<l>El kell dőlnöm itt hosszában.</l>
				</lg>
				<lg>
					<l>Azért tettelek királynak,</l>
					<l>Világ első királyának,</l>
					<l>Hogy így csúffá tégy engemet,</l>
					<l>Kiszakítsd az életemet?</l>
				</lg>
				<lg>
					<l>Én istenem, hova nézzek?</l>
					<l>Mindenütt csak bús enyészet,</l>
					<l>Minden tagom zsibbad és fáj,</l>
					<l>Átkozott légy, Zsigmond király!</l>
				</lg>
				<lg>
					<l>Lelkem-testem nagyon beteg,</l>
					<l>Gyermekeim, segítsetek,</l>
					<l>Hol vagytok ti, jó vitézek,</l>
					<l>Merre jártok, merre késtek?”</l>
				</lg>
				<lg>
					<l>Szegény haza, fiaidat</l>
					<l>Hasztalanúl hívogatod:</l>
					<l>Az egyik rész gaz áruló,</l>
					<l>A másik rész földönfutó.</l>
				</lg>
				<lg>
					<l>Bakonyerdő sötétsége</l>
					<l>Zsiványoknak volt a fészke,</l>
					<l>De most benne űzött vadak</l>
					<l>Laknak, igaz hazafiak.</l>
				</lg>
				<lg>
					<l>Közöttök van - hogyne volna?</l>
					<l>Kont István is a vadonba’,</l>
					<l>Feje fölött sötét ágak,</l>
					<l>Szíve fölött sötét bánat.</l>
				</lg>
				<lg>
					<l>Gondolkodik jó sokáig,</l>
					<l>Összehíja cimboráit,</l>
					<l>Csendesen előrelépett,</l>
					<l>És így kezdte a beszédet:</l>
				</lg>
				<lg>
					<l>„Be összeolvadt a számunk!</l>
					<l>Szegény jó Magyarországunk,</l>
					<l>Csupán harminc ember maradt</l>
					<l>Védeni szabadságodat.</l>
				</lg>
				<lg>
					<l>Nincs mit tennünk, kicsiny a szám,</l>
					<l>Isten veled, kedves hazám!...</l>
					<l>Barátim, csak egy van hátra,</l>
					<l>Készüljünk el a halálra.</l>
				</lg>
				<lg>
					<l>Föl Budára a királyhoz,</l>
					<l>Tegyük kardunkat lábához,</l>
					<l>Hadd vegye el életünket,</l>
					<l>Csak ne bántsa gyermekinket.”</l>
				</lg>
				<lg>
					<l>Egynek sem volt kifogása,</l>
					<l>Mind készen volt a halálra,</l>
					<l>Fölnyergeltek, lóra kaptak,</l>
					<l>Buda felé lovagoltak.</l>
				</lg>
				<lg>
					<l>Mentek együtt egy csoportban,</l>
					<l>Mentek némán, mentek lassan,</l>
					<l>Némán, lassan és sötéten,</l>
					<l>Mint a felhő megy az égen.</l>
				</lg>
				<lg>
					<l>Budavárba följutának,</l>
					<l>Király előtt megállának,</l>
					<l>A legbölcsebb közöttök Kont,</l>
					<l>Királynak ily beszédet mond:</l>
				</lg>
				<lg>
					<l>„Itt vagyunk, király, előtted,</l>
					<l>Kiirthatd a pártütőket,</l>
					<l>Vedd el a mi életünket,</l>
					<l>Csak kíméld meg gyermekinket.”</l>
				</lg>
				<lg>
					<l>S leoldozták kardjaikat,</l>
					<l>Kezök reszket, keblök dagad;</l>
					<l>Kardjoktól kell elszakadni!</l>
					<l>Mintha lelkök szakadna ki.</l>
				</lg>
				<lg>
					<l>De csak mégis leoldozták,</l>
					<l>Király előtt le is rakták,</l>
					<l>Odarakták őket sorba,</l>
					<l>Szegényeket, od’ a porba.</l>
				</lg>
				<lg>
					<l>A hazának képe volt ez,</l>
					<l>Ottan hevert, mint a holttest,</l>
					<l>A haza is, megalázva,</l>
					<l>Rajta a gaz király lába.</l>
				</lg>
				<lg>
					<l>Zsigmond király nagy kevélyen</l>
					<l>Végignéz a vitézségen,</l>
					<l>Szemeit félig behúnyja,</l>
					<l>És így kezdi cudar gúnnyal:</l>
				</lg>
				<lg>
					<l>„Nos hát, nagy jó uraimék,</l>
					<l>Elég már a tréfa, elég?</l>
					<l>Meglapulunk valahára</l>
					<l>Megkorbácsolt eb módjára.</l>
				</lg>
				<lg>
					<l>Hát ezek a vad vitézek,</l>
					<l>Akik a királyi széket</l>
					<l>S koronámat fenyegeték?</l>
					<l>Kiktől szinte megijedék.</l>
				</lg>
				<lg>
					<l>Hisz ezek jámbor koldúsok!...</l>
					<l>Szegény golyhók, mit busúltok?</l>
					<l>Jól van; amért koldulátok,</l>
					<l>Az életet megkapjátok.”</l>
				</lg>
				<lg>
					<l>A harminc vitéz föllobban</l>
					<l>Irtóztató bősz haragban.</l>
					<l>Láng a szivök, láng a szemök,</l>
					<l>Fölfordúlt a világ velök.</l>
				</lg>
				<lg>
					<l>Kont a bajúszán egyet ránt,</l>
					<l>Megereszti vastag hangját,</l>
					<l>S a beszéd végét se’ várva</l>
					<l>Reádördül a királyra:</l>
				</lg>
				<lg>
					<l>„Állj meg, aki istened van!</l>
					<l>Többet nem szólsz bosszulatlan...</l>
					<l>Koldús vagy ám te! vagy volnál,</l>
					<l>Ha más, ha zsivány nem volnál.</l>
				</lg>
				<lg>
					<l>Gyermekink s nem magunk végett</l>
					<l>Jöttünk ide kérni téged...</l>
					<l>Gyermek ide, gyermek oda!</l>
					<l>Most a kocka el van dobva.</l>
				</lg>
				<lg>
					<l>Zsivány voltál, vagy és maradsz,</l>
					<l>És minden ivadékod az,</l>
					<l>Vér rajtad a piros bársony,</l>
					<l>Süssenek meg tüzes nyárson!</l>
				</lg>
				<lg>
					<l>Gyilkoltass meg mindnyájunkat.</l>
					<l>Ez tehozzád illő munka...</l>
					<l>De mit álltam szóba véled?</l>
					<l>Haramjával nem beszélek.”</l>
				</lg>
				<lg>
					<l>Némán néz a király rája,</l>
					<l>Habot túr dühében szája.</l>
					<l>Int kezével, s a vitézek</l>
					<l>Hóhérkézre kerülének.</l>
				</lg>
				<lg>
					<l>És a hóhér sujtana már...</l>
					<l>„Megállj, mester,” szól a király,</l>
					<l>„Halljátok, aki letérdel,</l>
					<l>S kegyelmet kér, életet nyer.”</l>
				</lg>
				<lg>
					<l>Nincs a harminc között egy se’,</l>
					<l>Aki térdét meggörbítse,</l>
					<l>Egy se’ mozdul, egy se’ térdel,</l>
					<l>Állnak néma megvetéssel.</l>
				</lg>
				<lg>
					<l>„Sujts!” ordít a veszett király,</l>
					<l>„Sujts, bakó, sujts, míg egy fej áll!”</l>
					<l>Sujt az, s hullanak a fejek,</l>
					<l>Mint ősszel a falevelek.</l>
				</lg>
				<lg>
					<l>Huszonkilenc fej hever már</l>
					<l>Garmadában a vérpadnál,</l>
					<l>Huszonkilenc ember vére</l>
					<l>Száradt a piac kövére.</l>
				</lg>
				<lg>
					<l>Most Kont István következik,</l>
					<l>A végső, a harmincadik!</l>
					<l>Ő volt akkor a hazába’</l>
					<l>A szabadság végsugára.</l>
				</lg>
				<lg>
					<l>Hogy föllépett a vérpadra,</l>
					<l>Megreszketett az alatta:</l>
					<l>Ott állt bokáig a vérben,</l>
					<l>Társai elfolyt vérében.</l>
				</lg>
				<lg>
					<l>Összegörnyed Zsigmond király,</l>
					<l>Az elítélt egyenest áll,</l>
					<l>Olyan az ő tekintete,</l>
					<l>Mint az isten itélete.</l>
				</lg>
				<lg>
					<l>Szólna Zsigmond: „végezd, mester!”</l>
					<l>De szólani nem tud, nem mer;</l>
					<l>Körmét a mellébe vágta,</l>
					<l>Fogaival ajkát rágta.</l>
				</lg>
				<lg>
					<l>Iszonyú csend... Kont lehajlott,</l>
					<l>A kiomlott vérbe markolt,</l>
					<l>S a piros vért odavágja</l>
					<l>Zsigmond fejér orcájára.</l>
				</lg>
				<lg>
					<l>Ordítozás, dob pergése!</l>
					<l>De hallik Kont mennydörgése:</l>
					<l>„Zsigmond király, gyilkos király,</l>
					<l>Vérünk, átkunk fejedre száll!”</l>
				</lg>
				<lg>
					<l>A hóhérbárd villan, suhan,</l>
					<l>Kont feje is a porba’ van,</l>
					<l>Ugy esett le a válláról,</l>
					<l>Mint a nap az ég boltjáról.</l>
				</lg>
				<lg>
					<l>Gaz király volt Zsigmond király,</l>
					<l>De nem gazabb társainál;</l>
					<l>Csak neveik különbözők,</l>
					<l>Mind egyformák lélekben ők.</l>
				</lg>
				<lg>
					<l>Meddig tart még, beteg világ,</l>
					<l>Meddig tart még a nyavalyád?</l>
					<l>Király-fene rágja tested,</l>
					<l>Agyonrág, ha ki nem metszed!</l>
				</lg>
				<p>Debrecen, 1848. december</p>
			</div>
		</body>
	</text>
</TEI>