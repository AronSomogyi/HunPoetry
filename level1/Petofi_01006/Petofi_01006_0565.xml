<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0565" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TISZA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">308</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TISZA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TISZA</head>
				<lg>
					<l>Nyári napnak alkonyúlatánál</l>
					<l>Megállék a kanyargó Tiszánál</l>
					<l>Ott, hol a kis Túr siet beléje,</l>
					<l>Mint a gyermek anyja kebelére.</l>
				</lg>
				<lg>
					<l>A folyó oly símán, oly szelíden</l>
					<l>Ballagott le parttalan medrében,</l>
					<l>Nem akarta, hogy a nap sugára</l>
					<l>Megbotoljék habjai fodrába’.</l>
				</lg>
				<lg>
					<l>Síma tükrén a piros sugárok</l>
					<l>(Mint megannyi tündér) táncot jártak,</l>
					<l>Szinte hallott lépteik csengése,</l>
					<l>Mint parányi sarkantyúk pengése.</l>
				</lg>
				<lg>
					<l>Ahol álltam, sárga föveny-szőnyeg</l>
					<l>Volt terítve, s tartott a mezőnek,</l>
					<l>Melyen a levágott sarju-rendek,</l>
					<l>Mint a könyvben a sorok, hevertek.</l>
				</lg>
				<lg>
					<l>Túl a réten néma méltóságban</l>
					<l>Magas erdő: benne már homály van,</l>
					<l>De az alkony üszköt vet fejére,</l>
					<l>S olyan, mintha égne s folyna vére.</l>
				</lg>
				<lg>
					<l>Másfelől, a Tisza tulsó partján,</l>
					<l>Mogyoró- s rekettye-bokrok tarkán,</l>
					<l>Köztök egy csak a nyilás, azon át</l>
					<l>Látni távol kis falucska tornyát.</l>
				</lg>
				<lg>
					<l>Boldog órák szép emlékeképen</l>
					<l>Rózsafelhők usztak át az égen.</l>
					<l>Legmesszebbről rám merengve néztek</l>
					<l>Ködön át a mármarosi bércek.</l>
				</lg>
				<lg>
					<l>Semmi zaj. Az ünnepélyes csendbe</l>
					<l>Egy madár csak néha füttyentett be,</l>
					<l>Nagy távolban a malom zugása</l>
					<l>Csak olyan volt, mint szunyog dongása.</l>
				</lg>
				<lg>
					<l>Túlnan, vélem átellenben épen,</l>
					<l>Pór menyecske jött. Korsó kezében.</l>
					<l>Korsaját mig telemerítette,</l>
					<l>Rám nézett át; aztán ment sietve.</l>
				</lg>
				<lg>
					<l>Ottan némán, mozdulatlan álltam,</l>
					<l>Mintha gyökeret vert volna lábam.</l>
					<l>Lelkem édes, mély mámorba szédült</l>
					<l>A természet örök szépségétül.</l>
				</lg>
				<lg>
					<l>Oh természet, oh dicső természet!</l>
					<l>Mely nyelv merne versenyezni véled?</l>
					<l>Mily nagy vagy te! mentül inkább hallgatsz,</l>
					<l>Annál többet, annál szebbet mondasz. -</l>
				</lg>
				<lg>
					<l>Késő éjjel értem a tanyára</l>
					<l>Fris gyümölcsből készült vacsorára.</l>
					<l>Társaimmal hosszan beszélgettünk.</l>
					<l>Lobogott a rőzseláng mellettünk.</l>
				</lg>
				<lg>
					<l>Többek között szóltam én hozzájok:</l>
					<l>„Szegény Tisza, miért is bántjátok?</l>
					<l>Annyi rosszat kiabáltok róla,</l>
					<l>S ő a föld legjámborabb folyója.”</l>
				</lg>
				<lg>
					<l>Pár nap mulva fél szendergésemből</l>
					<l>Félrevert harang zugása vert föl.</l>
					<l>Jön az árvíz! jön az árvíz! hangzék,</l>
					<l>S tengert láttam, ahogy kitekinték.</l>
				</lg>
				<lg>
					<l>Mint az őrült, ki letépte láncát,</l>
					<l>Vágtatott a Tisza a rónán át,</l>
					<l>Zúgva, bőgve törte át a gátot,</l>
					<l>El akarta nyelni a világot!</l>
				</lg>
				<p>Pest, 1847. február</p>
			</div>
		</body>
	</text>
</TEI>