<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0193" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LEVÉL EGY SZÍNÉSZ BARÁTOMHOZ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">502</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LEVÉL EGY SZÍNÉSZ BARÁTOMHOZ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LEVÉL EGY SZÍNÉSZ BARÁTOMHOZ</head>
				<lg>
					<l>Jut még eszedbe a fiú? kivel</l>
					<l>Együtt cepelted a vándorbotot,</l>
					<l>Mely koldusbotnak is beillenék,</l>
					<l>Midőn a sorsnak fényes kedve nincs;</l>
					<l>És ez nem éppen olyan ritkaság</l>
					<l>Szinészre nézve, mint boldogtalan</l>
					<l>Magyar hazánkban a hű honfigond. -</l>
					<l>Lásd, én reátok még emlékezem,</l>
					<l>És elfeledni nem fogom soha</l>
					<l>A jót s roszat, mely ott közöttetek</l>
					<l>Mult napjaimnak osztályrésze volt.</l>
					<l>Előttem áll a délután, midőn</l>
					<l>A színészetbe béavattatám.</l>
					<l>Barangolék föl és le céltalan</l>
					<l>A nagy hazának minden tájain.</l>
					<l>Tarisznyámban, mit hátamon vivék,</l>
					<l>Nem mondhatom, hogy nagy volt a teher,</l>
					<l>De a nyomor, mint ólom, megnyomott.</l>
					<l>Könnyíte rajt a víg könnyelmüség,</l>
					<l>Mely útaimban hű társam vala.</l>
					<l>Ekkép juték egy nyári délután</l>
					<l>Egy kis városba; fáradt lábaim</l>
					<l>A fogadóban megpihentenek. -</l>
					<l>Vendégszobája egyik oldalán</l>
					<l>Helyet szerényen színpad foglala.</l>
					<l>Mire való is már a fényüzés?...</l>
					<l>Azon tünődtem épen: kérjek-e</l>
					<l>Ebédet vagy se? hát ha majd sovány</l>
					<l>Zsebem bicskája szépen benntörik?</l>
					<l>Az ajtót ekkor megnyitá egy ur;</l>
					<l>Volt bennem annyi emberismeret,</l>
					<l>Ráfoghatnom, hogy nem más, mint szinész.</l>
					<l>Fején kalapja nagybecsű vala,</l>
					<l>Mert Elizéus prófétával az</l>
					<l>Rokonságban volt... tudnillik: kopasz.</l>
					<l>Kabátja új, a nadrág régi rongy,</l>
					<l>És lábát csizma helytt cipő födé,</l>
					<l>Alkalmasint amelyben szerepelt.</l>
					<l>„Thalia papja?” kérdém. - „Az vagyok;</l>
					<l>Talán ön is?” - „Még eddig nem.” - „Tehát</l>
					<l>Jövőben? fölség...” - „Azt sem mondhatom.”</l>
					<l>Vágtam szavába; ámde ő rohant,</l>
					<l>S vezette gyorsan az igazgatót.</l>
					<l>Fehér köpenyben az igazgató</l>
					<l>Jött üdvezelni engem nyájasan:</l>
					<l>„Isten hozá önt, tisztelt honfitárs!</l>
					<l>Lesz hát szerencsénk önhöz, édes ur?</l>
					<l>Imádja úgye a müvészetet?</l>
					<l>Ah, jóbarátom, isteni is az!</l>
					<l>S önnek szeméből olvasom ki, hogy</l>
					<l>Szinészetünknek egykor hőse lesz,</l>
					<l>És kürtölendik bámult nagy nevét</l>
					<l>A két hazának minden ajkai...</l>
					<l>Ebédelt már ön? itt az ételek</l>
					<l>Fölötte drágák, s ami több: roszak.</l>
					<l>Az ispán urtól őzcombot kapánk,</l>
					<l>A káposztából is van maradék -</l>
					<l>Ha meghivásom nem méltóztatik</l>
					<l>Elútasítni: jó ebédje lesz.”</l>
					<l>Igy ostromolt a jó igazgató,</l>
					<l>Forgatva nyelve könnyü kerekét.</l>
					<l>Én nem rosz kedvvel engedék neki.</l>
					<l>Menék ebédre, és ebéd után</l>
					<l>Beiktatának ünnepélyesen</l>
					<l>A társaságba - nem kutatva: mi</l>
					<l>Valék, deák-e vagy csizmadia?</l>
					<l>Másnap fölléptem a Peleskei</l>
					<l>Notáriusban. Hősleg működém</l>
					<l>Három szerepben, minthogy összesen</l>
					<l>A társaságnak csak hat tagja volt. -</l>
					<l>Egy ideig csak elvalék velök;</l>
					<l>Faluzgatánk jó- s balszerencse közt.</l>
					<l>De a barátság végre megszakadt,</l>
					<l>Mert én utáltam a nyegléskedést,</l>
					<l>A sok „utószor”-t, a görögtüzet,</l>
					<l>S tudj’ a manó, mily csábitásokat.</l>
					<l>A társaság is végre szétoszolt</l>
					<l>Egymást érő bel- s külviszály miatt;</l>
					<l>S én újra jártam széles e hazát,</l>
					<l>Mignem keblébe vett más társaság.</l>
					<l>Mit ottan, itt is azt tapasztalám,</l>
					<l>S tapasztalásom nem volt olyatén,</l>
					<l>Mely kedvre hozta volna lelkemet.</l>
					<l>Kenyért keresni színészek leszünk,</l>
					<l>Nem a művészet szent szerelmiből,</l>
					<l>S haladni nincsen semmi ösztönünk.</l>
					<l>„Pártolj, közönség, és majd haladunk,”</l>
					<l>Mond a szinész: és az meg így felel:</l>
					<l>„Haladjatok, majd aztán pártolunk;”</l>
					<l>És végre mind a kettő elmarad.</l>
					<l>Nem is hiszem, hogy a szinészetet</l>
					<l>Becsülni fogják, míg ez befogad</l>
					<l>Minden bitangot, gaz sehonnait,</l>
					<l>Kik a világnak söpredékei,</l>
					<l>S itten keresnek biztos menhelyet.</l>
					<l>Barátom, ez fájt énnekem s neked,</l>
					<l>Ez keseríte minket annyira.</l>
					<l>Az isten adja, hogy minél előbb</l>
					<l>Akképpen álljon szinmüvészetünk,</l>
					<l>Amint valóban kéne állnia.</l>
				</lg>
				<p>Pest, 1844. szeptember</p>
			</div>
		</body>
	</text>
</TEI>