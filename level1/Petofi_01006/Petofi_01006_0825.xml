<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0825" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">PÉTER BÁTYA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">479</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>PÉTER BÁTYA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>PÉTER BÁTYA</head>
				<lg>
					<l>Tíz katona esett a helységre,</l>
					<l>Nem volt szükség fogdosó kötélre,</l>
					<l>Húsz legény ment maga jószántából</l>
					<l>Zászló alá az eke szarvától.</l>
				</lg>
				<lg>
					<l>„Hogyne mennénk örömest, mikor kell!</l>
					<l>Aki nem megy, hitvány, gyáva korhely.</l>
					<l>Nem királyért hadakozunk mostan,</l>
					<l>A hazáért fogunk állni sorban.</l>
				</lg>
				<lg>
					<l>Nem királyért, sőt a király ellen,</l>
					<l>Akit isten mindörökké verjen!</l>
					<l>Verje meg ugy, amint ő akarta,</l>
					<l>Hogy igába jussunk mi s nyomorba.</l>
				</lg>
				<lg>
					<l>Teéretted megyünk a csatába,</l>
					<l>Nemzetünknek drága szabadsága!</l>
					<l>Megyünk húszan tíz helyett, és ha kell,</l>
					<l>Utánunk még kétszer annyi jön el.”</l>
				</lg>
				<lg>
					<l>S összeálltak indulásra készen</l>
					<l>Az ujoncok falu közepében,</l>
					<l>Körülöttök fiatalok, vének</l>
					<l>Gyülekeznek búcsuvétel végett.</l>
				</lg>
				<lg>
					<l>Az anyák (ez a természet rende,</l>
					<l>Isten őket már így teremtette,</l>
					<l>Ők szegények erről nem tehetnek)</l>
					<l>Hát az anyák szörnyen keseregtek.</l>
				</lg>
				<lg>
					<l>Sirtak-rítak, mint az őszi felleg,</l>
					<l>Fiaiknak hogy elmenni kellett,</l>
					<l>Elmenniök és még oda pedig,</l>
					<l>Ahol a halál vendégeskedik.</l>
				</lg>
				<lg>
					<l>Amint mondom, volt sok sírás-rívás,</l>
					<l>Hej hanem ugy csak korántse’ rítt más,</l>
					<l>Egynek se’ volt oly nedves köténye,</l>
					<l>Mint kelmednek, szegény Panna néne.</l>
				</lg>
				<lg>
					<l>Hogyne sírna? három fia vagyon,</l>
					<l>Mind a három szép szál legény nagyon,</l>
					<l>S mind a három be vagyon sorozva</l>
					<l>Katonának s ottan áll a sorba’.</l>
				</lg>
				<lg>
					<l>„Hagyd el, anyjok, hagyd el már,” szólt kérve</l>
					<l>Péter bátya, Panna néni férje,</l>
					<l>„Hagyd el, anyjok, elég ebbül ennyi,</l>
					<l>Nem is illik ennyit keseregni.</l>
				</lg>
				<lg>
					<l>Nékem is ugy fiaim, mint néked,</l>
					<l>Azért mégsem siratom ám őket,</l>
					<l>Sőt örülök, hogy nevemmel hárman</l>
					<l>Lesznek ott a szabadság harcában.</l>
				</lg>
				<lg>
					<l>Menjetek el, szeretett cselédim;</l>
					<l>Ha megjöttök a háború végin,</l>
					<l>Nagy kedvem lesz... és ha odavesztek,</l>
					<l>Fáj a szívem majd, de nem reped meg.</l>
				</lg>
				<lg>
					<l>Szép halál a szabadságért halni,</l>
					<l>Ahogy én azt el tudom gondolni,</l>
					<l>Legszebb halál az a csatatéri,</l>
					<l>Ahogy azt az én eszem föléri.</l>
				</lg>
				<lg>
					<l>Menjetek hát életbe-halálba,</l>
					<l>Fegyveritek legyenek megáldva,</l>
					<l>Hogy szabadság ragyogjon majd rajtok,</l>
					<l>Különben jobb, hogy ha ott maradtok.”</l>
				</lg>
				<lg>
					<l>Az ujoncok utra kerekedtek,</l>
					<l>Jó kedve volt a jó gyerekeknek;</l>
					<l>Ugy mentenek a halál utjára,</l>
					<l>Mintha mentek volna lakomára.</l>
				</lg>
				<lg>
					<l>Péter bátya hát kendet mi lelte?</l>
					<l>Olyat sóhajt, majd kiszáll a lelke,</l>
					<l>Néz utána az ujonc-seregnek,</l>
					<l>S íme, íme könnyei peregnek.</l>
				</lg>
				<lg>
					<l>E hát vége a sok cifra szónak?</l>
					<l>Addig beszélt máshoz biztatólag,</l>
					<l>Addig köpte a markát, mig aztán</l>
					<l>Tyúkmadár lett a vitéz oroszlán.</l>
				</lg>
				<lg>
					<l>Csúfolták az öreget keményen,</l>
					<l>Hogy hát ő csak szóval győzte légyen,</l>
					<l>De az öreg, bár nagyon is únja,</l>
					<l>Egy sziporkát sem felel a gúnyra.</l>
				</lg>
				<lg>
					<l>Amit szólott, azt csak úgy magában</l>
					<l>Mormogta el hazaballagtában:</l>
					<l>„Mennek ők és maradni kell nékem!</l>
					<l>Itthon maraszt göthös öregségem.</l>
				</lg>
				<lg>
					<l>Szabadságot vesznek drága áron,</l>
					<l>S én ne legyek a véres vásáron,</l>
					<l>Én itthon csak kész portékát lessek,</l>
					<l>Ne legyek ott, hogy én is fizessek!</l>
				</lg>
				<lg>
					<l>Jólesik, hogy megértem ezt a kort,</l>
					<l>Hol nemzetem lánc helyett fegyvert hord,</l>
					<l>S mégis vesztem vón’ el eddig inkább,</l>
					<l>Minthogy most csak nézzem e szent munkát!</l>
				</lg>
				<lg>
					<l>Elvágnám a két kezem két lábam,</l>
					<l>Ha tudnám, hogy nem vágom hiában,</l>
					<l>Ha helyette más erős új nőne,</l>
					<l>Hogy mehetnék majd a harcmezőre!”</l>
				</lg>
				<p>Szalonta, 1849. március 15-25.</p>
			</div>
		</body>
	</text>
</TEI>