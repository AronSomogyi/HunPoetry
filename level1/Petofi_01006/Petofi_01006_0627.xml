<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0627" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VÁLASZ KEDVESEM LEVELÉRE</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">526</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VÁLASZ KEDVESEM LEVELÉRE</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VÁLASZ KEDVESEM LEVELÉRE</head>
				<lg>
					<l>Megjött, megjött az óhajtott levél!</l>
					<l>Elolvasám, az isten tudja hányszor,</l>
					<l>S még számtalanszor olvasandom el,</l>
					<l>Mindaddig, amíg mindenik betűje,</l>
					<l>Minden vonási válhatatlanúl</l>
					<l>Szivemhez nőnek csillagok gyanánt;</l>
					<l>Legyen számatlan ragyogó világot</l>
					<l>Magában tartó mindenség szivem!...</l>
					<l>Most is kezemben e levél, s remegve</l>
					<l>Érinti ajkam, félvén, hogy talán</l>
					<l>Szentségtelenség megcsókolnom azt.</l>
					<l>Előttem olyan szentek e sorok!...</l>
					<l>Oh lyány, ki vagy te? nem tudod magad sem;</l>
					<l>Hadd mondjam én meg, hogy ki és mi vagy.</l>
					<l>Midőn feljöttem gyermekéveim</l>
					<l>Szűk völgyéből az ifjuság hegyére,</l>
					<l>S láttam körűlem a roppant világot,</l>
					<l>Mely szépségekben olyan gazdag, és</l>
					<l>Gazdagságában olyan szép, hogy a szem</l>
					<l>Egy élten át elgyönyörködhetik</l>
					<l>Csak egy parányi részén is... midőn</l>
					<l>Ezt a világot láttam, fölkiálték:</l>
					<l>„Dicső, dicső a munka! hol keressem</l>
					<l>A nagy mestert, ki mindezt alkotá?</l>
					<l>Oh hol vagy, isten? hadd keresselek föl,</l>
					<l>Hadd térdeljek le, hadd imádjalak!”</l>
					<l>S utánküldém elmémet; bejárta</l>
					<l>Minden vidékét a bölcselkedésnek,</l>
					<l>Röpűlt, gyorsabban, mint az üstökös,</l>
					<l>Röpűlt, amerre más elméje járt</l>
					<l>S amerre nem járt, megfutá nagy útját,</l>
					<l>S esztendők mulva búsan tért haza,</l>
					<l>Búsan, fáradtan. Hasztalan bolyongott.</l>
					<l>Ekkor veled volt szép találkozásom,</l>
					<l>Veled, szép lyányka, s megszerettelek.</l>
					<l>Te megnyitád előttem kebledet,</l>
					<l>Mely eddig még nem nyílt meg senkinek,</l>
					<l>S ott láttam én, hogy akit úgy kerestem,</l>
					<l>A jó s nagy isten kebledben lakik,</l>
					<l>Igen, te vagy az isten lakhelye!</l>
					<l>Hol volt előtted és hol lesz utánad?</l>
					<l>Azt nem tudom, de most benned lakik,</l>
					<l>Hogy érdemeltem én, meglátni őt? e</l>
					<l>Boldogság épen engemet hogy ért?</l>
					<l>Vagy oh igen, megérdemeltem én,</l>
					<l>Hogy színről-színre lássam, mert hiszen</l>
					<l>Ugy, mint én, látni senki nem kivánta.</l>
					<l>De netalán, ha méltatlan valék:</l>
					<l>Méltatlan, oh lyány, nem leszek reá,</l>
					<l>Hogy nékem ád az isten tégedet, hogy</l>
					<l>Benned nekem megmutatá magát.</l>
					<l>Tiéd szerelmem, osztatlan tiéd,</l>
					<l>S e szerelem nagy! egykor a világot</l>
					<l>Borítá el gyülölség képiben;</l>
					<l>Most téged illet, téged egyedűl</l>
					<l>E szerelemmé vált nagy gyűlölet,</l>
					<l>E felhőktől-megvált mennyboltozat.</l>
					<l>Tiéd jövendőm, parancsolj vele.</l>
					<l>Lemondok érted minden vágyaimról,</l>
					<l>Reményeimről... ez még mind kevés,</l>
					<l>De ami több, de ami sok, mi minden:</l>
					<l>Ha úgy kivánod, elveimrül is</l>
					<l>Lemondok érted; hordom fejemen,</l>
					<l>Mig élek, s ha meghaltam, síromon</l>
					<l>A megvetés s gyalázat bélyegét! -...</l>
					<l>De ezt kivánni tőlem nem fogod,</l>
					<l>Tudom, hogy nem; mert akit te szeretsz,</l>
					<l>Annak nevén szégyenfolt nem lehet.</l>
					<l>Sőt ösztönözni fogsz, hogy úgy haladjak,</l>
					<l>Amint megkezdém pályázásomat.</l>
					<l>S én úgy halok meg, amint születém,</l>
					<l>Meg nem fordulva, hajthatatlanul.</l>
					<l>E névnek, melyet én magam teremték,</l>
					<l>Elpusztitója nem leszek magam.</l>
					<l>A név, amelyet örököl utódom,</l>
					<l>Ha nem nagy is, de szép és tiszta név lesz...</l>
					<l>Lehetne tán, lehetne tán nagy is,</l>
					<l>Ha hozzáadnád lelked fénysugárit,</l>
					<l>Ha vélem együtt síkra szállanál,</l>
					<l>Oh mert bölcsődbe téged is, szerelmem,</l>
					<l>A múzsa tett, a múzsa ringatott.</l>
					<l>De te erőd nem ismered, s ki bízzék</l>
					<l>A harcosban, ha maga sem bizik?</l>
					<l>Jobb, jobb, maradj el a csaták teréről,</l>
					<l>Hol úgyis a sors többnyire azért</l>
					<l>Ád csak babért, hogy meggyilkoltatott</l>
					<l>Boldogságunknak szemfedője légyen.</l>
					<l>Maradj, maradj el a csaták teréről;</l>
					<l>Nem lész kevésbé kedves én előttem</l>
					<l>Árnyas magányodnak homályiban,</l>
					<l>Mint lennél kinn, bár bámultatva, a</l>
					<l>Nyilvánosság napfényes ormain;</l>
					<l>Sőt kedvesebbé tészen a tudat,</l>
					<l>Hogy aki mély és nagy tenger lehetnél,</l>
					<l>Csak mint kicsiny kis harmatcsepp ragyogsz</l>
					<l>A szerénységnek rózsalevelén.</l>
				</lg>
				<p>Szatmár, 1847. július 14-27.</p>
			</div>
		</body>
	</text>
</TEI>