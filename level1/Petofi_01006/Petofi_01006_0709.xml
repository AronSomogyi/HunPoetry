<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0709" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TÉLI ESTÉK</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">514</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TÉLI ESTÉK</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TÉLI ESTÉK</head>
				<lg>
					<l>Hova lett a tarka szivárvány az égről?</l>
					<l>Hova lett a tarka virág a mezőkről?</l>
					<l>Hol van a patakzaj, hol van a madárdal,</l>
					<l>S minden éke, kincse a tavasznak s nyárnak?</l>
					<l>Odavan mind! csak az emlékezet által</l>
					<l>Idéztetnek föl, mint halvány síri árnyak.</l>
					<l>Egyebet nem látni hónál és fellegnél;</l>
					<l>Koldussá lett a föld, kirabolta a tél.</l>
				</lg>
				<lg>
					<l>Olyan a föld, mint egy vén koldús, valóban,</l>
					<l>Vállain fejér, de foltos takaró van,</l>
					<l>Jéggel van foltozva, itt-ott rongyos is még,</l>
					<l>Sok helyen kilátszik mezítelen teste,</l>
					<l>Ugy áll a hidegben s didereg... az inség</l>
					<l>Vastagon van bágyadt alakjára festve.</l>
					<l>Mit csinálna kinn az ember ilyen tájban?</l>
					<l>Mostan ott benn szép az élet a szobában.</l>
				</lg>
				<lg>
					<l>Áldja istenét, kit istene megáldott,</l>
					<l>Adván néki meleg hajlékot s családot.</l>
					<l>Milyen boldogság most a jó meleg szoba,</l>
					<l>S meleg szobában a barátságos család!</l>
					<l>Most minden kis kunyhó egy tündérpalota,</l>
					<l>Ha van honnan rakni a kandallóra fát,</l>
					<l>S mindenik jó szó, mely máskor csak a légbe</l>
					<l>Röpűl tán, most beszáll a szív közepébe.</l>
				</lg>
				<lg>
					<l>Legkivált az esték ilyenkor mi szépek!</l>
					<l>El sem hinnétek tán, ha nem ismernétek.</l>
					<l>A családfő ott fenn ül a nagy asztalnál</l>
					<l>Bizalmas beszédben szomszéddal s komával,</l>
					<l>Szájokban a pipa,előttök palack áll</l>
					<l>Megtelve a pince legrégibb borával;</l>
					<l>A palack fenekét nem lelik, akárhogy</l>
					<l>Iparkodnak... ujra megtelik, ha már fogy.</l>
				</lg>
				<lg>
					<l>Kinálgatja őket a jó háziasszony,</l>
					<l>Ne félj, hogy tisztjéből valamit mulasszon,</l>
					<l>Hej mert ő nagyon jól tudja, mit mikép kell,</l>
					<l>A kötelességét ő jól megtanulta,</l>
					<l>Nem bánik könnyen a ház becsületével,</l>
					<l>Nem is foghatják rá, hogy fösvény vagy lusta.</l>
					<l>Ott sürög, ott forog, s mondja minduntalan:</l>
					<l>„Tessék, szomszéd uram, tessék, komám uram!”</l>
				</lg>
				<lg>
					<l>Azok megköszönik, s egyet hörpentenek,</l>
					<l>S ha kiég pipájok, újra rátöltenek,</l>
					<l>És mint a pipafüst csavarog a légben,</l>
					<l>Akkép csavarognak szanaszét elméik,</l>
					<l>És ami már régen elmult, nagyon régen,</l>
					<l>Összeszedegetik, sorra elregélik.</l>
					<l>Akitől nincs messze az élet határa,</l>
					<l>Nem előre szeret nézni, hanem hátra.</l>
				</lg>
				<lg>
					<l>A kis asztal mellett egy ifjú s egy lyányka,</l>
					<l>Fiatal pár, nem is a mult időt hányja.</l>
					<l>Mit is törődnének a multtal? az élet</l>
					<l>Előttök vagyon még, nem a hátok megett;</l>
					<l>Lelkök a jövendő látkörébe tévedt,</l>
					<l>Merengve nézik a rózsafelhős eget.</l>
					<l>Lopva mosolyognak, nem sok hangot adnak,</l>
					<l>Tudja a jóisten mégis jól mulatnak.</l>
				</lg>
				<lg>
					<l>Amott hátul pedig a kemence körűl</l>
					<l>Az apró-cseprőség zúgva-zsibongva űl,</l>
					<l>Egy egész kis halom kisebb-nagyobb gyermek</l>
					<l>Kártyából tornyokat csinál... épít, rombol...</l>
					<l>Űzi pillangóit a boldog jelennek,</l>
					<l>Tennapot felejtett, holnapra nem gondol. -</l>
					<l>Lám, ki hinné, mennyi fér el egy kis helyen:</l>
					<l>Itt van egy szobában mult, jövő és jelen!</l>
				</lg>
				<lg>
					<l>Holnap kenyérsütés napja lesz, szitál a</l>
					<l>Szolgáló s dalolgat, behallik nótája.</l>
					<l>Csikorog a kútgém ott kinn az udvaron,</l>
					<l>Lovait itatj’ a kocsis éjszakára.</l>
					<l>Húzzák a cigányok valami víg toron,</l>
					<l>Távolról hangzik a bőgő mormogása.</l>
					<l>S e különféle zaj ott benn a szobába’</l>
					<l>Összefoly egy csendes lágy harmóniába.</l>
				</lg>
				<lg>
					<l>Esik a hó, mégis fekete az útca,</l>
					<l>Nagy vastag sötétség egészen behúzta.</l>
					<l>Járó-kelő ember nem is igen akad,</l>
					<l>Egy-egy látogató megy csak hazafelé,</l>
					<l>Lámpája megvillan az ablakok alatt,</l>
					<l>S fényét a sötétség hirtelen elnyelé,</l>
					<l>Eltűnik a lámpa, a bennlevők pedig</l>
					<l>Buzgón találgatják: vajon ki ment el itt?</l>
				</lg>
				<p>Pest, 1848. január</p>
			</div>
		</body>
	</text>
</TEI>