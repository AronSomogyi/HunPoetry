<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0684" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ARANY JÁNOSNÁL</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">383</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ARANY JÁNOSNÁL</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ARANY JÁNOSNÁL</head>
				<lg>
					<l>Csendes magányból a mézeshetek után</l>
					<l>Ujra belépek a nagyvilág zajába,</l>
					<l>Hol annyi sáros láb gonoszul vagy bután</l>
					<l>Kedélyemnek fejér köntösére hága.</l>
					<l>Mielőtt ott lennék a nagy kőhalomban,</l>
					<l>A fővárosban, hol oly hűsen fuj a szél,</l>
					<l>Egyet pihenek még kicsiny hajlékodban,</l>
					<l>Leülök, barátom, meleg tűzhelyednél.</l>
				</lg>
				<lg>
					<l>Üdvezlégy másodszor!... a tavasz tarkállott,</l>
					<l>Amidőn először látogattalak meg,</l>
					<l>Most bús egyformaság födi a világot,</l>
					<l>Bús egyformasága a mogorva ősznek;</l>
					<l>De e ború, ámbár eddig egyetérzék</l>
					<l>A természettel, most nem sérti kedvemet,</l>
					<l>Hisz magammal hordom a tavasz egy részét,</l>
					<l>És a legszebbik részt, kis feleségemet.</l>
				</lg>
				<lg>
					<l>Ime feleségem... hej be szép az élet,</l>
					<l>Mikor az ember így másodmagával van,</l>
					<l>Akármit huhognak, akármint itélnek</l>
					<l>A magányos baglyok, szomorú odvokban.</l>
					<l>Leestem ugyan a szabadság szárnyáról,</l>
					<l>Be vagyok kerítve egy kis karikába,</l>
					<l>De mért kivánkoznám ki e karikából,</l>
					<l>Midőn minden gyönyör ide van bezárva?</l>
				</lg>
				<lg>
					<l>Én azonban vizet hordok a Dunába</l>
					<l>Beszélvén ilyetén dolgokat tenéked;</l>
					<l>Föl van írva szinte sorsod csillagába</l>
					<l>Ragyogó betűkkel: boldog házasélet...</l>
					<l>Itt hitvesed, amott két virgonc gyermeked!</l>
					<l>Gyűljünk össze s űljünk itt körbe mindnyájan,</l>
					<l>S tartsunk olyan vidám beszélgetéseket,</l>
					<l>Hogy hallgatni még az idő is megálljon;</l>
				</lg>
				<lg>
					<l>Igy csaljunk meg ezt a vén hajdút, ki engem</l>
					<l>Hej, maholnap megint a dologra kerget...</l>
					<l>Egykor a hírvágyat hátamra űltettem,</l>
					<l>S most le nem hányhatom a már megúnt nyerget.</l>
					<l>Nem a hír, nem a hír többé, mi ösztönöz,</l>
					<l>Hogy munkába öljek napot és éjszakát!</l>
					<l>Mint napszámos nyúlok iróeszközömhöz,</l>
					<l>Aki a sátánnak elalkudta magát.</l>
				</lg>
				<lg>
					<l>Tudom, a feledés, mint az éhes kánya</l>
					<l>A megölt madárral, elröpűl nevemmel,</l>
					<l>Tudom, hogy siket a magyarok hazája,</l>
					<l>S mégis énekelek, mert énekelnem kell.</l>
					<l>El fogják feledni nevem s bár felednék</l>
					<l>Hamar! ugy szeretném túlélni híremet:</l>
					<l>Akkor aztán ismét a magamé lennék,</l>
					<l>Rózsáim volnának a borostyán helyett.</l>
				</lg>
				<lg>
					<l>Azt kivánnám, hogy itt éljek én s hitvesem</l>
					<l>Veletek, barátom, nem-zavart magányban,</l>
					<l>Míg nem emlékezném már saját magam sem</l>
					<l>Arra, hogy divatban voltam hajdanában.</l>
					<l>Akkor a dicsőség hozzád el-eljövén</l>
					<l>Egyszer itt találna s tán reám ismervén</l>
					<l>Mint régi barátját üdvözölne, de én</l>
					<l>Felelnék: nem tudom, kihez van szerencsém?</l>
				</lg>
				<lg>
					<l>Eh, balgatag beszéd! alig ejtettem ki,</l>
					<l>Nevetek, magamat kinevetem érte;</l>
					<l>Az isten a magányt nem nekem teremti,</l>
					<l>Odavaló vagyok én a csatatérre.</l>
					<l>Dobják le testemmel együtt majd nevemet</l>
					<l>A sírba, de addig ne bántsa senki sem,</l>
					<l>Véglehelletemig nem hagyom a helyet,</l>
					<l>Ott esem el bármily sárosan, véresen!</l>
				</lg>
				<p>Szalonta, 1847. október 25-31.</p>
			</div>
		</body>
	</text>
</TEI>