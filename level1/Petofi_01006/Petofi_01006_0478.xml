<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0478" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A SZERELMES TENGER</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">482</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A SZERELMES TENGER</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A SZERELMES TENGER</head>
				<lg>
					<l>Ült a lyányka boldogan tünődve</l>
					<l>Sziklaparton a tenger fölött,</l>
					<l>És akit várt, akiről tünődék,</l>
					<l>Kedvesének koszorút kötött.</l>
				</lg>
				<lg>
					<l>Átellenben kelt az esti csillag,</l>
					<l>De a tenger nem gondolt vele;</l>
					<l>A9 leányra nézett kék szemével,</l>
					<l>S így sohajta hullámkebele:</l>
				</lg>
				<lg>
					<l>„Oh mi szép vagy, oh miként szeretlek!</l>
					<l>Jőj le, ha van benned irgalom,</l>
					<l>Jőj s fürödjél bennem... üdvezűlök,</l>
					<l>Hogyha kebled megcsókolhatom.</l>
				</lg>
				<lg>
					<l>Jőj le hozzám, szépségek leánya,</l>
					<l>Jőj le, és szeress, légy hitvesem;</l>
					<l>Földiszítlek, mint menyasszonyát még</l>
					<l>Nem diszíté egy királyfi sem.</l>
				</lg>
				<lg>
					<l>Fürteidre fölhozom dúsgazdag</l>
					<l>Mélységemnek minden gyöngyeit;</l>
					<l>S elveszíti ragyogásaiktól</l>
					<l>Szeme fényét, aki rád tekint.</l>
				</lg>
				<lg>
					<l>Nem, nem, oh rád ne tekintsen senki!</l>
					<l>Messze viszlek innen téged el</l>
					<l>Napkeletre egy szigetbe, amely</l>
					<l>Telve a föld gyönyöreivel.</l>
				</lg>
				<lg>
					<l>Ottan minden patak egy szivárvány,</l>
					<l>S híg gyémánt a tiszta levegő,</l>
					<l>S a mezőnek minden órán új s a</l>
					<l>Régieknél szebb virága nő.</l>
				</lg>
				<lg>
					<l>Ottan szebb az éj, mint itten a nap,</l>
					<l>S szebb a tél, mint itt a kikelet,</l>
					<l>S madarak a hópelyhek... mig esnek,</l>
					<l>Zengedeznek tündéréneket.</l>
				</lg>
				<lg>
					<l>Jőj keblemre, szépségek leánya,</l>
					<l>Jőj le, és szeress, légy hitvesem;</l>
					<l>Napkeletre szigetembe viszlek,</l>
					<l>Ott élünk örök-szerelmesen.</l>
				</lg>
				<lg>
					<l>Itt a sajka, ülj beléje, lyányka,</l>
					<l>Ringatom majd oly szelídeden,</l>
					<l>Hogy elalszol; és mire fölébredsz.</l>
					<l>Ott leendesz a szép szigeten.”</l>
				</lg>
				<lg>
					<l>Esdekelve így beszélt a tenger;</l>
					<l>A leány nem érté meg szavát,</l>
					<l>Nem fejté meg a rengő haboknak</l>
					<l>Suttogó, egyhangú moraját.</l>
				</lg>
				<lg>
					<l>És akközben kész lett koszorúja,</l>
					<l>S akit várt, az ifju megjöve,</l>
					<l>És látá az érkezőt a tenger,</l>
					<l>S hah miként fölháborult szive!</l>
				</lg>
				<lg>
					<l>Hátha még a többit látta volna...</l>
					<l>Eltünének sűrü fák mögé,</l>
					<l>S őket a sötétzöld lombozat s az</l>
					<l>Éj sötét kárpitja elfödé.</l>
				</lg>
				<lg>
					<l>Másnap reggel vitorlás hajón a</l>
					<l>Boldog ifju a tengerre szállt;</l>
					<l>És a tenger jókedvvel, nyugodtan</l>
					<l>Vitte őt a messzeségen át.</l>
				</lg>
				<lg>
					<l>„Menj, menj, ifju”, gondolá magában,</l>
					<l>„Sok szerencsét vándorlásodon;</l>
					<l>De halálod lesz az óra, mely e</l>
					<l>Lyányhoz téged ismét visszavon.</l>
				</lg>
				<lg>
					<l>Kedvezek most, sebesen röpítlek,</l>
					<l>Mert a lyánytól messze távozol;</l>
					<l>De ha vissza, a leány felé jősz,</l>
					<l>Minden vészemmel találkozol.”</l>
				</lg>
				<lg>
					<l>A leányka ott állt nemsokára,</l>
					<l>Ahol tennap koszorút kötött;</l>
					<l>Koszorúja összetépve fekvék</l>
					<l>Széteresztett fürtei között.</l>
				</lg>
				<lg>
					<l>Ottan állt, a tenger s ég közötti</l>
					<l>Végtelenben járt tekintete,</l>
					<l>Mint elfáradott galamb, amelyet</l>
					<l>A sas helyről-helyre kergete.</l>
				</lg>
				<lg>
					<l>„Itt volt. Elment, elment mindörökre,</l>
					<l>Megcsalt; megcsalt! Engem itt hagyott.</l>
					<l>Itt hagyott, oh, engemet... kettőnket:</l>
					<l>Engemet és a gyalázatot!”</l>
				</lg>
				<lg>
					<l>Igy panaszlá a leány keservét,</l>
					<l>És a tenger meghallotta azt,</l>
					<l>És egyszerre nagy birodalmában</l>
					<l>Minden alvó habot fölriaszt;</l>
				</lg>
				<lg>
					<l>És után küldé a hajónak,</l>
					<l>Mely a csábitó ifjút vivé,</l>
					<l>S a hullámok a hajót s az ifjut</l>
					<l>Egy csapással zúzták semmivé.</l>
				</lg>
				<lg>
					<l>S szólt a tenger: „Te szegény teremtés,</l>
					<l>Mit teszesz most, mondd, hogy mit teszesz?</l>
					<l>Megcsalt téged az, akit szerettél,</l>
					<l>Én szeretlek s engem nem szeretsz!</l>
				</lg>
				<lg>
					<l>És mit ér az élet már tenéked?</l>
					<l>Karjaimba vesd le magadat,</l>
					<l>Hadd legyek koporsód... eltemetlek,</l>
					<l>Tégedet és gyalázatodat.”</l>
				</lg>
				<lg>
					<l>Amit egykor nem értett a lyányka,</l>
					<l>Most megérté a tenger szavát;</l>
					<l>Leugrott a szikláról, s a tenger</l>
					<l>Eltemette őt s gyalázatát.</l>
				</lg>
				<p>Szalkszentmárton, 1846. április 10-24.</p>
			</div>
		</body>
	</text>
</TEI>