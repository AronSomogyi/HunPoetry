<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0759" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A KIRÁLY ESKÜJE</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">451</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A KIRÁLY ESKÜJE</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A KIRÁLY ESKÜJE</head>
				<lg>
					<l>Megesküdt a király</l>
					<l>Hunyadi Lászlónak:</l>
					<l>„Esküszöm az égre,</l>
					<l>Az ég istenére,</l>
					<l>Bántani nem foglak.”</l>
				</lg>
				<lg>
					<l>Készül föl Budára</l>
					<l>Jó Hunyadi László.</l>
					<l>Ne menj fel, ne menj fel,</l>
					<l>Ne légy életeddel</l>
					<l>Könnyelműen játszó!</l>
				</lg>
				<lg>
					<l>Vermed lesz Budavár,</l>
					<l>Beleesel, ha mégysz,</l>
					<l>Maradj lenn Belgrádban,</l>
					<l>Vagy bujdoss hazátlan,</l>
					<l>Szép fiatal vitéz.</l>
				</lg>
				<lg>
					<l>Kora még tenéked</l>
					<l>Sírba fekünnöd le,</l>
					<l>Éktelen halotti</l>
					<l>Szemfedőt borítni</l>
					<l>Ékes szemeidre.</l>
				</lg>
				<lg>
					<l>Hazám szép vitéze,</l>
					<l>Ne menj föl Budára!</l>
					<l>Látod, mi villog ott?</l>
					<l>Nem a te csillagod...</l>
					<l>Hóhérbárd sugára!</l>
				</lg>
				<lg>
					<l>„Balga aggódástok</l>
					<l>Nem ijeszt el engem;</l>
					<l>Köszönöm tanácstok,</l>
					<l>De reá nem állok,</l>
					<l>Megyek, föl kell mennem.</l>
				</lg>
				<lg>
					<l>Vén Budavárban van</l>
					<l>Ifju menyasszonyom;</l>
					<l>Érted száz halálba</l>
					<l>Mennék meg sem állva,</l>
					<l>Szerelmes angyalom!</l>
				</lg>
				<lg>
					<l>De halálrul ottan</l>
					<l>Szó sincs, nem is lehet,</l>
					<l>Megesküdtél nekem,</l>
					<l>Királyom, s én hiszem</l>
					<l>Szent esküvésedet.”</l>
				</lg>
				<lg>
					<l>Nemes bizalommal</l>
					<l>László Budán termett,</l>
					<l>Ássák a zsiványok,</l>
					<l>Ássátok, ássátok</l>
					<l>Alája a vermet!</l>
				</lg>
				<lg>
					<l>Menyasszonya keblén</l>
					<l>Meg sem pihenhetett,</l>
					<l>Szerelme egébül</l>
					<l>Mély pokolba szédül:</l>
					<l>Tömlöcbe vettetett.</l>
				</lg>
				<lg>
					<l>„Miért dobtok engem</l>
					<l>Fekete tömlöcbe?”</l>
					<l>- „Mert királyod ellen</l>
					<l>Van szándék szivedben;</l>
					<l>Hüséged megszegve.”</l>
				</lg>
				<lg>
					<l>- „Én királyom ellen!</l>
					<l>Én hüséget szegő!</l>
					<l>Emelj szót ellenem,</l>
					<l>Lelkiisméretem,</l>
					<l>Légy bíróm, lépj elő.</l>
				</lg>
				<lg>
					<l>Ez hallgat, ez alszik,</l>
					<l>Mint csecsemő-gyermek</l>
					<l>Anyja lágy ölében,</l>
					<l>S engemet, oh szégyen!</l>
					<l>Itt bilincsre vernek.</l>
				</lg>
				<lg>
					<l>Vegyétek le rólam</l>
					<l>Ezt a rozsdás vasat,</l>
					<l>S adjátok helyébe</l>
					<l>Hazám védelmére</l>
					<l>Tündöklő kardomat!”</l>
				</lg>
				<lg>
					<l>Beszélhetsz, jó vitéz,</l>
					<l>Senki sem hallgat rád,</l>
					<l>Tömlöcöd becsukták,</l>
					<l>Halld fordulni kulcsát,</l>
					<l>Csikorogni a zárt.</l>
				</lg>
				<lg>
					<l>Nem sokáig hagyták,</l>
					<l>Hogy magát eméssze</l>
					<l>Nagy Magyarországnak</l>
					<l>Legszebbik virága,</l>
					<l>Legnagyobb vitéze.</l>
				</lg>
				<lg>
					<l>„Kelj föl, és jöszte ki!”</l>
					<l>- „Szabad vagyok tehát?”</l>
					<l>- „Szabad lész, oly szabad,</l>
					<l>Hogy egy óra alatt</l>
					<l>Ott vagy, ahol apád.”</l>
				</lg>
				<lg>
					<l>- „Mit? megöltök engem?</l>
					<l>Apám szent nevére,</l>
					<l>Ez őrült merészség!...</l>
					<l>Ki sem hallgatva még,</l>
					<l>És már elitélve.</l>
				</lg>
				<lg>
					<l>Hunyadi Jánosnak</l>
					<l>Vagyok én gyermeke;</l>
					<l>Velem így tennetek</l>
					<l>Nem rettent bennetek</l>
					<l>E félisten neve?</l>
				</lg>
				<lg>
					<l>De volnék akárki,</l>
					<l>Én ártatlan vagyok,</l>
					<l>S a király végtére</l>
					<l>Esküvel igérte,</l>
					<l>Hogy bántani nem fog!</l>
				</lg>
				<lg>
					<l>Halld meg, egész világ,</l>
					<l>Tehozzád kiáltok:</l>
					<l>Igy add rá hitedet,</l>
					<l>Ha esküvéseket</l>
					<l>Tesznek a királyok!”</l>
				</lg>
				<lg>
					<l>Szép vitéz Hunyadit</l>
					<l>Föl Szent-György terére</l>
					<l>Hurcolták a latrok...</l>
					<l>Többet is akartok</l>
					<l>Tudni? kifolyt vére!</l>
				</lg>
				<lg>
					<l>Háromszor csapott a</l>
					<l>Hóhér a fejéhez,</l>
					<l>S László vitéz még él,</l>
					<l>Él, s halljátok, beszél,</l>
					<l>Ekkép szól a néphez:</l>
				</lg>
				<lg>
					<l>„Én ártatlan vagyok;</l>
					<l>Ha volna is vétkem,</l>
					<l>Bünhödtem már érte,</l>
					<l>S törvény értelmébe’</l>
					<l>Szabad már személyem!”</l>
				</lg>
				<lg>
					<l>S föláll László vitéz,</l>
					<l>De megbotlik lába,</l>
					<l>S estében negyedszer</l>
					<l>Sujt hozzá a mester</l>
					<l>És fejét levágja!</l>
				</lg>
				<lg>
					<l>Lemenőben volt a</l>
					<l>Nap, piros volt arca,</l>
					<l>Vad haraggal vetett</l>
					<l>Végső tekintetet</l>
					<l>A véres piacra.</l>
				</lg>
				<lg>
					<l>Azért volt a nap oly</l>
					<l>Haragos kedvében,</l>
					<l>Hogy a nép csak állt ott,</l>
					<l>S merőn szájat tátott</l>
					<l>Tehetetlenségben.</l>
				</lg>
				<lg>
					<l>Mért nem éltem akkor!</l>
					<l>Mért nem voltam ottan!</l>
					<l>Kiáltottam vón a</l>
					<l>Gyáva bámulókra</l>
					<l>Veszett fájdalmamban:</l>
				</lg>
				<lg>
					<l>„Föl, ha istened van,</l>
					<l>Föl magyar nép, és e</l>
					<l>Gaz királyt legottan</l>
					<l>Fojtsuk az ártatlan</l>
					<l>Áldozat vérébe!”</l>
				</lg>
				<p>Pest, 1848. május</p>
			</div>
		</body>
	</text>
</TEI>