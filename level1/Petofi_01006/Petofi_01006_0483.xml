<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0483" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZILAJ PISTA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">1563</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZILAJ PISTA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZILAJ PISTA</head>
				<p>1</p>
				<lg>
					<l>Jó ideje, hogy a nap lenézett.</l>
					<l>Pihennek az elfáradt révészek,</l>
					<l>A révházban pihennek, alusznak.</l>
					<l>Szilaj Pista maga nem alszik csak.</l>
				</lg>
				<lg>
					<l>Szilaj Pista, tőled én azt kérdem,</l>
					<l>Hogy miért vagy te még most is ébren?</l>
					<l>„E kérdésre én csak azt felelem,</l>
					<l>Hogy ébren tart engem a szerelem.”</l>
				</lg>
				<lg>
					<l>Holdvilágos éjben Szilaj Pista</l>
					<l>Csónakát a partról eloldozta,</l>
					<l>Az evezőt is kezébe vette,</l>
					<l>Át is ment a vízen a szigetbe.</l>
				</lg>
				<lg>
					<l>A Dunának kellő közepében</l>
					<l>Áll a sziget virágos kertképen.</l>
					<l>A szigetnek legszebb virágszála</l>
					<l>Egy vén halász fiatal leánya.</l>
				</lg>
				<lg>
					<l>A vén halász nádvityillójában</l>
					<l>Subaágyán alszik már javában.</l>
					<l>A vén halász fiatal leánya</l>
					<l>Sziget partján vár Szilaj Pistára.</l>
				</lg>
				<lg>
					<l>Mikor átért a szép révészlegény,</l>
					<l>Jó dolga lett rózsája kebelén.</l>
					<l>Csókolóztak... de nem mondom ezt el!</l>
					<l>Tele van a világ irígyekkel.</l>
				</lg>
				<lg>
					<l>Legtüzesebb bor a szép lyány csókja?</l>
					<l>Csók az észnek könnyen zavarója;</l>
					<l>Pistának is megzavarta eszét,</l>
					<l>Származott is tőle tarka beszéd.</l>
				</lg>
				<lg>
					<l>„Lidi lelkem, Lidim, galambocskám,</l>
					<l>Gyöngyvirágom, aranyos halacskám,</l>
					<l>Gyémánt gyűrűm, csillagom sugára,</l>
					<l>Csókolj agyon hajnal hasadtára.</l>
				</lg>
				<lg>
					<l>Fekete a pillád, kék a szemed,</l>
					<l>Mint mikor a felhő kettéreped.</l>
					<l>A megrepedt felhőben kék az ég,</l>
					<l>S mint ebben a csillag, szemed ugy ég.</l>
				</lg>
				<lg>
					<l>Ha egyetlen egy füzért fonnának</l>
					<l>Minden virágából a világnak,</l>
					<l>Át nem érné az én szerelmemet,</l>
					<l>Olyan nagy!... s az egyedül a tied.</l>
				</lg>
				<lg>
					<l>Szerelmemnek nincs határa, vége;</l>
					<l>Hát a tied ily végtelenség-e?</l>
					<l>Csak szerelmed határát ne érjem,</l>
					<l>Mert ott, kislyány, jaj néked, jaj nékem!</l>
				</lg>
				<lg>
					<l>Egy óriás alszik ott, angyalom,</l>
					<l>Egy óriás, az én indulatom;</l>
					<l>Mihelyt odaérkezünk: fölébred,</l>
					<l>S összeszaggat engem, úgy mint téged.”</l>
				</lg>
				<lg>
					<l>Így beszélt az ifju révészlegény,</l>
					<l>De megnyugodt a lyány tekintetén,</l>
					<l>Tekintetén, mely ezt magyarázta:</l>
					<l>Szerelmének nincs vége, határa.</l>
				</lg>
				<lg>
					<l>Még sokáig váltogatták a szót.</l>
					<l>Közelökben a fülemile szólt;</l>
					<l>Vagy tán nem is madár dalolása</l>
					<l>Volt ez, hanem szivök dobogása.</l>
				</lg>
				<lg>
					<l>Elváltanak egymástól végtére</l>
					<l>Szép reménnyel a jövő estére.</l>
					<l>Az ifju ment a révésztanyába,</l>
					<l>A leány ment apja kunyhajába.</l>
				</lg>
				<lg>
					<l>Csendesség volt az egész vidéken.</l>
					<l>Hajlott a hold lefelé az égen,</l>
					<l>Göncölszekér rúdja is leállott,</l>
					<l>A fiastyúk föl magasra szállott.</l>
				</lg>
				<lg>
					<l>Csendes a révkocsmárosnak háza,</l>
					<l>A szellő a bokrokat nem rázza,</l>
					<l>Semmi sem szól, csak a Duna habja,</l>
					<l>Mely a komp oldalát locsolgatja.</l>
				</lg>
				<p>2</p>
				<lg>
					<l>A vén halász város piacára</l>
					<l>Hordta halát a hetivásárra.</l>
					<l>„Gyere velem a városba, lyányom.”</l>
					<l>„Ha kivánja kend, apám, nem bánom.”</l>
				</lg>
				<lg>
					<l>Apa, leány a városba mentek.</l>
					<l>Hej, csak ne lett volna épen péntek!</l>
					<l>Először volt a városban Lidi,</l>
					<l>Azért nem tetszett ez a nap neki.</l>
				</lg>
				<lg>
					<l>De csakhamar ezt elfelejtette</l>
					<l>A városi zajnak közepette.</l>
					<l>Jöttek cifra, szépruhás urfiak,</l>
					<l>S a szép lyánnyal csintalankodtanak.</l>
				</lg>
				<lg>
					<l>Szólt egy úrfi, ki mellette megáll:</l>
					<l>„Hol termettél, gyönyörű virágszál?”</l>
					<l>Felelt Lidi: „Lenn a szigetségben</l>
					<l>Termettem a Duna közepében.”</l>
				</lg>
				<lg>
					<l>Szólt az úrfi: „Már ez derék dolog!</l>
					<l>Mert hisz én is odavaló vagyok.</l>
					<l>Csak azt mondd meg, van-e már szeretőd?</l>
					<l>Ha van, inkább engem szeress, ne őt.”</l>
				</lg>
				<lg>
					<l>Felelt Lidi: „Hogy van-e szeretőm?</l>
					<l>Azt én senki orrára nem kötöm.</l>
					<l>Ha az úrfi tudni ugy kivánja:</l>
					<l>Van cigányné s van annak kártyája.”</l>
				</lg>
				<lg>
					<l>Ment az úrfi, mivelhogy őt Lidi</l>
					<l>Csak így apró pénzzel fizette ki;</l>
					<l>De mégis a lyány meg nem állotta,</l>
					<l>Egyet pillantott utána lopva. -</l>
				</lg>
				<lg>
					<l>Ezek után egyszer sok időre</l>
					<l>Kiűlt Lidi a Duna szélére.</l>
					<l>Dunaparton vadvirágok között</l>
					<l>Űlve a kisleány hálót kötött.</l>
				</lg>
				<lg>
					<l>Ereszkedett már a nap lefelé,</l>
					<l>Festegette a bokrok levelét,</l>
					<l>Befestette pirosra, sárgára,</l>
					<l>Piros fátyolt huzott a Dunára.</l>
				</lg>
				<lg>
					<l>A kislyány a hálót csak kötötte,</l>
					<l>S ím megzörren a bokor mögötte.</l>
					<l>Ki az? ki jön?... egy fiatal vadász.</l>
					<l>„Szép jóestét, galambom; mit csinálsz?”</l>
				</lg>
				<lg>
					<l>„Ha nem vak, hát látja, mit csinálok:</l>
					<l>Látja az úr, hogy kötöm a hálót;”</l>
					<l>Így felelt a kisleány kereken,</l>
					<l>Hogy melléje lépett az idegen.</l>
				</lg>
				<lg>
					<l>Szólt a vadász: „Te hamis kisleány!</l>
					<l>Arcod rózsa, de beszéded csalány.</l>
					<l>Látom, te még most is a régi vagy,</l>
					<l>Szemed s szavad a szívben sebet hagy.</l>
				</lg>
				<lg>
					<l>De ismersz-e, jut-e még eszedbe,</l>
					<l>Hogy láttuk már egymást az életbe’?</l>
					<l>Láttuk egymást egy hetivásáron...</l>
					<l>Emlékszel-e még rá, szép virágom?”</l>
				</lg>
				<lg>
					<l>Felelt Lidi: „Azt én megengedem,</l>
					<l>Hogy úrfi már találkozott velem;</l>
					<l>De nem olyan nagyok szépségei,</l>
					<l>Hogy el ne lehetne felejteni.”</l>
				</lg>
				<lg>
					<l>S így amit a vadász úrfi szólott,</l>
					<l>Minden szóra kapott egy jó tromfot,</l>
					<l>Mégsem tudott bosszankodni rája,</l>
					<l>Arra a kis csintalan leányra.</l>
				</lg>
				<lg>
					<l>Hát csak azon vette észre magát,</l>
					<l>Hogy a sötét éjszaka már beállt.</l>
					<l>És így szóla: „Tudod-e aranyom,</l>
					<l>Hogy az útat én innen nem tudom.</l>
				</lg>
				<lg>
					<l>Rám nézve hát rettenetes baj van,</l>
					<l>Ha csak tán te nem könyörülsz rajtam.</l>
					<l>Légy kisérőm csak az erdőszélig,</l>
					<l>Vagy akár a szobám közepéig.”</l>
				</lg>
				<lg>
					<l>Lidi végiggondolta a dolgot:</l>
					<l>Ez az úrfi oly sok szépet mondott,</l>
					<l>Oly nyájasan, oly szivesmelegen,</l>
					<l>S ő mindezért háladatlan legyen?</l>
				</lg>
				<lg>
					<l>„Világért sem leszek háladatlan!”</l>
					<l>Szólt a lyányka elhatározottan,</l>
					<l>Szólt magában, azután ezt mondta</l>
					<l>Fennszóval, a vadászra pillantva:</l>
				</lg>
				<lg>
					<l>„Jőjön hát az úrfi, jőjön velem,</l>
					<l>De hazáig el nem kisérhetem,</l>
					<l>Elkisérem csak az erdőszélig...</l>
					<l>Mert az embert könnyen megitélik.”</l>
				</lg>
				<lg>
					<l>És elmentek. Mire Lidi megjött,</l>
					<l>Szilaj Pista már régen kikötött.</l>
					<l>„Régen várlak, hol jártál, galambom?”</l>
					<l>Ez nem tudta: hirtelen mit mondjon?</l>
				</lg>
				<p>3</p>
				<lg>
					<l>Lidinek a magaviselete</l>
					<l>Akkor este különös lehete,</l>
					<l>Mert Pistának az sehogy sem tetszett,</l>
					<l>S kegyetlenűl gyanakodni kezdett.</l>
				</lg>
				<lg>
					<l>Hej a gyanú furcsa gyermek pedig!</l>
					<l>Mihelyest a világra születik,</l>
					<l>Mindjárt éhes, mindjárt enni vágyik,</l>
					<l>S ha jóllakott: szörnyeteggé válik.</l>
				</lg>
				<lg>
					<l>Mit tett Pista? már a másik este</l>
					<l>Bokor mögé bujt titokban, s leste...</l>
					<l>Tán maga sem tudta, hogy mit lesett?</l>
					<l>Csak várta, hogy mit hoz a vakeset.</l>
				</lg>
				<lg>
					<l>Nem soká várt, hogy egy úr érkezett,</l>
					<l>S hallott tőle édes beszédeket,</l>
					<l>Mikre Lidi csak ugy irult-pirult,</l>
					<l>Szilaj Pista mérgében majd megfult.</l>
				</lg>
				<lg>
					<l>S ha még nem lett volna más, csak beszéd,</l>
					<l>De az úrfi meg is fogta kezét</l>
					<l>A leánynak, sőt meg is ölelte...</l>
					<l>Poklokra szállt Pistának a lelke.</l>
				</lg>
				<lg>
					<l>Fölugrik, az úrfit megrohanja:</l>
					<l>„Gyilkos, zsivány, gaz, lator, haramja!</l>
					<l>Igy csábitsd el más ember mátkáját...”</l>
					<l>S kirántotta zsebéből bicskáját.</l>
				</lg>
				<lg>
					<l>A bicska a vadász szivének ment,</l>
					<l>De a vadász puskával állt ellent.</l>
					<l>Puskaággyal úgy ütötte főbe,</l>
					<l>Hogy hosszában elbukott a fűbe.</l>
				</lg>
				<lg>
					<l>Mikor Pista magához tért megint,</l>
					<l>Lassan fölállt, jobbra-balra tekint,</l>
					<l>Senkit sem lát... sem vadász, sem leány.</l>
					<l>Azt gondolja: csak álmodott talán.</l>
				</lg>
				<lg>
					<l>Hogy nem álom, azt onnan tudta meg,</l>
					<l>Mert vére még akkor is csepegett.</l>
					<l>Sírt bujában, sírt, sírt... könnye, vére</l>
					<l>Összefolyva csorgott le képére.</l>
				</lg>
				<p>4</p>
				<lg>
					<l>Szép Lidihez a vadász el-eljár,</l>
					<l>S bátorsággal ölelkezhetnek már.</l>
					<l>Nem tartanak semmi ellenségtől,</l>
					<l>Szilaj Pista eltűnt a vidékről.</l>
				</lg>
				<lg>
					<l>Szilaj Pista elment nagy bujában;</l>
					<l>Hol bujdosik most, melyik világban?</l>
					<l>Erős szélvész volt szive bánata,</l>
					<l>Szegény fiút messze ragadhatta.</l>
				</lg>
				<lg>
					<l>Vándo’lt Pista, hátra sem tekintvén,</l>
					<l>Meg sem állt, csak a Bakony közepén;</l>
					<l>Bakonyerdő kellő közepében</l>
					<l>Megpihent egy vén cserfa tövében.</l>
				</lg>
				<lg>
					<l>Pihent ám, de nem pihent, csak teste,</l>
					<l>Lelkét ő le nem csendesíthette.</l>
					<l>Teste tó volt, lelke benne a hal.</l>
					<l>Bár a tó áll: a hal benne nyargal.</l>
				</lg>
				<lg>
					<l>„Zsivány leszek, zsivány, utonálló,</l>
					<l>Végesvégül bitófa-cifrázó!</l>
					<l>Mit bánom én? jussak a bitóra,</l>
					<l>Az lesz nekem legboldogabb óra.”</l>
				</lg>
				<lg>
					<l>Kiült a nagy országút szélére,</l>
					<l>S várakozott jómódú vendégre,</l>
					<l>Kinek oly nagy teher lesz zsebében,</l>
					<l>Mint őneki bátorság szivében.</l>
				</lg>
				<lg>
					<l>Jött is egy úr nem igen sokára,</l>
					<l>Gyorsan hozta őt négy paripája,</l>
					<l>Négy paripa cifra szép hintóban.</l>
					<l>Fönn a bakon kocsis és hajdú van.</l>
				</lg>
				<lg>
					<l>„Megállj!” kiált Szilaj Pista rája,</l>
					<l>„Mozduljon, aki halálát várja!”</l>
					<l>A halálra egynek sem volt kedve,</l>
					<l>Megállottak, kővé merevedve.</l>
				</lg>
				<lg>
					<l>Pista odalépett s minden zseben</l>
					<l>Keresztülment lelk’ismeretesen:</l>
					<l>Amit talált, szépen ki is szedte,</l>
					<l>Messzely bor árát sem hagyott benne.</l>
				</lg>
				<lg>
					<l>„Elmehettek!” szóla mostan Pista;</l>
					<l>„Hó, megállj!” kiált rá a kocsisra,</l>
					<l>Ki az ostort már kezébe vette,</l>
					<l>„Nem vagyok én zsiványnak teremtve...</l>
				</lg>
				<lg>
					<l>Itt van, uram, egy fillérig pénze.”</l>
					<l>Az úr reá nagy szemekkel néze,</l>
					<l>Nem tudta: a dolgot mire vélje?</l>
					<l>Tán csak tréfál a haramja véle?</l>
				</lg>
				<lg>
					<l>Nem tréfált ő, a pénzt visszaadta,</l>
					<l>A hintónak hátát fordította,</l>
					<l>És elindult és tovább bujdosott.</l>
					<l>Vitt magával bánatos haragot.</l>
				</lg>
				<lg>
					<l>Meddig tartott bizonytalan utja?</l>
					<l>Merre járt-kelt? ő maga sem tudja;</l>
					<l>Mig egyszerre csak azt veszi észre,</l>
					<l>Hogy a Duna partjaihoz ére.</l>
				</lg>
				<lg>
					<l>Dunaparton áll a révház felett,</l>
					<l>Hol annakelőtte révészkedett,</l>
					<l>Átellenben Lidiék kunyhaja...</l>
					<l>Pistának kél keserves sóhaja.</l>
				</lg>
				<lg>
					<l>„Lidi, Lidi, mért voltál csapodár?...</l>
					<l>De szegény lyány, tán meg is bántad már,</l>
					<l>Hű szeretőd tán már megsirattad,</l>
					<l>Aki annyit szenvedett miattad.</l>
				</lg>
				<lg>
					<l>Ha megbántad hűtelenségedet,</l>
					<l>Elfelejtem a megtörténteket.</l>
					<l>Magadat csak ezután becsüld meg:</l>
					<l>Megbocsátok, mert nagyon szeretlek!”</l>
				</lg>
				<lg>
					<l>Ezt gondolta, s a ladikba lépe,</l>
					<l>Hogy átevezzen a szigetségbe,</l>
					<l>S hogy Lidinek szóval azt elmondja,</l>
					<l>Ami mostan volt csak gondolatja.</l>
				</lg>
				<lg>
					<l>Épen mikor a ladikba lépett,</l>
					<l>Háta mögött hallott ily beszédet:</l>
					<l>„Hej atyafi, mi is átakarunk,</l>
					<l>Várjon kend, jó borravalót adunk.”</l>
				</lg>
				<lg>
					<l>Pista majd befordult a Dunába,</l>
					<l>Mert Lidit s a vadász urfit látta:</l>
					<l>Rájok ismert, bár jó messze voltak,</l>
					<l>S vége járta már az alkonyatnak.</l>
				</lg>
				<lg>
					<l>Féligmeddig összeszedte magát,</l>
					<l>Míg amazok elérték csónakát.</l>
					<l>Hej, mikor a csónakba bementek,</l>
					<l>Gondolhatni, mint rémültenek meg.</l>
				</lg>
				<lg>
					<l>Pista gyorsan elkezdett evezni.</l>
					<l>Nem lehet azt a kínt megnevezni,</l>
					<l>Amit a lyány és az úrfi érzett.</l>
					<l>Nem tudták: hogy kezdjék a beszédet.</l>
				</lg>
				<lg>
					<l>Pista sem szólt, hanem csak evezett.</l>
					<l>Már közel volt hozzájok a sziget,</l>
					<l>És csak ekkor vette észre magát,</l>
					<l>S hirtelen megforditá csónakát.</l>
				</lg>
				<lg>
					<l>„Hova?” szólott most az úrfi, „vissza?”</l>
					<l>„Nem egészen,” felelt neki Pista,</l>
					<l>„Csak a Duna közepéig... ottan</l>
					<l>Veletek egy kis számadásom van.”</l>
				</lg>
				<lg>
					<l>És amire kimondta ezeket,</l>
					<l>Már a Duna közepén evezett.</l>
					<l>Itt a vízbe dobta a lapátot,</l>
					<l>S a ladiknak legvégére hágott.</l>
				</lg>
				<lg>
					<l>„Tudjátok mit?... meguntam éltemet,</l>
					<l>És azt timiattatok untam meg;</l>
					<l>Elmegyek a másvilágra... hanem</l>
					<l>Nektek is el kell ám jőni velem!”</l>
				</lg>
				<lg>
					<l>Szólt s fölfordította a ladikot.</l>
					<l>Mind a három a Dunába bukott.</l>
					<l>A csalfa lyányt Pista megölelte,</l>
					<l>Hogy mellette hagyja őt el lelke.</l>
				</lg>
				<lg>
					<l>De amidőn az urfit meglátta,</l>
					<l>Hogy úszni tud, hogy úszik javába’:</l>
					<l>Utánament, és őt ölelte meg,</l>
					<l>S küzdöttek, mig el nem merültenek.</l>
				</lg>
				<p>Szalkszentmárton, 1846. április 10-24.</p>
			</div>
		</body>
	</text>
</TEI>