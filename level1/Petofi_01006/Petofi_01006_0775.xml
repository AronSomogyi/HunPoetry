<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0775" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LENKEI SZÁZADA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">457</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LENKEI SZÁZADA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LENKEI SZÁZADA</head>
				<lg>
					<l>Koszorút kötöttem</l>
					<l>Cserfa-levelekbül,</l>
					<l>Harmat csillog rajta</l>
					<l>Örömkönnyeimbül...</l>
					<l>Kinek adnám én ezt,</l>
					<l>Kinek adnám másnak,</l>
					<l>Mint vitéz Lenkei</l>
					<l>Huszárszázadának?</l>
				</lg>
				<lg>
					<l>Ez ám csak a század,</l>
					<l>Ezek a legények!</l>
					<l>Ősapáink mellé</l>
					<l>Odaillenének.</l>
					<l>Romlatlan bennök a</l>
					<l>Régi jó magyar vér...</l>
					<l>Bár adhatnék nekik</l>
					<l>E dalnál nagyobb bért!</l>
				</lg>
				<lg>
					<l>Dicső fiak ők! s ha</l>
					<l>Énnekem nem hisztek,</l>
					<l>Ám nézzetek oda,</l>
					<l>Hogy mit cselekesznek.</l>
					<l>Én elhallgatok, az</l>
					<l>Ő tettök beszéljen...</l>
					<l>Százszor kiáltjátok</l>
					<l>Majd rájok az éljent.</l>
				</lg>
				<lg>
					<l>A Dniester vizén</l>
					<l>Túl, Mariampolban,</l>
					<l>Lengyelország földén</l>
					<l>Egy huszárezred van.</l>
					<l>Szép magyar huszárok,</l>
					<l>Fiatal legények,</l>
					<l>Kutya-bajuk... vígan</l>
					<l>Miért ne lennének?</l>
				</lg>
				<lg>
					<l>Vigan vannak, össze-</l>
					<l>Verik bokáikat;</l>
					<l>De van ott egy század,</l>
					<l>Amelyik nem vigad.</l>
					<l>Míg világát éli</l>
					<l>A vidám ezered,</l>
					<l>Közűlök egy század</l>
					<l>Búbánatnak ered.</l>
				</lg>
				<lg>
					<l>Miért búslakodtok</l>
					<l>Jó magyar huszárok?</l>
					<l>Némelyik szeméből</l>
					<l>Könny miért szivárog?</l>
					<l>„Hogyne búslakodnánk,</l>
					<l>Hogyne búslakodnánk,</l>
					<l>Mikor veszélyben van</l>
					<l>Édes magyar hazánk?</l>
				</lg>
				<lg>
					<l>Rútul feni fogát</l>
					<l>Rája tót, rác, német,</l>
					<l>Hogy az istennyila</l>
					<l>Őket ott ütné meg!</l>
					<l>S minket, kik a hazát</l>
					<l>Védeni szeretnék,</l>
					<l>Itt idegen földön</l>
					<l>Tart a kötelesség.”</l>
				</lg>
				<lg>
					<l>Igy emészti őket</l>
					<l>A bú és a méreg...</l>
					<l>Összesúgnak-búgnak...</l>
					<l>Vajon mit beszélnek?</l>
					<l>Hangjaik suttogók,</l>
					<l>Arcuk titokteljes...</l>
					<l>Egy nagy szándékjok van,</l>
					<l>Nagy és veszedelmes.</l>
				</lg>
				<lg>
					<l>Milyen gonoszságot</l>
					<l>Forralnak magokban,</l>
					<l>Hogy nem beszélnek fönn-</l>
					<l>Szóval, csak titokban?</l>
					<l>Mily istentelenség</l>
					<l>Forog elméjökben,</l>
					<l>Hogy alattomban kell</l>
					<l>Eljárniok ebben?</l>
				</lg>
				<lg>
					<l>Nem istentelenség,</l>
					<l>Amit ők akarnak:</l>
					<l>Segítséget vinni</l>
					<l>A bántott magyarnak,</l>
					<l>Segítségül menni</l>
					<l>Hazájok földére,</l>
					<l>Melyre immár foly a</l>
					<l>Gazda-nemzet vére.</l>
				</lg>
				<lg>
					<l>Ez a jó huszárok</l>
					<l>Szívbeli szándoka,</l>
					<l>És hogy ezt titkolják,</l>
					<l>Van annak nagy oka...</l>
					<l>Odajutottunk már,</l>
					<l>Hogy csak titkon lehet</l>
					<l>Tégedet érezni,</l>
					<l>Szent hazaszeretet!</l>
				</lg>
				<lg>
					<l>Éjnek éjszakáján</l>
					<l>Kiállott a század</l>
					<l>Od’ a partra, melyet</l>
					<l>A Dniester áztat...</l>
					<l>A folyónál pihent</l>
					<l>Egykor vitéz Árpád,</l>
					<l>Mielőtt bevette</l>
					<l>Attila országát.</l>
				</lg>
				<lg>
					<l>E szent helyen álltak</l>
					<l>A derék huszárok,</l>
					<l>Itten nyílt ama szent</l>
					<l>Esküvésre szájok,</l>
					<l>Hogy meg fogja őket</l>
					<l>Látni Magyarország,</l>
					<l>Hogy Magyarországot</l>
					<l>Védelmezni fogják!</l>
				</lg>
				<lg>
					<l>És midőn az esküt</l>
					<l>Elmondották vóna,</l>
					<l>Beléugrattak a</l>
					<l>Dniester folyóba,</l>
					<l>S jó paripáik az</l>
					<l>Éji sötétségben</l>
					<l>Általusztak velök</l>
					<l>Szépen szerencsésen.</l>
				</lg>
				<lg>
					<l>S jöttek hazafelé,</l>
					<l>Jöttek, jövögettek,</l>
					<l>Hát egyszer mögöttök</l>
					<l>Kit pillantanak meg?</l>
					<l>Lenkei kapitány,</l>
					<l>Az ő kapitányok,</l>
					<l>Ez iparkodott nagy</l>
					<l>Sebesen utánok:</l>
				</lg>
				<lg>
					<l>„Álljatok, legények,</l>
					<l>Forduljatok vissza,</l>
					<l>A generális küld,</l>
					<l>Hogy híjalak vissza!”</l>
					<l>Hanem a huszárok</l>
					<l>Nem fordultak vissza,</l>
					<l>Sőt a kapitánynak</l>
					<l>Igy feleltek vissza:</l>
				</lg>
				<lg>
					<l>„Kapitány uram, mi</l>
					<l>Engedelmeskedünk</l>
					<l>Ugy, ha előre megy,</l>
					<l>És nem hátra velünk.</l>
					<l>Vitéz kapitány úr,</l>
					<l>Legyen a vezérünk,</l>
					<l>Ilyen ember kell, mint</l>
					<l>Kapitány ur, nékünk!</l>
				</lg>
				<lg>
					<l>Annyi szent, hogy minket</l>
					<l>Vissza nem visz innen</l>
					<l>Sem a generális</l>
					<l>Sem pedig az isten.</l>
					<l>Kötelességünkről</l>
					<l>Ne beszéljen nékünk,</l>
					<l>Szentebb a haza, mint</l>
					<l>A kötelességünk!”</l>
				</lg>
				<lg>
					<l>Tőről vágott magyar</l>
					<l>Ember a kapitány,</l>
					<l>Nem igen téríté</l>
					<l>Seregét ezután.</l>
					<l>Ment velök, nem hátra,</l>
					<l>De szépen előre,</l>
					<l>És elértek édes</l>
					<l>Hazájok földére.</l>
				</lg>
				<lg>
					<l>Itt a haza földén,</l>
					<l>Hová vont szívetek,</l>
					<l>Forró öleléssel</l>
					<l>Üdvözlünk titeket,</l>
					<l>Vitéz jó testvérek,</l>
					<l>Üdvözlünk ezerszer...</l>
					<l>Beszéljen akármit</l>
					<l>A hadügyminiszter!</l>
				</lg>
				<p>Pest, 1848. augusztus</p>
			</div>
		</body>
	</text>
</TEI>