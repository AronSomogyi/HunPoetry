<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0654" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SZÉCSI MÁRIA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SZÉCSI MÁRIA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SZÉCSI MÁRIA</head>
				<lg>
					<l>Zordon, de ragyogó lovagkor! kiégett</l>
					<l>Piros éjszaki-fény! ujra meggyujtalak,</l>
					<l>Képzetem fáklyája ujra meggyujt téged,</l>
					<l>S lángodnál látszik a tündérkert újolag,</l>
					<l>Melynek oly szép fája volt s oly szép virága:</l>
					<l>Vitézség cserfája, szerelem rózsája! - -</l>
				</lg>
				<lg>
					<l>Idősb Rákóczi György kétszáz esztendővel</l>
					<l>Ezelőtt elhagyta szép Erdélyországot,</l>
					<l>S a hitszabadságért küzdő seregével</l>
					<l>Bátran, elszántan a magyar földre vágott;</l>
					<l>Gömör bércei közt magas Murány vára</l>
					<l>Rá s katonáira nyilt kapukkal vára.</l>
				</lg>
				<lg>
					<l>Betlen szép özvegye volt, Szécsi Mária,</l>
					<l>Ki megérkezésén ekkép üdvezelte:</l>
					<l>„Üdvözlégy, fejdelem, Erdélynek hős fia,</l>
					<l>Lelked rokon s Szécsi Máriának lelke.</l>
					<l>Ugyanaz ügy köti össze lelkeinket,</l>
					<l>Azért kezet fogni mi gátolna minket?</l>
				</lg>
				<lg>
					<l>Itt van íme jobbom, add ide jobbodat,</l>
					<l>Bátran szoríthatod, bátran megrázhatod:</l>
					<l>Apám s férjem hős volt, hát sikoltásomat</l>
					<l>Asszony létemre is hallani nem fogod.</l>
					<l>Igy, Rákóczi bátya: most szent a frígy velem,</l>
					<l>Barátod barátom s ellened ellenem!”</l>
				</lg>
				<lg>
					<l>Tovább ment Rákóczi a frígykötés után,</l>
					<l>Serege kis részét hagyván csak ott őrül.</l>
					<l>Ha jön ellen, jőjön; csak mosolyog Murány</l>
					<l>Rá a víhatatlan sziklai tetőrül...</l>
					<l>Magas és meredek, fölnyúl a fellegig,</l>
					<l>Tán még a villám is alatta születik.</l>
				</lg>
				<lg>
					<l>Jött is az ellenség, pedig nem sokára,</l>
					<l>A haragra lobbant császár emberei;</l>
					<l>Őket a pártütő várnak ostromára</l>
					<l>Vitéz Veselényi Ferenc vezéreli.</l>
					<l>Követet nevez ki, hogy a várba menne,</l>
					<l>S vagy megadást hozna vagy harcot üzenne.</l>
				</lg>
				<lg>
					<l>Elindult a követ, be is bocsáttaték,</l>
					<l>Betlen szép özvegye kérdé: mit kivánna?</l>
					<l>„Vár kapitányával szólni óhajtanék.”</l>
					<l>‘Szólj, felelt a hölgy, én vagyok kapitánya.’</l>
					<l>Elbámult a követ, hogyne bámult volna?</l>
					<l>Ily kapitánnyal még sohasem volt dolga.</l>
				</lg>
				<lg>
					<l>Azután elkezdé s mondta mondókáját,</l>
					<l>Mely röviden hangzék, csak ennyibül állott</l>
					<l>„Megnyitjátok-e ti nekünk Murány várát?</l>
					<l>Vagy mi magunk nyissuk meg, azt akarjátok?”</l>
					<l>Kurta megtagadás volt a válasz érte,</l>
					<l>Azt is gúnyos, büszke mosolygás kisérte.</l>
				</lg>
				<lg>
					<l>Visszakullogott a követ a vezérhez,</l>
					<l>S eléje terjeszté, kivel és mit beszélt.</l>
					<l>Veselényi maga sem tudja mit érez?</l>
					<l>Mijét bántja e hír: szivét-e vagy eszét?</l>
					<l>Lelkére sötéten, sűrűn jött a felleg,</l>
					<l>És belőle ilyen villámok löveltek:</l>
				</lg>
				<lg>
					<l>„Ördög és boszorkány, még csak ez volt hátra,</l>
					<l>Hogy fejkötő ellen szögezzem ágyumat;</l>
					<l>Rá találok lépni, jó asszony, pártádra,</l>
					<l>S majd pártáddal együtt fejed is leszakad.</l>
					<l>Tán üres a konyhád, nincs mit kotyvasztanod,</l>
					<l>Hogy főzőkanál helytt most a kardot fogod.</l>
				</lg>
				<lg>
					<l>Sohasem hallotta ez asszony híremet?</l>
					<l>Veselényi hírét, hogy így ki mer kötni?...</l>
					<l>Holnap halvány lesz a hajnal, mert elijed,</l>
					<l>Olyan ágyudörgés miatt fog ébredni,</l>
					<l>S mire ő elszalad és a nap föltámad,</l>
					<l>Murány égő romján gyujtom meg pipámat.</l>
				</lg>
				<lg>
					<l>Hm, fegyveres asszony! furcsa, furcsa lehet,</l>
					<l>Olyanforma tán, mint szoknyában a férfi.</l>
					<l>Tehát amazonok csakugyan termenek,</l>
					<l>Melyekről nem egyszer hallottam regélni?...</l>
					<l>S mondja követem, hogy szép és ifju asszony.</l>
					<l>Meg kell látnom, igen, meg! el nem mulasztom.”</l>
				</lg>
				<lg>
					<l>A vezérnek hosszu volt ez a nap, hosszu,</l>
					<l>Két madár szállott rá, türelmét ostromló;</l>
					<l>Tarka kiváncsiság és fekete bosszu,</l>
					<l>Kerepelő szarka és károgó holló.</l>
					<l>Végre jött az éj s ment, viradni is kezdett...</l>
					<l>A vár tetejéről lesz szép nézni eztet.</l>
				</lg>
				<lg>
					<l>Jött az ifju hajnal, az ékes levente,</l>
					<l>Ragyogó szép csillag a kócsagtoll fején,</l>
					<l>S vállán újdonat-új piros bársony mente;</l>
					<l>Igy jött elé fényes diadalszekerén...</l>
					<l>Megölte az éjet, fejét vette: vére</l>
					<l>Fölfeccsent egész a fellegek szélére.</l>
				</lg>
				<lg>
					<l>A köd pedig, az éj csüggeteg tábora,</l>
					<l>Mert fő nélkül maradt, futni kezde gyáván,</l>
					<l>S oszladozott számos apró csoportokra,</l>
					<l>És elbujt a völgyek legtitkosabb táján,</l>
					<l>Ott végső kétségbeesés szálla rája,</l>
					<l>S fölakasztá magát fenyőfák ágára.</l>
				</lg>
				<lg>
					<l>Ezalatt Murányon a nép talpon terme,</l>
					<l>Látván, hogy ott kinn az ellenség sem alszik.</l>
					<l>Fegyverre! kiáltá a vezér, fegyverre!</l>
					<l>Szava, mint pacsirta éneke, ugy hangzik,</l>
					<l>Mert Szécsi Mária volt a vezér maga,</l>
					<l>Vagy talán leesett a hajnal csillaga?</l>
				</lg>
				<lg>
					<l>Pej paripa tombolt, prüsszögöt alatta,</l>
					<l>Békétlenül rágván szájában a vasat;</l>
					<l>Oldalán aranyos kardját csattogtatta,</l>
					<l>Keblén acél páncél, fején acél sisak.</l>
					<l>Fényes volt páncéla, sisakja, szablyája,</l>
					<l>De legfényesebb volt szeme két gyémántja.</l>
				</lg>
				<lg>
					<l>Állt sorban a sereg, s előtte vezére,</l>
					<l>Várván, hogy megszólal a sok ágyú-torok,</l>
					<l>Melyek, kitéve a szomszéd hegytetőre,</l>
					<l>Néztek, mint a láncra-kötött komondorok.</l>
					<l>De ím, a várba az ágyúdörgés helyett</l>
					<l>Az ellenségtől egy új követ érkezett.</l>
				</lg>
				<lg>
					<l>Szép ifjú, amilyen csupán magyar lehet,</l>
					<l>Tüzes két szeme a bátorság fáklyája,</l>
					<l>Mely koporsóba vagy diadalhoz vezet...</l>
					<l>Mégis, nézzétek, hogy Máriát meglátja,</l>
					<l>Arca piros vére futni kezd, ugy rémlik,</l>
					<l>Fut lefelé mélyen, meg sem áll szivéig.</l>
				</lg>
				<lg>
					<l>Ott áll haloványan a vezérhölgy előtt,</l>
					<l>És, mint a nyelvetlen harang, oly szótalan.</l>
					<l>Mindenki gyávának, ijedtnek tartja őt,</l>
					<l>Csak Mária tudja, csak ő: mi baja van.</l>
					<l>Az asszony ne látna férfiak lelkébe?</l>
					<l>Ne látná, mennyire hatott be szépsége?</l>
				</lg>
				<lg>
					<l>S melyik asszonynak nincs kedvére, ha tetszik?...</l>
					<l>Egyet emelt fején a fiatal özvegy,</l>
					<l>Ajkát rejtett mosoly vonásai jegyzik,</l>
					<l>S a megzavarodott ifjuhoz közel megy.</l>
					<l>Egy ugrással vitte mellé paripája.</l>
					<l>Nagy nehezen megnyílt a követnek szája:</l>
				</lg>
				<lg>
					<l>„Asszonyom, mégegyszer küld hozzád a vezér</l>
					<l>Császári királyi fönségünk nevében.</l>
					<l>Add meg magad, add meg a várat, amíg kér.</l>
					<l>Megbánás terem a makacsság földében.</l>
					<l>Nézd, ott állanak az ágyu-oroszlánok,</l>
					<l>Melyek tüzet hánynak s halált bőgnek rátok.”</l>
				</lg>
				<lg>
					<l>Mária mosolygott s szólni ekkép kezdett:</l>
					<l>„Köszönöm vezéred szíves jó’karatját,</l>
					<l>Hogy a fenyegető bajra figyelmeztet,</l>
					<l>De mondd meg, hogy azt itt fölöslegnek tartják.</l>
					<l>Küldje oroszlánit; mire idejutnak,</l>
					<l>Lábainknál, mint kiskutyák, meglapulnak.</l>
				</lg>
				<lg>
					<l>Magasak a sziklák, erősek a falak...</l>
					<l>És hogyha nem volna sem egyik, sem másik,</l>
					<l>Itt vannak kardjaink, hogy ótalmazzanak</l>
					<l>Vérünk kifolytáig, lélek-szakadásig!”</l>
					<l>S megüté oldalán a fölcsengő kardot,</l>
					<l>S lelkesedve tovább ily beszédet tartott:</l>
				</lg>
				<lg>
					<l>„Jertek, ha jöhettek. Ha gyöngék falaink,</l>
					<l>Megmutatjuk azt, hogy karjaink erősek.</l>
					<l>Eldőlhet a sánc, de bátorságunk nem ing.</l>
					<l>Meghalhatunk, de úgy halunk meg mint hősek.</l>
					<l>Ha itt e lobogó helyett más lengedez,</l>
					<l>Mi már azt nem látjuk, mert szemünk hunyva lesz.”</l>
				</lg>
				<lg>
					<l>Végighallgatá a követ e beszédet.</l>
					<l>Vagy tán nem is hallá, csak azt asszonyt látta,</l>
					<l>S szemeitől lelke meggyulladt s ugy égett,</l>
					<l>Mint itéletkor majd az isten világa.</l>
					<l>Meghajtá magát - vagy meg sem hajtá talán -</l>
					<l>Ment, s vitte mélységes sebét baloldalán.</l>
				</lg>
				<lg>
					<l>Betlenné pediglen titkos kedvtelésben</l>
					<l>Küldé tekintetét a távozó után,</l>
					<l>S ezt gondolta: „Kár volt, tovább nem beszélnem,</l>
					<l>Maradt volna még itt, s nézett volna... reám.</l>
					<l>Szép ifjú! szemével több bajt okozhatna,</l>
					<l>Mint vezére minden fegyveres hatalma.”</l>
				</lg>
				<lg>
					<l>Midőn már a követ a kapuhoz ére,</l>
					<l>Ahogy úgy fölszedte elszórt eszméletét.</l>
					<l>És a porkolábtól iróeszközt kére,</l>
					<l>Írt, s ily szókkal adta át megírt levelét:</l>
					<l>„Úgy jártam, barátom, mint járt hajdanában</l>
					<l>A zultán követe Mátyás táborában.</l>
				</lg>
				<lg>
					<l>Tudod, hogyan történt? a nagy király elé</l>
					<l>Vitték a törököt. ‘A zultán üdvezel.’</l>
					<l>Megzavarodtában e két szót hebegé,</l>
					<l>S tovább nem mehetett elakadt nyelvivel.</l>
					<l>Miket el nem mondtam, mik reám bizattak,</l>
					<l>E levélbe írtam, add át asszonyodnak.”</l>
				</lg>
				<lg>
					<l>Ezt cselekedni a porkoláb nem késék.</l>
					<l>Lohátról olvasta a hölgy az iratot.</l>
					<l>Jó, hogy meg nem láták nagy meglepetését,</l>
					<l>Mely miatt a lóról csakhogy le nem bukott.</l>
					<l>Le is szállt hirtelen, magát összeszedé,</l>
					<l>S tettetett közönnyel ment szobája felé.</l>
				</lg>
				<lg>
					<l>Alig várta, alig várta, hogy benn legyen,</l>
					<l>És midőn beére, páncélát ledobta,</l>
					<l>Hogy könnyebb, szabadabb lélekzetet vegyen,</l>
					<l>S zajló szíve meg ne repedjen alatta.</l>
					<l>Sisakja sem kellett, messze félreveté...</l>
					<l>Elég súly most szíve, mért terhelje fejét?</l>
				</lg>
				<lg>
					<l>És ha már nincs páncél, sem sisak fölötte,</l>
					<l>Mit csináljon a kard egyedűl oldalán?</l>
					<l>A kardot is többi fegyveréhez tette,</l>
					<l>S oly kimélve, mintha félne tőle talán.</l>
					<l>Igen, melyet eddig kivonva forgatott,</l>
					<l>Mostan félt a kardtól, bár hüvelyében volt.</l>
				</lg>
				<lg>
					<l>Marsból Venus termett. Igy változik által</l>
					<l>A haragos vihar bágyadt fúvalommá,</l>
					<l>Igy változik át, mely gyujtott sugarával,</l>
					<l>A tüzes nap, enyhe szelíd alkonyattá.</l>
					<l>És a szem, mely elébb villámot lövelt szét,</l>
					<l>Arca két rózsáját harmattal füröszté.</l>
				</lg>
				<lg>
					<l>Többször olvasá már a kapott levelet,</l>
					<l>S ujra elolvassa... reszket keze s lelke...</l>
					<l>„Gyönyörű szép asszony, szép mindenek felett!</l>
					<l>Egy eszem volt, azt is látásod elvette,</l>
					<l>De ez egy ész helyett adott ezer szivet...</l>
					<l>Csillagok csillaga, valamennyi tied!</l>
				</lg>
				<lg>
					<l>Kell, hogy még lássalak, az ütközet előtt,</l>
					<l>Melyben eleshetem. Kell, hogy meglássalak.</l>
					<l>A kárhozat keze vonna rám szemfedőt,</l>
					<l>Ha már nem látnálak, dicső tündéralak.</l>
					<l>Mutasd meg magad egy rövid pillanatban,</l>
					<l>Csak amig előttem szíved egyet dobban.</l>
				</lg>
				<lg>
					<l>Mondj akármily utat, hogy hozzád mehessek,</l>
					<l>Ha az alvilágon visz is az keresztül,</l>
					<l>És ha ott leszek, ha láttalak: öless meg!</l>
					<l>Szívesen veszem a halált is kezedbül. -</l>
					<l>Veselényinek irj vagy izenj, ha izensz,</l>
					<l>Mert, ki előtted volt, Veselényi Ferenc.”</l>
				</lg>
				<lg>
					<l>E lángoló szavak voltak a levélben,</l>
					<l>De ki írná le azt, leírni ki tudná:</l>
					<l>Mi volt és mi nem volt Mária szivében,</l>
					<l>Amidőn szemeit e sorokon tartá?</l>
					<l>Tengeri szélvész ment át zajongó keblén,</l>
					<l>Fehér hullámait magasan emelvén.</l>
				</lg>
				<lg>
					<l>És e hullámok közt egy kicsiny kis sajka,</l>
					<l>A szív, hánykodott, de evezett vakmerőn;</l>
					<l>Egy egész világnak kincsét vitte rajta</l>
					<l>A félelmet hírből sem ismerő remény.</l>
					<l>Messze látszott még a part, de immár látszott;</l>
					<l>És, ha nem volna, ez adna bátorságot.</l>
				</lg>
				<lg>
					<l>„Irok neki,” szólott a szép hölgy magában.</l>
					<l>Hosszan gondolkodott, gondolt is sok szépet,</l>
					<l>De mikor azt hitte, hogy már ott tollán van,</l>
					<l>Azt vette észre, hogy megint messze tévedt.</l>
					<l>Végre csak ezt írta válaszul hamarján:</l>
					<l>„Éjfélkor légy a vár délnyugati sarkán.”</l>
				</lg>
				<lg>
					<l>Hogy ért Veselényi, hogy sem táborába?</l>
					<l>Mint tudhatnám én azt, hisz maga sem tudta.</l>
					<l>Bement, de nem soká maradt sátorába’,</l>
					<l>Olyan kemény volt a medvebőr alatta.</l>
					<l>Puhább fekvőhelyért indult ki a dőre,</l>
					<l>S kapta magát, ráűlt egy sziklatetőre.</l>
				</lg>
				<lg>
					<l>Magas volt a szikla, szemközt Murányvárral,</l>
					<l>Hol leűlt a vitéz mélán elmerengve;</l>
					<l>Fenyőfa borítá sötét árnyékával,</l>
					<l>Mellette kis patak és kis madár zenge.</l>
					<l>Azt sem tudta eddig, van-e madárének?</l>
					<l>S most elhallgatta, s oly jólesett szivének.</l>
				</lg>
				<lg>
					<l>Végre bosszankodva szóla: „Istenemre,</l>
					<l>Ez asszony boszorkány, ugy megbüvölt-bájolt!</l>
					<l>Egy a gondolatom, s ez ő... szemeimre</l>
					<l>Vont az egész földet betakaró fátyolt.</l>
					<l>Nincs ezen fátyolnak csak egy kis nyilása,</l>
					<l>És ez is azért van, hogy szemem őt lássa.</l>
				</lg>
				<lg>
					<l>Oly szép, s olyan bátor! énhozzám illenék.</l>
					<l>Feleségem meghalt, és ezt bölcsen tette,</l>
					<l>Nem szerettem, szegényt; jósága volt elég,</l>
					<l>De nagyon sok gondja volt a feszületre.</l>
					<l>Nem mondom, hogy nem lett volna jó apáca,</l>
					<l>Kár is, hogy nem az lett, nagyon elhibázta.</l>
				</lg>
				<lg>
					<l>Szerelem, szerelem, te kedves szép vendég,</l>
					<l>Itt vagy végre, itt: de nem átkozlak-e meg,</l>
					<l>Hogy álmaiból e lelket fölserkentéd,</l>
					<l>Hogy megmozdítottad gránitkő-szívemet?</l>
					<l>Ha hidegen felel a forró levélre...</l>
					<l>Őrülés, ne vezess örvényed szélére!”</l>
				</lg>
				<lg>
					<l>Fölugrott és szinte fenyegetve nézett</l>
					<l>A vár felé, ugy ment vissza sátorába.</l>
					<l>Csaknem összeroskadt térde, hogy belépett,</l>
					<l>Mert ott Máriának levelét találta.</l>
					<l>Nagy volt, amig bontá, nagy volt lelki harca;</l>
					<l>S mi volt halványabb: a levél-e vagy arca? -</l>
				</lg>
				<lg>
					<l>Sokára ugyan, de csak eljött az éjfél,</l>
					<l>A szellemeknek e fényes fejedelme...</l>
					<l>Kinek koronája dúsabb az övénél?</l>
					<l>S több csillaggal kinek van megrakva melle?</l>
					<l>De most koronáját letevé, a holdat,</l>
					<l>S mellén a ragyogó rendjelek nem voltak;</l>
				</lg>
				<lg>
					<l>Egyszerű fekete felhőpalástban jött,</l>
					<l>Tán mert ő is titkos kalandokra készül,</l>
					<l>Miként Veselényi. - Sűrű bokrok között</l>
					<l>Állt ez s gondolkodék szíve szerelmérül,</l>
					<l>Rég gondolkodék már, midőn fenn az óra</l>
					<l>Lomha nyelve végre tizenkettőt szóla.</l>
				</lg>
				<lg>
					<l>Olyan hatalmasan dobogott kebele,</l>
					<l>Mintha azt belülről buzogány döngetné,</l>
					<l>Mert ím kötélhágcsó indul meg lefele;</l>
					<l>A vitéz elfojtott sohajjal köszönté:</l>
					<l>„Mennyországba megyek... vagy vérpadra talán...</l>
					<l>Mindegy!” ment, s belépett a vár kis ablakán.</l>
				</lg>
				<lg>
					<l>Mária fogadta, egyedűl várt rája,</l>
					<l>Egyedűl? nem... együtt ezer szépségével,</l>
					<l>Fehér kebelével, fekete hajával,</l>
					<l>Piros ajkaival, sötétkék szemével.</l>
					<l>Az asztalra téve reszketett a lámpa;</l>
					<l>Tán szerelemféltés volt reszkető lángja.</l>
				</lg>
				<lg>
					<l>„Eljöttem, asszonyom!” szólalt meg a lovag,</l>
					<l>„Nagyságos kegyedért vedd köszönetemet,</l>
					<l>Amit már megírtam, elmondjam újolag?</l>
					<l>Elmondjam, mennyire földúltad eszemet?</l>
					<l>Keblemnek egykori holt, rideg magánya</l>
					<l>Most a szerelemnek hangzatos tanyája.</l>
				</lg>
				<lg>
					<l>Reszket a szivem, de nem mint a rózsafa,</l>
					<l>Mely fölött elsuhant az esti fuvalom;</l>
					<l>Reszket a szivem, mint kárpáti szikla, ha</l>
					<l>Földindulás tör át alatta szilajon.</l>
					<l>Bástyás az én szivem; nagy szenvedély kellett,</l>
					<l>Hogy meghódíthassa e páncélos keblet.</l>
				</lg>
				<lg>
					<l>Oh de te, asszonyom, szólj, miért hivattál?</l>
					<l>Azért-e, hogy lássad kínomat s kinevess,</l>
					<l>Vagy talán azért, hogy rajtam szánakozzál?</l>
					<l>Inkább erre vagyok, mint arra érdemes...</l>
					<l>Vagy talán azért, hogy szerelmem hegyére</l>
					<l>Reményvárat építs... asszonyom, ezért-e?”</l>
				</lg>
				<lg>
					<l>„Ezért, sőt még többért,” szólt Szécsi Mária,</l>
					<l>„Szeretlek tégedet, szívemet megnyeréd,</l>
					<l>Szívem már tiéd és kész rá hajolnia,</l>
					<l>Hogy bírd kezemet is... de egy föltételért.</l>
					<l>Ha igazán szeretsz, könnyü lesz a válasz:</l>
					<l>Szerelmem s kezemért pártom közé állasz?”</l>
				</lg>
				<lg>
					<l>„Nem!” szólt Veselényi gondolkodás nélkül,</l>
					<l>Szólt ünnepélyesen és határozottan,</l>
					<l>„Ezen föltétellel elmém meg nem békül,</l>
					<l>Kivánj akármi mást, mi hatalmamban van.</l>
					<l>Sokkal, sokkal drágább vagy te, mint életem,</l>
					<l>De becsületemet nem adom érted sem.</l>
				</lg>
				<lg>
					<l>Amely zászlónak én hűséget esküvém,</l>
					<l>Annak fogok élni, az alatt halok meg.</l>
					<l>És ha másnak adott eskümet megszegném,</l>
					<l>Hinnéd-e az esküt, melyet neked teszek?</l>
					<l>Ha szeretsz, asszonyom, úgy kivánj egyebet,</l>
					<l>Különben, tört szívvel, de mégis elmegyek.”</l>
				</lg>
				<lg>
					<l>Mária csendesen, némán nézte a hőst,</l>
					<l>Ajaka nem szólott, csak szíve dobogott.</l>
					<l>„Ily nagynak hittem és ohajtottam is őt!”</l>
					<l>Lelkének mélyében ekkép gondolkodott,</l>
					<l>„Oh de most mit tegyek? mihez tartsam magam?</l>
					<l>Én törjek hűséget, én szegjem-e szavam?”</l>
				</lg>
				<lg>
					<l>Azután fennszóval mondá a vitéznek,</l>
					<l>S szavában tettetett haragláng lobogott:</l>
					<l>„Jól van; ha én értem nem jösz: kényszerítlek</l>
					<l>Pártomhoz... e várat elhagyni nem fogod.</l>
					<l>Itt maradsz, s ha nem kell menyasszonyi ágyam,</l>
					<l>Erre fekszel, és ez nincs megvetve lágyan.”</l>
				</lg>
				<lg>
					<l>S megnyitván egy ajtót a vérpadra mutat,</l>
					<l>Mely állott a szomszéd szobában sötéten.</l>
					<l>Veselényi látja... a félelem utat</l>
					<l>Nem talál szivéhez, de bántja a szégyen.</l>
					<l>„Bolond, aki vagyok, szerelem bolondja!”</l>
					<l>Ezt gondolja s tudtán kívül el is mondja.</l>
				</lg>
				<lg>
					<l>„Oh én bolond! hisz ezt gyaníthattam volna,</l>
					<l>Sőt gyanítottam is... és mégis eljöttem.</l>
					<l>Végeztesd, asszonyom, hol van a vérszolga?</l>
					<l>Mert nem igen van több szó közted s közöttem.</l>
					<l>Üttesd le fejemet, és ahol elásnak,</l>
					<l>Tétess szamárfület síromhoz fejfának.</l>
				</lg>
				<lg>
					<l>Gyalázat, gyalázat! kit a harc istene</l>
					<l>Nem mert bántani, ím asszonyi csel ejt meg. -</l>
					<l>De mért zúgolódom, miért ő ellene?</l>
					<l>Hiszen minden ember úgy arat, amint vet.</l>
					<l>Végeztess ki, hamar végeztess, asszonyom.</l>
					<l>Nem átkozlak téged, magamat átkozom.”</l>
				</lg>
				<lg>
					<l>„Nem, nem a vérpadra!” kiált föl az asszony.</l>
					<l>„Ide karjaimba, forró karjaimba!</l>
					<l>Nincs hatalom, ami tőlem elszakasszon,</l>
					<l>Sorsom és sorsod egy csillagra van írva.</l>
					<l>Ha már egyikünknek meg kell szegni hitét,</l>
					<l>Én szegem meg, legyen sértetlen a tiéd.</l>
				</lg>
				<lg>
					<l>Tudom, mit várhatok pártom híveitől,</l>
					<l>De lesz annyi erőm, hogy eltűrjem érted,</l>
					<l>S a jövendő tán majd szelidebben itél,</l>
					<l>S ha le nem mossa is a foltot, mely érhet,</l>
					<l>Legalább elfödi, s megbocsát a nőnek,</l>
					<l>Hogy elfelejtette végét szerepének.</l>
				</lg>
				<lg>
					<l>Mert csak szerep s nem más az asszonyvitézség,</l>
					<l>Elhagyom a csata térét, a színpadot;</l>
					<l>A kardot, a páncélt nem nekünk készíték,</l>
					<l>Szégyenlem, hogy vele kezem kontárkodott.</l>
					<l>Fölveszlek, szerelem eldobott rózsája,</l>
					<l>Asszonyok fegyvere, királyi pálcája!”</l>
				</lg>
				<lg>
					<l>És rövid nap mulva az ágyúk dörgének,</l>
					<l>De csalatkoznék, ki ostromnak gondolná,</l>
					<l>Lakodalmat adtak hírül a vidéknek,</l>
					<l>A hős vezér s a szép özvegy lakodalmát.</l>
					<l>Meddig tartott, meddig nem a lakodalom?</l>
					<l>Nem tudom, de víg és zajos volt, mondhatom. -</l>
				</lg>
				<lg>
					<l>Kétszáz esztendővel utóbb, hogy itt jártam,</l>
					<l>Híre sem volt többé az egykori zajnak.</l>
					<l>Az elhagyott, az elpusztult Murányvárban</l>
					<l>Vadrózsa-bokrok közt halk szellők susogtak.</l>
					<l>Letörtem egy rózsát s magammal hoztam őt...</l>
					<l>Talán a szép asszony szíve porábul nőtt... -</l>
				</lg>
				<p>Szatmár, 1847. augusztus 29-e előtt</p>
			</div>
		</body>
	</text>
</TEI>