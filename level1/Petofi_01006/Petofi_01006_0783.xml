<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0783" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">VÉRMEZŐ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">562</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>VÉRMEZŐ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>VÉRMEZŐ</head>
				<lg>
					<l>Magas hegy tetején régi Buda vára,</l>
					<l>Merőn állva néz a ballagó Dunára,</l>
					<l>Talán azért néz, hogy leszédüljön végre,</l>
					<l>És a mélybe essék, a víz fenekére.</l>
					<l>Jobb is lenne már őnéki ott a mélyben,</l>
					<l>Sok gyászdolgot látott hosszu életében,</l>
					<l>Sok gyászdolgot látott, megirtózott tőle,</l>
					<l>Azért várja, várja, hogy már mikor dől le?</l>
				</lg>
				<lg>
					<l>Látta gonosz Zsigmond király idejében</l>
					<l>Kont levágott fejét a hóhér kezében,</l>
					<l>Vitéz Hédervári Kont Istvánnak fejét,</l>
					<l>S véle egyetemben sok jó társáiét.</l>
					<l>Látta a hitszegő László király alatt,</l>
					<l>Vérpadra idősebb Hunyadi mint haladt,</l>
					<l>Szép Hunyadi László, fiatal levente,</l>
					<l>Öt pallos-suhintás fejét leütötte.</l>
				</lg>
				<lg>
					<l>Martinovicsot is látta négy társával</l>
					<l>Összeölelkezni a véres halállal,</l>
					<l>Látta nyakaiknak fölfeccsenő vérét</l>
					<l>S lemetszett fejeik rémes fehérségét.</l>
					<l>Hát ezután ki lát?... elgondolom olykor:</l>
					<l>Ki tudja, hátha most énrajtam van a sor?</l>
					<l>Talán engem is, mint őket, lefejeznek -</l>
					<l>Ha meghalok, hazám, teérted halok meg.</l>
				</lg>
				<lg>
					<l>Budán nem járjatok, ne járjatok éjjel,</l>
					<l>Mert találkoztok a megöltek lelkével,</l>
					<l>Hónok alatt tartják levágott fejöket,</l>
					<l>Ugy nyögnek, ugy járják be a vesztőhelyet.</l>
					<l>Kont s Hunyadi László fönn Szent-György piacán</l>
					<l>Tölti bolyongva és nyögve az éjszakát,</l>
					<l>Martinovics pedig társaival együtt</l>
					<l>Éjféli tanyát ott lenn a vérmezőn üt.</l>
				</lg>
				<lg>
					<l>Vérmező, vérmező! nagyon megszomjaztál,</l>
					<l>Egy hajtásra olyan sok vért inni tudtál,</l>
					<l>A sok jó igazi magyar vért megivád,</l>
					<l>S német csaplár adta neked ez áldomást.</l>
					<l>Vendégül fogadtuk hozzánk a németet,</l>
					<l>Hanem a vendégből csakhamar gazda lett,</l>
					<l>S hej be rosszul, hej be csúful gazdálkodott,</l>
					<l>Bút hozott fejünkre, bút és gyalázatot.</l>
				</lg>
				<lg>
					<l>Martinovics apát, Hajnóczi, Zsigrai,</l>
					<l>Laczkovics és a szép ifju Szentmarjai,</l>
					<l>Ezek és több mások összeszövetkeznek,</l>
					<l>Széttörni rabláncát a magyar nemzetnek;</l>
					<l>Összeszövetkeztek élet és halálra,</l>
					<l>Szabadságot hozni a magyar hazára,</l>
					<l>A magyar hazának elnyomott népére,</l>
					<l>Az elnyomott népnek sohajtó lelkére.</l>
				</lg>
				<lg>
					<l>„Tovább is csak sóhajts, szép magyar nemzetem?</l>
					<l>Tovább is csak szolgálj? nem, istenemre, nem!</l>
					<l>Nem szolgálsz te többé idegen nemzetet,</l>
					<l>Legeslegkevésbbé pedig a németet.</l>
					<l>Szabadítóidat mibennünk tekintsed,</l>
					<l>Leszakítjuk rólad a szolga-bilincset,</l>
					<l>S a szégyenfoltot, mely fejedet födé el,</l>
					<l>Lemossuk a zsarnok tulajdon vérével!”</l>
				</lg>
				<lg>
					<l>Az összeesküdtek így beszéltek bátran,</l>
					<l>S haladtak naponként a titkos munkában,</l>
					<l>Jaj de mielőtt a gyümölcs megért volna,</l>
					<l>Egy istentelen kéz azt leszakította.</l>
					<l>Elárulta őket egy rosz, egy gaz cudar,</l>
					<l>Elfogdosták őket egymásután hamar,</l>
					<l>S börtönbe vetették nehéz vasra verve,</l>
					<l>Dugába dőlt a nagy hazamentés terve.</l>
				</lg>
				<lg>
					<l>Csakhamar kihítták a börtönbül őket,</l>
					<l>Bírák elé vitték kihallgatás végett.</l>
					<l>És szólt a bíró: „nem maradtok életben,</l>
					<l>Összeesküdtetek a szent haza ellen.”</l>
					<l>És ők így feleltek nagy rendíthetetlen:</l>
					<l>„Nem a haza ellen, csak a király ellen!</l>
					<l>Ha a király s haza egy uton nem járnak,</l>
					<l>Egyiknek veszni kell, veszni a királynak!”</l>
				</lg>
				<lg>
					<l>Nagy és szent igazság! de ez igazságot</l>
					<l>Még most is egészen ki nem mondhatjátok,</l>
					<l>Csak ugy féligmeddig lehet azzal élni,</l>
					<l>Különben az ember vele magát sérti;</l>
					<l>Annál kevésbbé volt még akkor szabad,</l>
					<l>Tisztán és kereken mondani igazat...</l>
					<l>Ha egyéb vétségök nem lett volna nekik,</l>
					<l>Már azért magáért a nyakukat szegik.</l>
				</lg>
				<lg>
					<l>A nyakukat szegték. A vérmezőn Budán</l>
					<l>Mind az öt elvérzett egy nap egymásután.</l>
					<l>A szegény magyarok leverve zokogtak,</l>
					<l>A németek pedig gőgösen kacagtak.</l>
					<l>Ők, az elitéltek, bátran léptek oda</l>
					<l>A hóhér elébe, a szörnyű vérpadra...</l>
					<l>Május hónapja volt, hajnal volt az egen,</l>
					<l>Rózsa a kertekben, vér a vesztőhelyen.</l>
				</lg>
				<lg>
					<l>Szabadságért elhullt dicső áldozatok,</l>
					<l>Hol vannak, hol vannak a ti sírjaitok?</l>
					<l>Hová temettek el? szent hamvaitokat</l>
					<l>Hol találjuk meg, hogy tiszteljük azokat?</l>
					<l>Olyan sokáig volt átkozott nevetek,</l>
					<l>Megemlíteni sem volt szabad bennetek,</l>
					<l>De már annak vége... megadhatjuk a bért.</l>
					<l>Áldozhatunk könnyet a kiontott vérért!</l>
				</lg>
				<p>Pest, 1848. augusztus</p>
			</div>
		</body>
	</text>
</TEI>