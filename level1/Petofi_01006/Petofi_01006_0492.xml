<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0492" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LEVÉL VÁRADY ANTALHOZ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">538</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LEVÉL VÁRADY ANTALHOZ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LEVÉL VÁRADY ANTALHOZ</head>
				<lg>
					<l>Hát megtörtént a párbaj? s élsz-e még?</l>
					<l>Ha főbelőttek, - tudósíts felőle,</l>
					<l>Írd meg tüstént, hogy Pestre felrohanjak,</l>
					<l>És bosszut álljak éretted, barátom...</l>
					<l>Szó ami szó, de nekem igazán</l>
					<l>Nem tetszik, hogy te minden balgaságért</l>
					<l>Kész vagy kockára tenni éltedet.</l>
					<l>Azt gondolod: lelked-tested szakáll? s ha</l>
					<l>Leborotválnak, újolag kinősz?</l>
					<l>Csalódol; mert az élet csizmatalp,</l>
					<l>S ez nem lesz új, ha egyszer elkopott,</l>
					<l>Azért kiméld a drága csizmatalpat,</l>
					<l>Amelyet nem szab kétszer senkinek</l>
					<l>Az ég vargája, a kőszívü sors. -</l>
					<l>S azt gondolod tán: annyi a barátom</l>
					<l>Mint fönn az égen a csillag? ha egy</l>
					<l>Lehull közűlök, észre sem veszem?</l>
					<l>Hiszen tudod jól: mily kis számotok van</l>
					<l>Nektek, kik engem őszintén szerettek,</l>
					<l>Kik fönntartjátok szívem melegét.</l>
					<l>Mért e kis számot megfogyasztani? -</l>
					<l>És Ida, Ida, e kedves leány,</l>
					<l>Ha téged elveszt ő, mivé lesz? ő</l>
					<l>Kinek kivűled nincsen senkije.</l>
					<l>Te vagy világa... Lennél oly kegyetlen,</l>
					<l>Reászakadni hagynád a világot?</l>
					<l>S van még egy... a hon! vagy már elfeledted,</l>
					<l>Feledhető-e, amiről beszéltünk</l>
					<l>A lelkesűlés lángóráiban?</l>
					<l>Ki tudja, mit hoz a kétes jövendő,</l>
					<l>Mely álmainknak legkedvesbike,</l>
					<l>S akkor hazánknak ránk szüksége lesz. -</l>
					<l>Látod barátom, élted mily becses,</l>
					<l>Azt a világhoz mennyi lánc köti,</l>
					<l>S te mégis könnyelmün kockáztatod.</l>
					<l>Ha még nem tértél, térj eszedre már,</l>
					<l>S ne légy, mint voltál, olyan balgatag,</l>
					<l>Vagy igazabban: oly kétségb’esett...</l>
					<l>Kétségbeesni!... milyen gyávaság!...</l>
					<l>Kinek van erre több s nagyobb oka,</l>
					<l>Mint énnekem? de én szégyenleném ezt.</l>
					<l>A szenvedésnek lángjában szivem</l>
					<l>Szét fog pattanni, mint a porcelán,</l>
					<l>De, mint a jégcsap, szétolvadni nem!...</l>
					<l>Megállj, ha Pestre ismét fölmegyek,</l>
					<l>Majd megtanitlak én kétségbeesni,</l>
					<l>Hogy unokád is megemlegeti.</l>
					<l>Vásárra ott benn termek nálatok,</l>
					<l>S viszek portékát, de nem holmi gyapjút,</l>
					<l>Vagy bőrt, vagy posztót s effélét, azért</l>
					<l>Nagyon hiszem, hogy nem lesz kelete.</l>
					<l>Mert haj, jó gazda ám a magyar ember!</l>
					<l>Amit kutyákon, kártyán s más egyében</l>
					<l>Eltékozol, meggazdálkodja könyvön.</l>
					<l>A könyvvel ugy van, mint hajdan zsinóros</l>
					<l>Nadrágjával s prémes mentéivel volt,</l>
					<l>Melyet nagyapja s édesapja vett;</l>
					<l>Az szolgált még az ő fiának is.</l>
					<l>Hazám, mégsem vagy oly boldogtalan,</l>
					<l>Minőnek első pillanatra látszol,</l>
					<l>A lelki szükség nem bánt tégedet;</l>
					<l>Minden szükséged van, de lelki nincs,</l>
					<l>Ettől az egytől megmentett az Isten...</l>
					<l>- - Amint mondottam: a vásárra majd</l>
					<l>Meglátsz barátom: akkor fölmegyek,</l>
					<l>S te rám sem ismersz, ugy megváltozám;</l>
					<l>A szép természet megváltoztatott,</l>
					<l>Beteg kedélyek e hű orvosa,</l>
					<l>Beteg valék én ott tinálatok</l>
					<l>A pesti utcák holt, hideg kövén,</l>
					<l>Hosszú, sötét árnyként vonult utánam</l>
					<l>A csüggedés, az életunalom. -</l>
					<l>Ujjászülettem!... a falusi lég, a</l>
					<l>Sötét erdőnknek zúgó lombjai,</l>
					<l>Lombok felett a csattogó madár,</l>
					<l>A fák alatt a hallgatag virágok</l>
					<l>Föléleszték elájult lelkemet;</l>
					<l>Nem gyűlölöm, mint eddig, a virágot:</l>
					<l>Már csak haragszom rája, csak haragszom...</l>
					<l>Hogy olyan gyáva, hogy föl nem kiált</l>
					<l>Elzárt, elorzott boldogságaért, hogy</l>
					<l>Meg nem torolja kincse elrablóin</l>
					<l>Évezredeknek szenvedéseit. -</l>
					<l>De hinni kezdem, hogy dicső napoknak</l>
					<l>Érjük maholnap fényes hajnalát,</l>
					<l>Midőn a népek mind fölemelik</l>
					<l>A föld porába gázolt fejöket,</l>
					<l>S végigmennydörgik a föld kerekén:</l>
					<l>„Legyünk rabokból ismét emberek!”</l>
					<l>Ez nagyszerü, de véres kor leszen,</l>
					<l>És úgy is illik, hogy véres legyen!...</l>
					<l>Már vizözön volt, most egy vérözön kell,</l>
					<l>Hogy megtisztuljon a világ a szennytől,</l>
					<l>Amely fölötte meggyülekezék;</l>
					<l>Egy vérözön kell! és ha az lefolyt majd,</l>
					<l>A megmosdott föld tiszta szép leend,</l>
					<l>És lakni fognak emberek fölötte,</l>
					<l>Hasonlitók az isten képihez.</l>
				</lg>
				<p>Dömsöd, 1846. május 22.</p>
			</div>
		</body>
	</text>
</TEI>