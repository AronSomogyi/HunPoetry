<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0695" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BOLOND ISTÓK</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2986</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BOLOND ISTÓK</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BOLOND ISTÓK</head>
				<lg>
					<l>„Jön biz a, tagadhatatlan,</l>
					<l>Mindjárt itt lesz a hátam megett.</l>
					<l>S mily haragos! sose’ láttam</l>
					<l>Ilyen gyilkos szemeket.</l>
				</lg>
				<lg>
					<l>Korbácsolja lovait,</l>
					<l>S a gyeplőt közéjök vágta,</l>
					<l>Ugy jön egyenest nekem</l>
					<l>Sebesen, lóhalálába.</l>
				</lg>
				<lg>
					<l>Hallj’ az úr,</l>
					<l>Legyen annyi embersége,</l>
					<l>Hagyjon békét énnekem,</l>
					<l>Menjen félre pokol fenekébe.</l>
				</lg>
				<lg>
					<l>Hisz elég nagy ez a puszta,</l>
					<l>Megférünk egymás mellett is könnyen,</l>
					<l>Mért törnénk tehát egymásra?</l>
					<l>Egyik jobbra, másik balra menjen.</l>
				</lg>
				<lg>
					<l>És ha épen úgy kivánja,</l>
					<l>Hát meg is süvegelem,</l>
					<l>Csak térjen ki az utamból,</l>
					<l>Csak hagyjon békét nekem.”</l>
				</lg>
				<lg>
					<l>Igy beszél a jámbor ifju</l>
					<l>A záporhoz, mely utána nyargal,</l>
					<l>De biz ez nem fordul el, hanem</l>
					<l>Utoléri, s dől rá vad haraggal.</l>
				</lg>
				<lg>
					<l>És az ifju?</l>
					<l>Ott helyben megáll merően,</l>
					<l>Mint Cézár, midőn meglátta</l>
					<l>A gyilkot Brutus kezében,</l>
				</lg>
				<lg>
					<l>S köpenyét, mint Cézár,</l>
					<l>Rávoná a képire...</l>
					<l>Azaz hogy rávonta volna</l>
					<l>Ha lett volna köpenye.</l>
				</lg>
				<lg>
					<l>De azért, mint akinek nyakában</l>
					<l>Egy pár bunda s köpönyeg,</l>
					<l>Oly nyugodtan áll, s ezt mondja</l>
					<l>Kimondhatatlan egykedvüleg:</l>
				</lg>
				<lg>
					<l>„Jó; ha nem hallgatsz rám,</l>
					<l>Üssön a mennykő beléd.</l>
					<l>Majd meglátom, melyikünk</l>
					<l>Unja meg elébb.</l>
				</lg>
				<lg>
					<l>Istenemre, én vagyok tán</l>
					<l>A világon a legjobb keresztyén,</l>
					<l>Mert biz annyiszor még senki sem</l>
					<l>Keresztelkedett meg, mint én.</l>
				</lg>
				<lg>
					<l>Mennyit, mennyit mos a zápor engem!</l>
					<l>Hanem hiszen szerecsent mos,</l>
					<l>Mert biz én amilyen</l>
					<l>Egykoron valék, olyan vagyok most.</l>
				</lg>
				<lg>
					<l>Leáztathat rólam</l>
					<l>Az eső minden ruhát.</l>
					<l>De nem áztathat le egyet, a</l>
					<l>Filozófiát.</l>
				</lg>
				<lg>
					<l>Az már aztán a szabó,</l>
					<l>Aki ezt a ruhát varrja;</l>
					<l>S milyen olcsó! ingyen kapni,</l>
					<l>S mégis milyen kevés hordja.”</l>
				</lg>
				<lg>
					<l>Igy elmélkedék az ifju ember,</l>
					<l>S erre oly jóizűt kacagott,</l>
					<l>Hogy a zápor megboszankodott rá,</l>
					<l>S még kegyetlenebbűl szakadott.</l>
				</lg>
				<lg>
					<l>De az ifju győzte türelemmel,</l>
					<l>Állt vidáman és nyugodtan;</l>
					<l>Gondolá, hogy zúgolódni</l>
					<l>Teljesen méltóságán alul van.</l>
				</lg>
				<lg>
					<l>Végre is a mérges felhő</l>
					<l>Szégyent vallva távozék,</l>
					<l>S szivárványos lett - talán az</l>
					<l>Ifju kedvétől - az ég.</l>
				</lg>
				<lg>
					<l>„Szép szivárvány!” szólt a vándor,</l>
					<l>„Mint életem, olyan tarka,</l>
					<l>S olyan fényes, mint jövendőm</l>
					<l>S mint a paradicsommadár farka;</l>
				</lg>
				<lg>
					<l>Szép szivárvány, szép diadalív</l>
					<l>A verőfény tiszteletire,</l>
					<l>Hogy a vészen, a felhőkön</l>
					<l>Győzelmet nyere;</l>
				</lg>
				<lg>
					<l>Szép szivárvány, messze vagy te tőlem,</l>
					<l>Jaj de messzebb még a város,</l>
					<l>A nap vége pedig már közel,</l>
					<l>És az út irtóztatóan sáros.</l>
				</lg>
				<lg>
					<l>Én ugyan próféta nem vagyok,</l>
					<l>Hanem annyit merek jóslani,</l>
					<l>Hogy ma nem gyönyörködhetnek már</l>
					<l>Bennem a város leányai.</l>
				</lg>
				<lg>
					<l>Sajnálom szegényeket,</l>
					<l>De hiába, nem tehetek róla...</l>
					<l>Hogyha mégis szállni tudnék,</l>
					<l>Mint amottan az a gólya.</l>
				</lg>
				<lg>
					<l>Mit csináljak hát?</l>
					<l>Ha az éjet itt kinn töltöm,</l>
					<l>Gyönyörű mulatságocska lesz,</l>
					<l>Nedves háttal sáros földön...</l>
				</lg>
				<lg>
					<l>Bár Bolond Istóknak hínak,</l>
					<l>Ily bolond csak nem leszek -</l>
					<l>Mit tünődöm? amott egy tanya,</l>
					<l>Bemegyek.</l>
				</lg>
				<lg>
					<l>Zsiványfészek is lehet</l>
					<l>Barátságos alakjára nézve,</l>
					<l>De nincs annak félelem szivében,</l>
					<l>Akinek még bányában a pénze.</l>
				</lg>
				<lg>
					<l>És a kémény füstölög,</l>
					<l>Ergo tűz van a konyhán,</l>
					<l>Ergo megmelegszem, sőt még</l>
					<l>Vacsorálok is talán.</l>
				</lg>
				<lg>
					<l>Mily szerencse, mily boldogság,</l>
					<l>Hogy tanultam logikát,</l>
					<l>Most ezt föl sem érném ésszel...</l>
					<l>Éljenek az iskolák!”</l>
				</lg>
				<lg>
					<l>Ez komor tanya,</l>
					<l>Ahová az ifju mégyen,</l>
					<l>Mélyen benn a</l>
					<l>Puszta közepében.</l>
				</lg>
				<lg>
					<l>Félig ép,</l>
					<l>Félig rom:</l>
					<l>Ház-e vagy</l>
					<l>Sírhalom?</l>
				</lg>
				<lg>
					<l>Mint az árva gyermekek</l>
					<l>Anyjok sírhalmánál,</l>
					<l>Egy pár vad fa körülötte</l>
					<l>Olyan szomorún áll.</l>
				</lg>
				<lg>
					<l>Éspedig nagy épület,</l>
					<l>Nem paraszt kőmíves rakta,</l>
					<l>Drága mű,</l>
					<l>Csakhogy az enyészet lába rajta.</l>
				</lg>
				<lg>
					<l>Oldaláról hull a vakolat,</l>
					<l>Kopott zsaluk lógnak lefelé,</l>
					<l>Mint helyökből kifeszíté</l>
					<l>Egyik-másik kósza szél.</l>
				</lg>
				<lg>
					<l>Az ajtó előtt egy</l>
					<l>Életúnt komondor,</l>
					<l>Ellenséget s jóbarátot</l>
					<l>Egyaránt megmormol.</l>
				</lg>
				<lg>
					<l>Hátul a cselédház, oldalánál</l>
					<l>Egy öreg mogorva béres lézeng;</l>
					<l>Dolgoznék, ha dolgoznék,</l>
					<l>Balta és járomszög a kezében.</l>
				</lg>
				<lg>
					<l>Minden oly bús,</l>
					<l>Oly kedvetlen,</l>
					<l>Mintha egy világnak</l>
					<l>Átka volna itten.</l>
				</lg>
				<lg>
					<l>Gondolá is fiatal barátunk,</l>
					<l>Hogy elért e tanya közelébe:</l>
					<l>„A tatárjárásnak itt talán még</l>
					<l>Mostanában volt csak vége.</l>
				</lg>
				<lg>
					<l>De ha benn még mostan is Timurlán,</l>
					<l>Dzsengizkán s az egész Tatárország,</l>
					<l>Még ugyis belépek, lábamat</l>
					<l>Vissza még ez urak sem riasztják.”</l>
				</lg>
				<lg>
					<l>S a küszöbre</l>
					<l>És belépett,</l>
					<l>S láta egy vénséges</l>
					<l>Asszonyképet,</l>
				</lg>
				<lg>
					<l>A parazsat túrta</l>
					<l>Csiptető vasával...</l>
					<l>Szólt az ifju hozzá</l>
					<l>Elragadtatással:</l>
				</lg>
				<lg>
					<l>„Jó estét magának,</l>
					<l>Szerelem galambja,</l>
					<l>Ifjuság rózsája,</l>
					<l>Nagyanyám nagyanyja!...”</l>
				</lg>
				<lg>
					<l>De az érdemes hölgy közbevágott,</l>
					<l>A beszédnek végét el nem várva:</l>
					<l>„Mit keres kend? isten hírivel</l>
					<l>Menjen arrébb, ez nem csárda.</l>
				</lg>
				<lg>
					<l>Majd biz itt minden sehonnait</l>
					<l>Befogadni, hát hogy is ne!</l>
					<l>Kivált ilyen tájban,</l>
					<l>Mikor itt van már az este.”</l>
				</lg>
				<lg>
					<l>„Ej babám,” felelt a vándor,</l>
					<l>„Hisz nem ment el az eszem,</l>
					<l>Hogy beüssem orrom ilyen helyre,</l>
					<l>Ha el nem esteledem.</l>
				</lg>
				<lg>
					<l>Ép azért, mert este van...”</l>
					<l>De szavát el nem végezheté,</l>
					<l>Nagy csetepatával küldte</l>
					<l>Őt az asszony kifelé.</l>
				</lg>
				<lg>
					<l>Ő nem tágitott. „Ki itt az úr?”</l>
					<l>Kérdezé,</l>
					<l>„Véle szólok; vigyük az ügyet</l>
					<l>Ő elé.”</l>
				</lg>
				<lg>
					<l>„Itt az úr, mi a baj?”</l>
					<l>Szólt egy tompa hang,</l>
					<l>Mintha szólna tenger</l>
					<l>Fenekén harang.</l>
				</lg>
				<lg>
					<l>Hófehér aggastyán volt az úr,</l>
					<l>Hófehér bajusszal és szakállal,</l>
					<l>Homlokán kevés haj, sok redő,</l>
					<l>Úgy állt ottan komoly méltósággal.</l>
				</lg>
				<lg>
					<l>Úgy állt ott merően,</l>
					<l>Mint egy sírkereszt,</l>
					<l>Melyet tél-időben</l>
					<l>Tiszta hó fedez.</l>
				</lg>
				<lg>
					<l>Úgy állt, mint egy egész temető,</l>
					<l>Melyben oly sok, oly sok a halott,</l>
					<l>S látható volt jól, hogy az öröm van</l>
					<l>Legrégebben eltemetve ott.</l>
				</lg>
				<lg>
					<l>És az ifju lelke a pajkosság</l>
					<l>Tarka köntösét rögtön letette,</l>
					<l>S szólt illendő szerénységgel</l>
					<l>S tisztelettel közeledve:</l>
				</lg>
				<lg>
					<l>„Jó uram, bocsánat!</l>
					<l>Útazó vagyok;</l>
					<l>Még ugyan nem fagytam meg, de</l>
					<l>Nem is izzadok.</l>
				</lg>
				<lg>
					<l>Nagyon utolért a zápor,</l>
					<l>Át találtam ázni egy kicsit,</l>
					<l>Engedelmeddel fölmelegenném</l>
					<l>S megszárítnám a ruhámat itt.</l>
				</lg>
				<lg>
					<l>S ha jóságodból ezen kívűl</l>
					<l>Még maradna egy darabka hátra,</l>
					<l>Azt csak arra használnám, hogy</l>
					<l>Megmaradnék itten éjszakára.”</l>
				</lg>
				<lg>
					<l>„Jól van,” volt a kurta válasz,</l>
					<l>S ezzel befordult az agg.</l>
					<l>Kurta volt a válasz, ámde több</l>
					<l>Nem kellett az ifjunak.</l>
				</lg>
				<lg>
					<l>Fönn termett a tűzhelyen,</l>
					<l>A láng mellé guggolt szépen,</l>
					<l>S űlt kevélyen és vidáman,</l>
					<l>Mintha űlne egy királyi széken.</l>
				</lg>
				<lg>
					<l>„Most nekem áll a világ!”</l>
					<l>Ekképen gondolkodék,</l>
					<l>„Tudtam, így lesz, és azt is tudom,</l>
					<l>Hogy vacsorám is lesz még.”</l>
				</lg>
				<lg>
					<l>Ezt gondolta, s összevissza</l>
					<l>Gondolt minden tarkabarkát,</l>
					<l>És miért ne gondolt volna?</l>
					<l>Hisz Bolond Istóknak híták.</l>
				</lg>
				<lg>
					<l>Ami volt és ami lesz,</l>
					<l>Ami nem volt és nem leszen,</l>
					<l>Minden, minden</l>
					<l>Megfordult a fejiben.</l>
				</lg>
				<lg>
					<l>S amit ő magában gondolt,</l>
					<l>Ki is szokta mondani;</l>
					<l>No hiszen a vén anyónak</l>
					<l>Volt mit hallani!</l>
				</lg>
				<lg>
					<l>Három vendégoldalas szekér</l>
					<l>Sem bírná el, annyit fecsegett ott,</l>
					<l>S olyakat, hogy rajtok az anyó is</l>
					<l>Néha még - uram bocsá’! - mosolygott.</l>
				</lg>
				<lg>
					<l>Hej pedig ezt vajmi régen,</l>
					<l>Régen nem tevé már,</l>
					<l>Szinte csikorgott belé a szája,</l>
					<l>Mint a megrozsdásodott zár.</l>
				</lg>
				<lg>
					<l>De hogy minden mértéken fölűl</l>
					<l>Hosszu ne legyek:</l>
					<l>Mint az ifju jóslá, meghivá őt</l>
					<l>Vacsorára az öreg.</l>
				</lg>
				<lg>
					<l>„Ejnye, ejnye,” gondolá az,</l>
					<l>Másodízben rakva meg a tányért,</l>
					<l>„Ez a Matuzsálemína</l>
					<l>Hogy kitett magáért!</l>
				</lg>
				<lg>
					<l>Hiszen ez királyi vacsora;</l>
					<l>Kár, hogy ilyen búsan költjük el...</l>
					<l>Megszólítom az öreg urat,</l>
					<l>Ha felel, ha nem felel.”</l>
				</lg>
				<lg>
					<l>„Jó uram, tisztelt úr,</l>
					<l>Ételed jó, de egy híja van.</l>
					<l>Az az egy a híja, hogy</l>
					<l>Nagyon sótalan.</l>
				</lg>
				<lg>
					<l>Nem ezt a sót értem... mással</l>
					<l>Szoktam sózni én az ételt:</l>
					<l>Mulatással,</l>
					<l>Víg beszéddel.</l>
				</lg>
				<lg>
					<l>A halak is kacagnának rajtunk,</l>
					<l>Ekkép látva minket...</l>
					<l>Avvagy siralomházban vagyunk tán</l>
					<l>S holnap már kivisznek?</l>
				</lg>
				<lg>
					<l>Fél halál a hallgatás,</l>
					<l>Tőle szinte félek én;</l>
					<l>Ha te restelesz beszélni,</l>
					<l>Majd beszélek én.</l>
				</lg>
				<lg>
					<l>Történet, földmívelés, müvészet,</l>
					<l>Csillagászat, természettan,</l>
					<l>Költészet, jogtudomány, kuruzslás...</l>
					<l>Mind, mind, mind a fejemben van.</l>
				</lg>
				<lg>
					<l>Ismerős előttem</l>
					<l>Éjszak, dél, kelet, nyugat,</l>
					<l>Jártam fényes palotákban</l>
					<l>És rongyos kunyhók alatt.</l>
				</lg>
				<lg>
					<l>Mondd, miről beszéljek?”</l>
					<l>És az agg (inkább szemeivel,</l>
					<l>Mint hangjával) ekkép válaszolt:</l>
					<l>„Engemet már mi sem érdekel.”</l>
				</lg>
				<lg>
					<l>„Oh uram, ne mondd ezt,” szólt az ifju.</l>
					<l>„Isten ellen vétkezel vele...</l>
					<l>Elzárkozni e dicső világtól,</l>
					<l>Amely széppel, jóval ugy tele!”</l>
				</lg>
				<lg>
					<l>„Tele széppel, jóval,” mormogá az</l>
					<l>Aggastyán, fejét megrázva,</l>
					<l>„Tele széppel, jóval, meglehet, de</l>
					<l>Legfölebb csak néhányak számára.</l>
				</lg>
				<lg>
					<l>Majd ha hetven, nyolcvan év keservét</l>
					<l>Hordod szíveden,</l>
					<l>S közte még csak egy hervadt virág,</l>
					<l>Egy szép emlék sem leszen,</l>
				</lg>
				<lg>
					<l>Majd ha dőlni készül élted fája,</l>
					<l>S azt sem mondhatod,</l>
					<l>Hogy ágán a boldogság-madár</l>
					<l>Egyszer nyugvék, egy dalt csattogott,</l>
				</lg>
				<lg>
					<l>Hanem a kínszenvedések függtek</l>
					<l>Rajta, mint akasztott emberek:</l>
					<l>Akkor mondd meg, milyen a világ,</l>
					<l>Akkor mondd meg, fiatal gyerek.</l>
				</lg>
				<lg>
					<l>Tél vala már ifjuságom,</l>
					<l>Hát öregkoromnak,</l>
					<l>Hát ennek még</l>
					<l>Milyen nevet adjak?</l>
				</lg>
				<lg>
					<l>Szerettem; szerelmem angyal volt,</l>
					<l>Ott fönn született az égben,</l>
					<l>S gyalázat sarával megdobálva</l>
					<l>Halt meg itt lenn, a földön, szeméten.</l>
				</lg>
				<lg>
					<l>Hogy virágtalan volt tavaszom,</l>
					<l>Kétségemnek rémeit legyőzve</l>
					<l>Jó reménnyel néztem a kalászos</l>
					<l>Nyár elé és a gyümölcsös őszbe.</l>
				</lg>
				<lg>
					<l>Eljött s elment mind a kettő,</l>
					<l>És mi hasznom benne?</l>
					<l>Hogyha mindent elbeszélnék,</l>
					<l>Szívem megrepedne.</l>
				</lg>
				<lg>
					<l>Hosszu fájdalom rövid tartalma:</l>
					<l>Sírban két jó gyermekem,</l>
					<l>Még egy él és ez rosz ember</l>
					<l>És irántam idegen.</l>
				</lg>
				<lg>
					<l>Elhagyám, s már nem láttam sem őt, sem</l>
					<l>A világot tíz esztendő óta,</l>
					<l>És ezóta nincs egyéb érzelmem,</l>
					<l>Mint bevágyni, be a koporsóba.</l>
				</lg>
				<lg>
					<l>Én bevégzém számadásom</l>
					<l>Az élettel,</l>
					<l>Mit akarhat még velem, hogy</l>
					<l>Nem ereszt el?</l>
				</lg>
				<lg>
					<l>Kiivott már mindent, bennem</l>
					<l>Semmi nem maradt,</l>
					<l>Mért nem dobja hát el már az</l>
					<l>Üres poharat?</l>
				</lg>
				<lg>
					<l>Átkozott légy, élet,</l>
					<l>Légy elátkozott,</l>
					<l>Aki rabszolgádat</l>
					<l>Ekkép kínozod!</l>
				</lg>
				<lg>
					<l>Átkos, átkos a világon minden,</l>
					<l>Egy van csak, mi áldást érdemel:</l>
					<l>Az az egy kicsíny gödör, hová az</l>
					<l>Élet minket nem kisérhet el.</l>
				</lg>
				<lg>
					<l>Milyen áldás, ott lenn porladozni,</l>
					<l>Elfeledni, hogy valánk,</l>
					<l>Hogy ama nagy kínpadon szenvedtünk,</l>
					<l>Amelynek neve világ!”</l>
				</lg>
				<lg>
					<l>Itt megállott a sok évnek</l>
					<l>És sok búnak embere,</l>
					<l>És az ifju szót emelni</l>
					<l>Csak hosszú szünet multán mere:</l>
				</lg>
				<lg>
					<l>„Szent előttem minden fájdalom,</l>
					<l>Kettősen szent az öreg szivé...</l>
					<l>Nem akarlak bántani; bocsáss meg,</l>
					<l>Ha beszédem lelked sértené.</l>
				</lg>
				<lg>
					<l>Jó uram, te vétkezél,</l>
					<l>Tűrd tehát a büntetést,</l>
					<l>Mely ha nagy, azért az, mert</l>
					<l>Bűnöd is nagy: a kétségb’esés.</l>
				</lg>
				<lg>
					<l>Ez a bűnök koronája,</l>
					<l>Minthogy ez nem más,</l>
					<l>Mint a legsötétebb</l>
					<l>Istentagadás.</l>
				</lg>
				<lg>
					<l>A kétségb’esés pokoli hang,</l>
					<l>Amely fölkiált az égre:</l>
					<l>Nincs tebenned isten, akinek</l>
					<l>Gondja volna az emberiségre.</l>
				</lg>
				<lg>
					<l>S méltó rá bizonnyal,</l>
					<l>Aki ezt kimondja,</l>
					<l>Róla, hogy kezét a</l>
					<l>Jóisten levonja;</l>
				</lg>
				<lg>
					<l>Mert van a világnak atyja,</l>
					<l>Van egy hű gondviselője,</l>
					<l>Minden ember megláthatja,</l>
					<l>Aki el nem fordul tőle.</l>
				</lg>
				<lg>
					<l>Csak ne légyünk türelmetlenek!</l>
					<l>Néki sok a gyermeke,</l>
					<l>Ne kivánjuk, hogy minket tegyen</l>
					<l>Mindeneknek elibe.</l>
				</lg>
				<lg>
					<l>Itt a törvény: »várj sorodra,«</l>
					<l>És nem vársz hiába;</l>
					<l>Mint a nap a föld körűl, úgy</l>
					<l>Vándorol jósága,</l>
				</lg>
				<lg>
					<l>S nincsen akit elkerűlne,</l>
					<l>Ha ma nem jött, eljön holnap...</l>
					<l>Míg az ember boldog nem volt,</l>
					<l>Addig meg nem halhat.</l>
				</lg>
				<lg>
					<l>S a boldogság sosem késő,</l>
					<l>És ez oly bűvszer, mitül</l>
					<l>- Essék csak egy csepp beléje -</l>
					<l>Egy tenger megédesül.”</l>
				</lg>
				<lg>
					<l>Még soká beszélt az ifju,</l>
					<l>És az agg mindig jobban figyelt,</l>
					<l>S ugy szivá be lelke e beszédet,</l>
					<l>Mint a gyermek az anyatejet.</l>
				</lg>
				<lg>
					<l>És midőn elhallgatott az,</l>
					<l>Ámélkodva kérdezé az agg:</l>
					<l>„Hol tanultad ezeket?</l>
					<l>Ki vagy, ifju, hogy hínak?”</l>
				</lg>
				<lg>
					<l>Az pedig a komolyságot</l>
					<l>Már nagyon megunta,</l>
					<l>S válaszát vidáman, pajkosan</l>
					<l>Ilyeténkép mondta:</l>
				</lg>
				<lg>
					<l>„Hol tanultam ezeket?</l>
					<l>Egy bagoly beszélte,</l>
					<l>Amidőn egy vészes éjjel</l>
					<l>Egy odúban háltam véle.</l>
				</lg>
				<lg>
					<l>Ki vagyok? sehonnai,</l>
					<l>Se országom, se hazám,</l>
					<l>Valamely vándormadár</l>
					<l>Lehetett az ősapám.</l>
				</lg>
				<lg>
					<l>Járok-kelek a világban,</l>
					<l>Ma itt vagyok, holnap ott,</l>
					<l>És akinek tetszik, annak</l>
					<l>Emelek csak kalapot.</l>
				</lg>
				<lg>
					<l>Minél többet éhezem és fázom,</l>
					<l>Annál több az örömem,</l>
					<l>Mert annál szebb lesz jövendőm,</l>
					<l>Minél rútabb jelenem.</l>
				</lg>
				<lg>
					<l>S hogy hínak? biz én már jóformán</l>
					<l>Elfeledtem igaz nevemet,</l>
					<l>Azt tudom csak, hogy most a világ</l>
					<l>Bolond Istóknak hí engemet.”</l>
				</lg>
				<lg>
					<l>Másnap reggel Bolond Istók</l>
					<l>Fölvevé kis batyuját,</l>
					<l>Odaállt a vén gazdához,</l>
					<l>És elmondá búcsuját:</l>
				</lg>
				<lg>
					<l>„Isten hozzád, jó öreg, ha egykor</l>
					<l>Boldog lész, gondolj reám,</l>
					<l>Jussak akkor az eszedbe, aki</l>
					<l>Boldogságodat megjósolám.”</l>
				</lg>
				<lg>
					<l>Megfogá kezét a</l>
					<l>Remegő aggastyán,</l>
					<l>S szóla, s egy nehéz könny</l>
					<l>Pergett végig arcán:</l>
				</lg>
				<lg>
					<l>„Isten hozzád, ifju ember,</l>
					<l>Akitől én... aki bennem...</l>
					<l>Aki nékem... látod, látod,</l>
					<l>Hogyan kell a szót keresnem.</l>
				</lg>
				<lg>
					<l>Isten hozzád... vagy nem,</l>
					<l>Mondok valamit:</l>
					<l>Ne bucsúzzunk még el,</l>
					<l>Maradj vélem itt.</l>
				</lg>
				<lg>
					<l>Maradj itt, míg meg nem únod</l>
					<l>E tanyát,</l>
					<l>És ha tetszik, maradj itt az</l>
					<l>Élten át.</l>
				</lg>
				<lg>
					<l>Mondd el, amit tennap mondtál,</l>
					<l>Mondd még százszor el nekem,</l>
					<l>Olyan jólesik azt hallanom,</l>
					<l>S végre majd el is hiszem.</l>
				</lg>
				<lg>
					<l>Úgye itt maradsz, barátom?”</l>
					<l>Szólt az ifju: „Maradok;</l>
					<l>Kötelességem maradni,</l>
					<l>Ha már így van a dolog.</l>
				</lg>
				<lg>
					<l>Az olyan beszédben</l>
					<l>Ha kedved telik,</l>
					<l>Elbeszélek én, ne félj, akár</l>
					<l>Száz esztendeig...”</l>
				</lg>
				<lg>
					<l>Kinn azonban zaj van,</l>
					<l>Kocsi érkezett;</l>
					<l>Kocsi itt e pusztán!</l>
					<l>Vajjon ki lehet?</l>
				</lg>
				<lg>
					<l>„Nem szabad bejőni senkinek!”</l>
					<l>Igy kiálta ki az agg...</l>
					<l>„Énnekem sem, nagyapám?”</l>
					<l>Szól kivűl egy édes női hang.</l>
				</lg>
				<lg>
					<l>És kinyílt az ajtó,</l>
					<l>És bejött a lyány,</l>
					<l>Oly fiatal, oly szép</l>
					<l>És oly halovány!</l>
				</lg>
				<lg>
					<l>S ráborult a bámuló öregre,</l>
					<l>Könnye, csókja égeté két arcát,</l>
					<l>S így önté ki</l>
					<l>Lelke harcát:</l>
				</lg>
				<lg>
					<l>„Unokád függ rajtad, nagyapám,</l>
					<l>Úgy ölellek át, mint a keresztet,</l>
					<l>Áhitattal és reménnyel... hangom</l>
					<l>Fájdalomtól és örömtül reszket.</l>
				</lg>
				<lg>
					<l>Jöttem hozzád ótalmat keresni,</l>
					<l>Hol találnám azt, ha nálad nem?</l>
					<l>Jaj, hogy erre rászorultam, s százszor</l>
					<l>Jaj, hogy apám az én ellenem!</l>
				</lg>
				<lg>
					<l>Tőle futok, védj meg ellenében;</l>
					<l>Szívtelenül férjhez menni készt,</l>
					<l>Van-e annak, van-e annak szíve,</l>
					<l>Ki egy szívet összetörni kész?</l>
				</lg>
				<lg>
					<l>Kérelem s könny, mind hiába volt,</l>
					<l>Kőszoborra hulltak könnyeim...</l>
					<l>Oh, ha itt is ugy járok, mint ottan,</l>
					<l>Lesz-e több ily sors, mint az enyim?</l>
				</lg>
				<lg>
					<l>Értem, értem, mit jelent e</l>
					<l>Szemrehányás szemeidben,</l>
					<l>Úgye azt, hogy az utósó</l>
					<l>Szükségből vagyok csak itten?</l>
				</lg>
				<lg>
					<l>Ne itélj meg, százszor jöttem volna,</l>
					<l>S apám tiltá, hogy ne jőjek el,</l>
					<l>Ő mondá, hogy senkit sem szeretsz te...</l>
					<l>Ah, hogy őt mindig vádolnom kell!</l>
				</lg>
				<lg>
					<l>Csakhogy itt vagyok végtére,</l>
					<l>El sem hagylak már ezentul,</l>
					<l>Hogyha csak te</l>
					<l>Ki nem kergetsz hajlékodbul.”</l>
				</lg>
				<lg>
					<l>Mennyit nem akart felelni</l>
					<l>E beszédre az aggastyán,</l>
					<l>És, egy szó kevés, de annyi</l>
					<l>Sem jöhetett ki az ajkán.</l>
				</lg>
				<lg>
					<l>Könnyhullása, zokogása</l>
					<l>Volt a felelet,</l>
					<l>És hogy édes könnyeket sír,</l>
					<l>Látni lehetett.</l>
				</lg>
				<lg>
					<l>Mint két árvíz, amely</l>
					<l>Ősszejő,</l>
					<l>Összefolyt fölötte</l>
					<l>Múlt s jövő,</l>
				</lg>
				<lg>
					<l>És e tenger őt örök</l>
					<l>Elnyeléssel fenyegette,</l>
					<l>Vagy ha életét nem is, de</l>
					<l>Elméjét nagyon féltette.</l>
				</lg>
				<lg>
					<l>Végre is csak tört eszméket monda:</l>
					<l>„Van tehát, ki engem is szeret,</l>
					<l>Mintha feketedni érzeném</l>
					<l>Ezeket a fejér fürtöket!</l>
				</lg>
				<lg>
					<l>Mily kicsiny volt, hogy utószor láttam...</l>
					<l>Milyen szépen néz reám...</l>
					<l>Ifju ember, hol vagy? nézz ide,</l>
					<l>Ez az én kis unokám!</l>
				</lg>
				<lg>
					<l>Ifju ember, addsza kezedet,</l>
					<l>Mert hiszen te mondtad:</l>
					<l>Míg az ember boldog nem volt,</l>
					<l>Addig meg nem halhat.</l>
				</lg>
				<lg>
					<l>Ő hozzám jött, volt bizalma bennem...</l>
					<l>Többé már el sem hagy...</l>
					<l>Védni foglak isten, ember ellen,</l>
					<l>Kis unokám, ne félj, jó helyen vagy.”</l>
				</lg>
				<lg>
					<l>És ki tudja, még mit</l>
					<l>Össze nem beszélt,</l>
					<l>Összevissza hányva</l>
					<l>Végét, elejét.</l>
				</lg>
				<lg>
					<l>Kinn azonban újra zaj van,</l>
					<l>A leányért apja jött,</l>
					<l>De kilép az agg s reádörg:</l>
					<l>„Át ne lépd e küszöböt,</l>
				</lg>
				<lg>
					<l>Nem szentségtelen lábnak való ez,</l>
					<l>A tied szentségtelen...</l>
					<l>Vagy jer, azt megteheted: taszíts el,</l>
					<l>És gázolj keresztül testemen.</l>
				</lg>
				<lg>
					<l>Lyányod itt van... lyányod?</l>
					<l>Többé nem tiéd,</l>
					<l>Mért is volna? őt ugyis csak</l>
					<l>Veszni kényszerítenéd.</l>
				</lg>
				<lg>
					<l>Megtagadtad egykoron apádat,</l>
					<l>Megtagad most téged gyermeked...</l>
					<l>Él az isten s őrizi törvényét,</l>
					<l>Őrködik az igazság felett.</l>
				</lg>
				<lg>
					<l>Meg nem átkozlak, de</l>
					<l>Meg sem áldalak...</l>
					<l>Menj el ugy, hogy többé</l>
					<l>Ne is lássalak.”</l>
				</lg>
				<lg>
					<l>És a fiú nem mert közeledni,</l>
					<l>Összezúzva távozék,</l>
					<l>Apja keményen parancsolólag</l>
					<l>Nyujtotta ki jobbkezét;</l>
				</lg>
				<lg>
					<l>Úgy állt ott az aggastyán</l>
					<l>Bús hideg fönségben,</l>
					<l>Minnt a jégnek oszlopa</l>
					<l>Éjszak tengerében.</l>
				</lg>
				<lg>
					<l>Amidőn már messze járt fia,</l>
					<l>Egy sohajt küldött utána,</l>
					<l>Egy kebeltépő sohajt,</l>
					<l>S beballagott hajlokába.</l>
				</lg>
				<lg>
					<l>Odabenn nagy hallgatás lett,</l>
					<l>Mélyen hallgatának,</l>
					<l>Végre szólt az ifju vándor</l>
					<l>Az öreg gazdának:</l>
				</lg>
				<lg>
					<l>„Most, uram, már ugy hiszem, hogy</l>
					<l>Én fölösleges vagyok,</l>
					<l>Van már, aki majd vigasztal,</l>
					<l>Aki földerítni fog.</l>
				</lg>
				<lg>
					<l>Jókedvemmel és vándorbotommal</l>
					<l>Megyek én megint a magam útján...</l>
					<l>isten hozzád, öreg ember,</l>
					<l>Isten hozzád, ifjú lyány.”</l>
				</lg>
				<lg>
					<l>Menne is, ha őt a gazda</l>
					<l>Meg nem fogná,</l>
					<l>S nyájas keménységgel így nem</l>
					<l>Szólna hozzá:</l>
				</lg>
				<lg>
					<l>„Az elébb maradni kértelek,</l>
					<l>Mostan ezt parancsolom,</l>
					<l>Láss boldogságomban is,</l>
					<l>Hogyha láttad bánatom.”</l>
				</lg>
				<lg>
					<l>„Maradok, ha úgy kivánod,</l>
					<l>Sőt maradok örömest,”</l>
					<l>Szólt az ifjú, „de egy kikötéssel:</l>
					<l>Én leszek a gazda, mindenes.</l>
				</lg>
				<lg>
					<l>Lyány levén a háznál,</l>
					<l>Rendnek is kell lennie,</l>
					<l>És így bízni kell a kormányt</l>
					<l>Ügyes ember kezire.</l>
				</lg>
				<lg>
					<l>Én világlátott ember vagyok,</l>
					<l>Meglásd, mit csinálok</l>
					<l>E házból, mely most beillenék</l>
					<l>Medve- és farkastanyának.”</l>
				</lg>
				<lg>
					<l>S hozzálátott a dologhoz.</l>
					<l>A cselédség véle,</l>
					<l>Lusta nép volt, hanem őket</l>
					<l>Váltig ösztökélte.</l>
				</lg>
				<lg>
					<l>Seprő, meszelő, sikárló,</l>
					<l>Szappan, minden működék,</l>
					<l>S harmadnapra a tanyát már</l>
					<l>Majd magok sem ismerék.</l>
				</lg>
				<lg>
					<l>Minden tiszta, fényes, mint a</l>
					<l>Katonaruhán a gomb,</l>
					<l>Nincs sehol a régi rozsda,</l>
					<l>Régi szenny és régi gond.</l>
				</lg>
				<lg>
					<l>S ez, Bolond Istók öcsém,</l>
					<l>Ez mind a te munkád,</l>
					<l>Ember vagy, ember a lelked is,</l>
					<l>Akárki mit mond rád.</l>
				</lg>
				<lg>
					<l>Tudja ő jól, mit hogyan kell,</l>
					<l>Hagyjátok csak őt magára,</l>
					<l>Tudja azt is, hogy a szép lyány</l>
					<l>Nem haragszik a virágra.</l>
				</lg>
				<lg>
					<l>Annak hát az ő okáért</l>
					<l>Hajnalonként kimegy a pusztába,</l>
					<l>Összeszedi a sok szépen-nyíló</l>
					<l>Vadvirágot, s köti bokrétába,</l>
				</lg>
				<lg>
					<l>És ezt a leányka,</l>
					<l>Hogyha felkel,</l>
					<l>Ablakában látja</l>
					<l>Minden reggel.</l>
				</lg>
				<lg>
					<l>Reggelenként szép virágbokréta,</l>
					<l>Nap hosszában tarka víg beszéd...</l>
					<l>Hej dicséri az öreg az ifju</l>
					<l>Elméjét, a lyány pedig szivét!</l>
				</lg>
				<lg>
					<l>És igy telnek, igy röpűlnek</l>
					<l>Órák és napok,</l>
					<l>Sőt még ugy sem hazudok, ha</l>
					<l>Mondok egy pár hónapot.</l>
				</lg>
				<lg>
					<l>Hogy mult el, hogyan nem,</l>
					<l>Azt nem tudja senki,</l>
					<l>De hogy elmult szépen,</l>
					<l>Nem tagadja senki.</l>
				</lg>
				<lg>
					<l>S már akárhogyan húzzuk-halasztjuk,</l>
					<l>Végre is csak el kell mondani...</l>
					<l>Szinte restelem leírni,</l>
					<l>Olyan furcsa valami.</l>
				</lg>
				<lg>
					<l>Nagyon egyszerű dolog különben:</l>
					<l>A fiú fölszedte holmijét,</l>
					<l>S a vándorbottal kezében</l>
					<l>Az öreg elébe lép.</l>
				</lg>
				<lg>
					<l>S szólt, azazhogy szólott volna,</l>
					<l>S nem tudott, csak szája mozgott,</l>
					<l>Elfelejtett</l>
					<l>Minden hangot.</l>
				</lg>
				<lg>
					<l>De az öreg szó nélkűl is</l>
					<l>Általlátott szándokán,</l>
					<l>Nem különben, aki ott állt</l>
					<l>Másfelől, a kisleány.</l>
				</lg>
				<lg>
					<l>És egyszerre csak elkezdtek</l>
					<l>Sírni mind a ketten,</l>
					<l>S rákezdte az ifju is, tán</l>
					<l>Még keservesebben.</l>
				</lg>
				<lg>
					<l>Ugy megsírtak, sírdogáltak,</l>
					<l>Jobban sem kell,</l>
					<l>Egyszer űlőhelyéből a</l>
					<l>Gazda fölkel,</l>
				</lg>
				<lg>
					<l>És hátáról a tarisznyát</l>
					<l>Leveszi,</l>
					<l>A leány meg kezéből a</l>
					<l>Botot veszi ki.</l>
				</lg>
				<lg>
					<l>És azóta nyugszik</l>
					<l>A tarisznya s bot,</l>
					<l>Bolond Istók többé</l>
					<l>El nem távozott,</l>
				</lg>
				<lg>
					<l>Nem volt bolond,</l>
					<l>Hogy távozzék,</l>
					<l>Onnan, ahol</l>
					<l>Ugy szerették! - - -</l>
				</lg>
				<lg>
					<l>Már kevés virág van a pusztában,</l>
					<l>Mert az őszi szelek fújnak,</l>
					<l>De vagyon még annyi, hogy elég lesz</l>
					<l>Menyasszonyi koszorúnak. - - -</l>
				</lg>
				<lg>
					<l>Amidőn a templomból mint</l>
					<l>Feleség s férj jöttenek,</l>
					<l>E szavaknál egyebet nem</l>
					<l>Mondhatott a jó öreg:</l>
				</lg>
				<lg>
					<l>„Gyermekeim, legyetek</l>
					<l>Mindig ilyen boldogok...</l>
					<l>Már én is tudom, mi a</l>
					<l>Boldogság, meghalhatok.”</l>
				</lg>
				<lg>
					<l>„Nem szabad meghalnod,” súgta a vő,</l>
					<l>„Hátra van még valami:</l>
					<l>Unokádnak gyermekit idővel,</l>
					<l>Őket is meg kell még áldani!” - - -</l>
				</lg>
				<lg>
					<l>Évek jöttek, évek mentek.</l>
					<l>Mindenik vetélkedett,</l>
					<l>Melyik adjon a másiknál,</l>
					<l>Őnekik több örömet.</l>
				</lg>
				<lg>
					<l>Most pedig... elmondjam-e, ne mondjam?</l>
					<l>Űzik a felhőket a szelek,</l>
					<l>Nagy pelyhekben sűrün omlik a hó,</l>
					<l>Hó a földön, éj a hó felett.</l>
				</lg>
				<lg>
					<l>A pusztában csak egy fény világít,</l>
					<l>A tanyának mécsvilága ez,</l>
					<l>Boldogokra vetheti viágát,</l>
					<l>Ugy tetszik, hogy örömében rezg.</l>
				</lg>
				<lg>
					<l>A tanyában, jó meleg szobában,</l>
					<l>Pattogó szikrázó tűz körűl</l>
					<l>Az aggastyán, a férj, a menyecske</l>
					<l>És egy pár kis pajkos gyermek űl.</l>
				</lg>
				<lg>
					<l>A menyecske fon s dalol: nagyapja</l>
					<l>S férje játszik a két fiuval. -</l>
					<l>Kinn süvit a tél viharja... ott benn</l>
					<l>Perg a rokka s vígan zeng a dal... -</l>
				</lg>
				<p>Pest, 1847. november-december</p>
			</div>
		</body>
	</text>
</TEI>