<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0606" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A GÓLYA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">501</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A GÓLYA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A GÓLYA</head>
				<lg>
					<l>Sokféle a madár, s egyik ezt, másik azt</l>
					<l>Leginkább kedveli,</l>
					<l>Ezt ékes szólása, amazt pedig tarka</l>
					<l>Tolla kedvelteti.</l>
					<l>Kit én választottam, a dal-mesterséghez</l>
					<l>Nem ért az a madár.</l>
					<l>S egyszerű, mint magam... félig feketében,</l>
					<l>Félig fejérben jár.</l>
				</lg>
				<lg>
					<l>Nekem valamennyi között legkedvesebb</l>
					<l>Madaram a gólya,</l>
					<l>Édes szülőföldem, a drága szép alföld</l>
					<l>Hűséges lakója.</l>
					<l>Tán ezért szeretem annyira, mert vele</l>
					<l>Együtt növekedtem;</l>
					<l>Még mikor bölcsőmben sírtam, ő már akkor</l>
					<l>Kerepölt fölöttem.</l>
				</lg>
				<lg>
					<l>Vele töltöttem a gyermekesztendőket.</l>
					<l>Komoly fiú valék.</l>
					<l>Míg társim a hazatérő tehéncsordát</l>
					<l>Estenként kergeték:</l>
					<l>Én udvarunkon a nádkúp oldalánál</l>
					<l>Húztam meg magamat,</l>
					<l>S némán szemléltem a szárnyokat-próbáló</l>
					<l>Kis gólyafiakat.</l>
				</lg>
				<lg>
					<l>És elgondolkodtam. Jól tudom, az gyakran</l>
					<l>Fordult meg fejembe’:</l>
					<l>Miért hogy az ember nincs úgy, mint a madár,</l>
					<l>Szárnyakkal teremtve?</l>
					<l>Csak a messzeséget járhatni meg lábbal</l>
					<l>S nem a magasságot;</l>
					<l>Mit ér nekem, mit a messzeség? mikor én</l>
					<l>A magasba vágyok.</l>
				</lg>
				<lg>
					<l>Fölfelé vágytam én. Ah, ugy irigyeltem</l>
					<l>Sorsáért a napot,</l>
					<l>A föld fejére ő tesz világosságból</l>
					<l>Szőtt arany kalapot.</l>
					<l>De fájt, hogy estenként megszúrják... mert hiszen</l>
					<l>Foly keblébül a vér;</l>
					<l>Gondolám: hát így van? hát aki világít,</l>
					<l>Ilyen jutalmat nyér? - -</l>
				</lg>
				<lg>
					<l>Kívánt időszak az ősz a gyermekeknek,</l>
					<l>Mint anya jön elé,</l>
					<l>Aki fiainak számára kosarát</l>
					<l>Gyümölccsel terhelé.</l>
					<l>Én ellenségeműl néztem az őszt, s szólék,</l>
					<l>Ha gyümölcsöt hozott:</l>
					<l>Tartsd meg ajándékod, ha kedves madaram,</l>
					<l>A gólyát elcsalod.</l>
				</lg>
				<lg>
					<l>Szomorodott szívvel láttam gyülekezni,</l>
					<l>Midőn távozának;</l>
					<l>Miként most eltűnő ifjuságom után,</l>
					<l>Ugy néztem utánok,</l>
					<l>S milyen bús látvány volt a házak tetején</l>
					<l>A sok üres fészek,</l>
					<l>Szellő lehelt reám, sejtés halk szellője,</l>
					<l>Hogy jövőmbe nézek.</l>
				</lg>
				<lg>
					<l>Mikor tél multával fehér hó-subáját</l>
					<l>A föld levetette,</l>
					<l>S virággal zsinórzott sötétzöld dolmányát</l>
					<l>Ölté föl helyette:</l>
					<l>Akkor az én lelkem is felöltözék új,</l>
					<l>Ünnepi ruhába,</l>
					<l>S gólya-várni néha elballagtam egész</l>
					<l>A szomszéd határba. -</l>
				</lg>
				<lg>
					<l>Később, hogy a szikra lángra lobbant, ahogy</l>
					<l>Ifju lett a gyermek:</l>
					<l>Talpam alatt égett a föld, nekiesem,</l>
					<l>És paripán termek,</l>
					<l>S megeresztett kantárszárral vágtaték ki</l>
					<l>A puszták terére...</l>
					<l>Még a szél is ugyan nekigyürközött, hogy</l>
					<l>Lovamat elérje.</l>
				</lg>
				<lg>
					<l>Szeretem a pusztát! ott érzem magamat</l>
					<l>Igazán szabadnak,</l>
					<l>Szemeim ott járnak, ahol nekik tetszik,</l>
					<l>Nem korlátoztatnak,</l>
					<l>Nem állnak körűlem mogorva sziklák, mint</l>
					<l>Fenyegető rémek,</l>
					<l>A csörgő patakot hányva-vetve, mintha</l>
					<l>Láncot csörgetnének.</l>
				</lg>
				<lg>
					<l>És ne mondja senki, hogy a puszta nem szép!</l>
					<l>Vannak szépségei,</l>
					<l>De azokat, mint a szemérmes lyány arcát,</l>
					<l>Sürű fátyol fedi;</l>
					<l>Jó ismerősei, barátai előtt</l>
					<l>Leteszi fátyolát,</l>
					<l>S rajta vesz merően a megbűvölt szem, mert</l>
					<l>Tündérkisasszonyt lát.</l>
				</lg>
				<lg>
					<l>Szeretem a pusztát! be-bekalandoztam</l>
					<l>Tüzes paripámon,</l>
					<l>S midőn már ott jártam, ahol fizetésért</l>
					<l>Sincs emberi lábnyom:</l>
					<l>Lovamról leszálltam, gyepre heveredtem.</l>
					<l>Egy futó pillanat</l>
					<l>A tóra mellettem, s benne kit látok meg?</l>
					<l>Gólya barátomat.</l>
				</lg>
				<lg>
					<l>Oda is elkísért. Együtt ábrándoztunk</l>
					<l>A puszta legmélyén,</l>
					<l>Ő a víz fenekét, én a délibábot</l>
					<l>Hosszasan szemlélvén.</l>
					<l>Igy töltöttem vele gyermekségemet és</l>
					<l>Ifjuságom javát,</l>
					<l>Azért kedvelem, bár se’ tolla nem ragyog,</l>
					<l>Se’ szép hangot nem ád.</l>
				</lg>
				<lg>
					<l>Mostan is kedvelem és úgy tekintem én</l>
					<l>A gólyamadarat,</l>
					<l>Mint egyetlen valót, mely egy átálmodott</l>
					<l>Szebb korból fönnmaradt.</l>
					<l>Megérkezésedet még mostan is minden</l>
					<l>Esztendőben várom,</l>
					<l>S kivánok szerencsés útat, ha távozol,</l>
					<l>Legrégibb barátom!</l>
				</lg>
				<p>Szalonta, 1847. június 1-10.</p>
			</div>
		</body>
	</text>
</TEI>