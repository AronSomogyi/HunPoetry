<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0491" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">SALGÓ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2987</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>SALGÓ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>SALGÓ</head>
				<lg>
					<l>Nógrád s Gömör közt hosszan nyúlik el</l>
					<l>A Mátra egyik erdőséges ága,</l>
					<l>Miként sörényes, elfáradt oroszlán,</l>
					<l>Nézvén sötéten messze tájakig.</l>
					<l>E hegytetői kősziklára ül</l>
					<l>Borús napokban a pihenni vágyó</l>
					<l>Terhes felhőknek vándor serege;</l>
					<l>Ez a műhely, hol a komor kovács,</l>
					<l>A dörgedelmes égiháború</l>
					<l>Készítni szokta a villámokat,</l>
					<l>Haragvó isten égő nyilait.</l>
					<l>Itt állt Salgóvár, mint egy óriás,</l>
					<l>Ki az egekre nyujtja vakmerő</l>
					<l>Kezét, hogy onnan csillagot raboljon;</l>
					<l>Itt állt Salgó... az éghez oly közel,</l>
					<l>És benne mégis a pokol tanyázott.</l>
					<l>A századoknak döntő lábai</l>
					<l>Elgázolák rég e vár tornyait.</l>
					<l>Belőlök egy-két csonka fal maradt, mely</l>
					<l>Szomorkodással tölti idejét,</l>
					<l>Mint aki lármás ifjuság után</l>
					<l>Éltét megunva remetéskedik.</l>
					<l>Fölmentem a hegy sziklatetejére</l>
					<l>S letelepedtem a romok fölött.</l>
					<l>Verőfényes nap volt, tekintetem,</l>
					<l>Nem lelve gátot, mérföldekre szállt,</l>
					<l>Mint börtönéből megszökött madár,</l>
					<l>S vigan köszönté a kék messzeséget,</l>
					<l>Hol a faluknak tornyán, a mezőknek</l>
					<l>Juhnyájain s a patakok vizén</l>
					<l>S mindemhol a nap fénye tündökölt.</l>
					<l>De lelkemet nem ily képek körözték,</l>
					<l>Nem ily vidámak; lelkemet homályos</l>
					<l>Látkörbe vitte a komoly merengés,</l>
					<l>Holott körűle kétes ködruhában</l>
					<l>Mogorva árnyak lengtek, a kihalt</l>
					<l>Sötét középkor véres napjai.</l>
				</lg>
				<p>*</p>
				<lg>
					<l>Megvirradott a tizennegyedik</l>
					<l>Század, s hazánkra éj következék.</l>
					<l>Borús éj jött rá... ekkor áldozott le</l>
					<l>Az ő napjának, az Árpád-családnak,</l>
					<l>Végső sugára. Harmadik Endre halt meg.</l>
					<l>Pártok kelének, s a párt fergeteg,</l>
					<l>S a fergetegben a folyó zavart,</l>
					<l>S zavart folyóban könnyü a halászat.</l>
					<l>Elfeledék a hazaszeretetnek</l>
					<l>Örök szentségét a fejetlen ország</l>
					<l>Önzés bünébe sűlyedt tagjai,</l>
					<l>S rabolni kezdék édesanyjokat,</l>
					<l>A gyámolától elesett hazát.</l>
					<l>Haramjabarlang lett sok sziklavár,</l>
					<l>Honnan le a kipusztitott vidékek</l>
					<l>Sohajtására gunykacaj felelt,</l>
					<l>Miként az őszi bús szellő után</l>
					<l>Jön a süvöltő téli zivatar. - -</l>
					<l>Salgón Kompolti Péter volt az úr,</l>
					<l>Nevét rettegve emlité a táj, mert</l>
					<l>Ameddig kardja s buzogánya ért,</l>
					<l>Övé lett minden, ami kincs vala,</l>
					<l>S hol ellenállás szálla szembe véle,</l>
					<l>A kincs helyén vérfoltokat hagyott.</l>
					<l>Követte őt a rablás útain</l>
					<l>Kompolti Dávid és Kompolti Jób,</l>
					<l>Zsivány apjoknak méltó fiai.</l>
					<l>Kipusztíták már a szomszéd Somoskőt,</l>
					<l>Utána jött a távolabb Fülek,</l>
					<l>S most a fölött van a tanácskozás:</l>
					<l>Hová fordítsák léptöket jelenleg?</l>
					<l>Ottan hevernek, apa és fiúk,</l>
					<l>Komor teremben medvebőr felett,</l>
					<l>Mit kacagányul vetnek vállaikra,</l>
					<l>Ha indulóra a kürt megriad.</l>
					<l>Ottan hevernek és Eger borával</l>
					<l>Sürítik úgyis sűrü véröket,</l>
					<l>Mely ereikben rémesen kereng,</l>
					<l>Mint a világok közti téreket</l>
					<l>Keresztülkasul-bolygó üstökös.</l>
					<l>„Emeljétek föl a kupát, fiúk”,</l>
					<l>Kiálta Péter, és „koccantsatok</l>
					<l>Gedő Simonnak egészségire!...</l>
					<l>Ha élünk és az isten megsegít,</l>
					<l>Még holnap éjjel vendégei leszünk;</l>
					<l>Azért sokáig éljen őkegyelme!”</l>
					<l>„Sokáig éljen!” zúgták a fiúk</l>
					<l>Utána harsány, mennydörgő torokkal,</l>
					<l>És a teremnek hangos boltozatja</l>
					<l>Az éljenekre, mint a nyughelyéről</l>
					<l>Fölvert szelindek, elkezdett morogni,</l>
					<l>S morgott hosszan, mig belefáradott.</l>
				</lg>
				<p>*</p>
				<lg>
					<l>Gedővár csendes, mintha halva volna;</l>
					<l>Reáborult az éj, mint ráborúl a</l>
					<l>Halottra a koporsó födele.</l>
					<l>Ki virraszt még a késő éjszakán</l>
					<l>Gedővár néma falai között?</l>
					<l>A szerelem s a hazaszeretet,</l>
					<l>Az égnek e két legszebb csillaga.</l>
					<l>Mindenki szunnyad, csak Gedő Simontól</l>
					<l>Riasztja messze álma nyúgodalmát</l>
					<l>A honfigondok éber tábora.</l>
					<l>És míg a férj bús lámpa fénye mellett</l>
					<l>Pusztult hazája sorsán elmereng,</l>
					<l>Szomszéd teremben nője térdepel,</l>
					<l>A szépségében ragyogó Perenna,</l>
					<l>S imát sohajt az égiek felé,</l>
					<l>Hogy boldogítsák a magyar hazát,</l>
					<l>Mert míg a honnak boldogsága nincs,</l>
					<l>Mindaddig férje is boldogtalan.</l>
					<l>Egyszerre a nő felsikolt ijedve,</l>
					<l>Hallván közelgő fegyvercsörgetést,</l>
					<l>S belép férjéhez és rémülve áll meg.</l>
					<l>A másik ajtó ekkor nyilt s azon</l>
					<l>Kompolti Péter jött be kardosan.</l>
					<l>„Gedő uram, szép jóestét kivánok.”</l>
					<l>Szólt a haramja, „vendégid jövének;</l>
					<l>Remélem, szíves házigazda léssz,</l>
					<l>S kérés nélkűl is átadod nekik,</l>
					<l>Amit kivánnak... minden vagyonod.</l>
					<l>Csodálkozol, hogy ily váratlanúl</l>
					<l>Leptünk meg és ily észrevétlenűl</l>
					<l>Léptünk eléd?... ez egyszerű dolog:</l>
					<l>Megvesztegettük a jó porkolábot,</l>
					<l>S ő megnyitotta várad kapuját,</l>
					<l>S bejöttünk százan... százan! érted-e?</l>
					<l>És most legényid egyig megkötözvék.</l>
					<l>A jó fiúk javában álmodoztak,</l>
					<l>Midőn kezökre a hurok került.</l>
					<l>Azért, Gedő ur, add elő, amid van...</l>
					<l>Vagy szavaimban tán kételkedel?</l>
					<l>Im hát tekints ki!” Megnyitá az ajtót,</l>
					<l>S láthatta a száz fegyverest Gedő,</l>
					<l>Köztök Kompolti Jóbot s Dávidot.</l>
					<l>„Fossz hát, zsivány, és vidd, amit találsz!”</l>
					<l>Szólt megvetőleg a várúr; „Perennám,</l>
					<l>Eredj szobádba, és az aggalom</l>
					<l>Ne bántsa lelked: tégedet mególak,</l>
					<l>Téged, legdrágább kincse életemnek!</l>
					<l>A többivel nem gondolok sokat...</l>
					<l>Hadd hízzanak rajt e gaz tolvajok.”</l>
					<l>Kompolti Péter ment kutatni s véle</l>
					<l>A martalékra vágyó cinkosok;</l>
					<l>Csak Dávid és Jób állt merőn, s ha ajkok</l>
					<l>Le nem pecsétli a csodálkozás,</l>
					<l>Ezt kérdték volna: milyen látomány ez?</l>
					<l>Melyik tündére az álomvilágnak</l>
					<l>Szállott a földre, e falak közé?</l>
					<l>S midőn a méla bámulás ködében</l>
					<l>Eltévedt lelkök ismét visszatért:</l>
					<l>Egyszerre léptek az ajtó felé,</l>
					<l>Amely Perenna teremébe nyílt,</l>
					<l>S amely előtt vont karddal állt a férj,</l>
					<l>Vont karddal és rettentőn, mint az angyal,</l>
					<l>Ki őrizé a paradicsomot.</l>
					<l>„Eddig s tovább nem!” dörgött a jövőkre,</l>
					<l>„Eddig s tovább nem!... a kétségbesés, a</l>
					<l>Halál szolgája áll e küszöbön,</l>
					<l>E szent ajtónak tiszta küszöbén!”</l>
					<l>Ekkép a férj; de a két zordon ifjut</l>
					<l>Nem rettenték meg a dörgő szavak,</l>
					<l>Sem a szemeknek átszuró világa,</l>
					<l>Mely villámlásként szállt a hang előtt.</l>
					<l>„Utamba állasz?” így kiálta Jób,</l>
					<l>„Utamba mersz még állani? jaj neked!</l>
					<l>Keresztültörnék, bárha kezeidben</l>
					<l>Száz kard villogna s minden kard hegyéről</l>
					<l>Ezer halál vigyorgna is reám!”</l>
					<l>És összecsaptak csengő fegyverökkel</l>
					<l>Gedő és Jób, mint két kőszikla, melyet</l>
					<l>Egymás felé sujt a földindulás.</l>
					<l>Akközben Dávid rést lelt s besuhant,</l>
					<l>Ahol Perenna elszorult kebellel</l>
					<l>Az aggodalmak árján fuldokolt.</l>
					<l>Egy jajsikoltás és egy halk sohaj...</l>
					<l>A nő sikoltott és a férj sohajtott,</l>
					<l>A nő, kit Dávid vett ölébe s vitt,</l>
					<l>S a férj, kinek Jób átdöfé szivét.</l>
				</lg>
				<p>*</p>
				<lg>
					<l>Salgó s Gedővár közt emelkedék</l>
					<l>Hajnácskő, szinte sziklaormi vár.</l>
					<l>Csend volt a várban és a vár alatt.</l>
					<l>Mindenki alvék; a toronynak őre</l>
					<l>Virraszta csak még félig nyilt szemekkel.</l>
					<l>A fövenyóra éjfélt mutatott.</l>
					<l>Mi zaj hasítja a csendet keresztül?</l>
					<l>Még halk, de percről percre hangosabb.</l>
					<l>Az őr keresztet hány és a toronyból</l>
					<l>Fél bátorsággal néz a völgybe le;</l>
					<l>Ki más zavarná a világ nyugalmát</l>
					<l>Az éjszakának kellő közepén,</l>
					<l>Mint boszorkányok és kisértetek?</l>
					<l>Lenéz az őr... a teljes hold világa</l>
					<l>Aranyfátyolként leng a vár körül,</l>
					<l>S a vár alatti völgy ezüst ködével,</l>
					<l>Mint két szerelmes lélek összeolvad.</l>
					<l>A fényhomályban Gedővár felől a</l>
					<l>Salgói úton nyargal egy lovag,</l>
					<l>Ölében egy hölgy hófehér ruhában</l>
					<l>Hollósötét haj lengő fürtivel.</l>
					<l>Mögöttök távol ismét egy lovag. -</l>
					<l>Olyan tünékeny volt e jelenés,</l>
					<l>Hogy a toronynak őre másnap ezt,</l>
					<l>Midőn fölébredt, álomnak hivé.</l>
				</lg>
				<p>*</p>
				<lg>
					<l>Midőn fölére Salgó udvarába</l>
					<l>Kompolti Dávid a szép martalékkal,</l>
					<l>Ez életének nem adá jelét,</l>
					<l>Aléltan fekvék annak karjain;</l>
					<l>Szivében a vért és eszméletet</l>
					<l>Megállitá a félelem s futás.</l>
					<l>Gyöngéd karokkal tette őt az ifju</l>
					<l>Egy kerevetre: csínnal bánt vele,</l>
					<l>Miként a gyermek a kicsiny madárral,</l>
					<l>Melyet fészkébül épen most lopott ki;</l>
					<l>S megállt előtte s elmerűlve nézte</l>
					<l>És lelkesedve így szólt: „Oh miért</l>
					<l>Fejem nem oly nagy, mint az ég, hogy annyi</l>
					<l>Szem volna rajt, ahány csillag van ott,</l>
					<l>Hadd bámulnálak valamennyivel!...</l>
					<l>Ki vagy, ki vagy te? olyan ismerős</l>
					<l>Előttem arcod mindenik vonása;</l>
					<l>Találkozám már véled?... oh igen, most</l>
					<l>Emlékezem, hogy egykor láttalak,</l>
					<l>Régen, fölötte régen. Még midőn</l>
					<l>Mint gyermek jártam a vadon homályin?</l>
					<l>Miként ártatlan gyermek, akinek</l>
					<l>Vérzett szive, ha vérezett az őz</l>
					<l>Szilaj vadászok gyilkoló nyilától:</l>
					<l>Oh akkor, akkor gyakran láttalak.</l>
					<l>Ha szenderegtem a kis völgyi forrás</l>
					<l>Virágos partján: édes álmaimban</l>
					<l>Meg-megjelentél, tündérek leánya!</l>
					<l>Hozzám jövél s lehajlottál reám,</l>
					<l>Miként lehajlik földre a szivárvány,</l>
					<l>S fülemben égi hangokat sugál.</l>
					<l>Karom kinyujtám, hogy öleljelek,</l>
					<l>S fölébredék... te már távol valál,</l>
					<l>A rengeteg sötétzöld mélyiben</l>
					<l>Láttam fehérlő árny-alakodat,</l>
					<l>S futék utánad, mint az esti szél</l>
					<l>A tünedékeny pillangó után,</l>
					<l>Futék a hegyre... a hegy tetején</l>
					<l>Bámulva álltam és szomorkodám; már</l>
					<l>Oly messze voltál tőlem, fönn az égen</l>
					<l>Az esti csillag képiben ragyogtál. -</l>
					<l>Gyermekkorom tűnt s gyermekéveimmel</l>
					<l>Eltünt regényes ábrándim világa,</l>
					<l>S vad ifjuvá lett a szelíd fiú,</l>
					<l>S azóta véled nem találkozám...</l>
					<l>De én beszélek hozzád, és te nem</l>
					<l>Hallod beszédem; mozdulatlanul</l>
					<l>Fekszel, miként az elesett szobor.</l>
					<l>Élsz, vagy meghaltál? oh csak meg ne halj,</l>
					<l>Inkább hervadjon el minden virág</l>
					<l>A föld szinén, s ne légyen több tavasz!...</l>
					<l>Hah, végre, végre nyílnak szemeid;</l>
					<l>Milyen szemek, mily égetőn-vakítók...</l>
					<l>Hová jutottam? hol vagyok? talán a</l>
					<l>Teremtő műhelyében, ahol a</l>
					<l>Napok készülnek? ottan, ottan... oh</l>
					<l>Ha e két nap az égre fölkerűl,</l>
					<l>A mindenséget porrá égeti!”....</l>
					<l>‘Elég már, bátya, most énrajtam a sor,’</l>
					<l>Ily hang szakasztá félbe Dávidot,</l>
					<l>Jób hangja, aki mostan érkezett meg,</l>
					<l>‘Elég volt, bátya, most énrajtam a sor;</l>
					<l>E drágakincsen ketten osztozunk!’</l>
				</lg>
				<p>*</p>
				<lg>
					<l>Eszmélt Perenna, és csodálkozással</l>
					<l>Nézett körűl, és töredezve szólt:</l>
					<l>„Férjem!... de ez nem férjem... ez sem az;</l>
					<l>És e terem... hisz ez nem a mienk.</l>
					<l>Hová juték? és férjem hol marad,</l>
					<l>Hogy így magára hagyja hitvesét?”</l>
					<l>„Férjed, menyecske, messze útazott,”</l>
					<l>Ekkép felelt Jób, „kár lesz várnod őt,</l>
					<l>Mert míg utából ismét visszajő,</l>
					<l>Rég elvirítnak ifju bájaid.</l>
					<l>Azért feledd őt s add nekünk magad,</l>
					<l>Hogy részesűljünk mink is a gyönyörben,</l>
					<l>Mit férjed a mennyországtól bitorlott.”</l>
					<l>„El oldalamtól! vissza, szemtelen!”</l>
					<l>Kiálta a nő, „vissza... és ne szólj,</l>
					<l>Mert minden szóért s minden léptedért,</l>
					<l>Ha férjem eljön, rémesen lakolsz...”</l>
					<l>„Ha férjed eljön, akkor?” szóla Jób.</l>
					<l>„Hisz mondtam már, hogy messze útazott,</l>
					<l>Oly messzire, hogy onnan, ahová ment,</l>
					<l>Porszemnek látja a nagy földtekét.</l>
					<l>Szóval - hogy őt ne várd hiába - nézd</l>
					<l>E kardot s rajta ezt a szép piros vért;</l>
					<l>Ez férjed vére... én megöltem őt.</l>
					<l>Most hát szabad vagy, szép asszony, szabad!</l>
					<l>A női hűség rabbilincsei</l>
					<l>Nem korlátozzák többé lelkedet.</l>
					<l>Szabad vagy, használd szabadságodat.</l>
					<l>Két kar helyett most négy kar vár reád,</l>
					<l>Hogy boldogítson ölelésivel.”</l>
					<l>Perenna némán és merően állt,</l>
					<l>Némán, merően, hidegen, fehéren,</l>
					<l>Miként holt, csendes téli éjszakán a</l>
					<l>Száraz bokor, mit ellepett a hó.</l>
					<l>Ott állt Perenna és a kardra bámult,</l>
					<l>Amelyen olyan drága vér aludt meg. -</l>
					<l>E mozdulatlan némaság alatt</l>
					<l>Szivét, lelkét mily harcok szaggaták!</l>
					<l>A lélek benne ugy sírt, ugy nyögött,</l>
					<l>Ugy küszködött, ugy jajgatott, miként</l>
					<l>A jég alatt a befagyott patak.</l>
					<l>Kitört végtére a kétségesés,</l>
					<l>Kitört belőle, mint a tűzokádó</l>
					<l>Hegy méhéből a füst s lángoszlopok,</l>
					<l>És átkokat szórt, rémes átkokat</l>
					<l>Zsivány fejére férje gyilkosának.</l>
					<l>De mintha minden átok egy virág</l>
					<l>Lett volna, egy-egy illatos virág,</l>
					<l>Miket feléje dobnak, hogy szagolja,</l>
					<l>Olyan kedvtelve állt a hölgy előtt Jób,</l>
					<l>S midőn az végzé, így kezdette ez:</l>
					<l>„Hah, istenemre, hogyha átkozódva</l>
					<l>Ily szép vagy, asszony, menj férjhez naponként,</l>
					<l>S én férjedet naponként megölöm!...</l>
					<l>Átkozz tovább, szép hölgy, én hallgatom,</l>
					<l>Ha minden átkod megfogamszik is.”</l>
					<l>Perenna Dávid lábaihoz borult,</l>
					<l>Átfogta térdét, és így esdekelt:</l>
					<l>„Oh, ifju, arcod nem oly ördögi,</l>
					<l>Miként ezé itt... légy könyörülő,</l>
					<l>És ój meg tőle, ój meg engemet!</l>
					<l>Szeretni foglak, szolgálód leszek,</l>
					<l>Csak ments meg engem férjem gyilkosától,</l>
					<l>Csak e sátán ellen légy paizsom.”</l>
					<l>„Meg foglak óni, gyermekálmaim</l>
					<l>Földönfölűli tündérgyermeke!”</l>
					<l>Kiálta Dávid fölemelve őt,</l>
					<l>„Meg foglak óni, paizsod leszek;</l>
					<l>S ki hozzád nyúlni kíván: annak e</l>
					<l>Paizst elébb ketté kell törnie.</l>
					<l>Most hát öcsém, Jób, ehhez tartsd magad!”</l>
					<l>„Nem ugy, jó bátya,” monda Jób s szemében</l>
					<l>Ellenszegűlő dacnak lángja gyúlt,</l>
					<l>„Nem ugy, jó bátya! igy nem alkuszunk.</l>
					<l>Minálunk minden martalék közös,</l>
					<l>Azért kettőnké e menyecske is;</l>
					<l>És ha nem engedsz, tudd: e kard, amellyel</l>
					<l>Férjének írtam úti levelet</l>
					<l>A másvilágra, e kard most is éles,</l>
					<l>S karomnak sincsen legkisebb baja!”</l>
					<l>Egymás elébe állt a két fiú,</l>
					<l>Egymás elébe állt és hallgatott,</l>
					<l>Nyelvök helyett most kardjaik beszéltek.</l>
					<l>Kompolti Péter jött be s rájok ordít:</l>
					<l>„Megálljatok!” s a bajvivók megálltak.</l>
					<l>„Apánk, te légy hát köztünk a biró,”</l>
					<l>Igy szóla Jób, „ez asszonyt itt magának</l>
					<l>Akarja Dávid bátya tartani;</l>
					<l>De én azt mondom: ehhez nincs joga,</l>
					<l>Mert ő kettőnké. Nincs-e igazam?”</l>
					<l>„Hitvány fiúk”, szólt megvetőleg apjok,</l>
					<l>„Ily hasztalanság annyira feltüzel,</l>
					<l>Hogy egymás ellen karddal rontotok?</l>
					<l>S ilyen mihaszna pörben engemet</l>
					<l>Mertek biróul híni, engemet!... jó;</l>
					<l>Igazságot hát én szolgáltatok.</l>
					<l>Halljátok: e hölgy nem lesz egyiké sem.</l>
					<l>Sem egyiké, sem másiké... igen,</l>
					<l>E hölgyet bírni én fogom, magam!”</l>
					<l>Kihullt a kard a két fiú kezéből,</l>
					<l>Vérök föllázadt, sustorgott, miként</l>
					<l>A víz, amelybe a villám csapott,</l>
					<l>S dörmögni kezdtek bosszus dolgokat.</l>
					<l>Keresztülszúró lángtekintetét</l>
					<l>Jártatta végig rajtok az apa,</l>
					<l>S parancsolólag így kiálta föl:</l>
					<l>„Ki mer moccanni és morogni, hogyha</l>
					<l>Kompolti Péter ezt kiáltja: csitt!”</l>
				</lg>
				<p>*</p>
				<lg>
					<l>Miből teremté isten a szivet?</l>
					<l>Hogy annyi bútól, kíntól sem hasad meg,</l>
					<l>Amennyi érte a szegény Perennát. -</l>
					<l>Őrizve Salgó szűk falai között</l>
					<l>Ült a fogoly hölgy napok óta csak,</l>
					<l>De mindenik nap századokra nyúlt,</l>
					<l>Azokra nyujtá azt a szenvedés.</l>
					<l>Az árva lélek mennyit szenvedett!</l>
					<l>Egy pillanatban keble meggyuladt</l>
					<l>A fájdalomtól és más pillanatban</l>
					<l>A rettegéstől ismét megfagyott.</l>
					<l>Hosszan tünődék, véghetetlenűl:</l>
					<l>Hogy szabaduljon e falak közűl,</l>
					<l>S hogy álljon bosszut férje gyilkosán?</l>
					<l>És nem talála semmi, semmi módot!</l>
					<l>S most jött reá a legnagyobb csapás;</l>
					<l>Kompolti Péter így nyilatkozék:</l>
					<l>„Szép asszony, benned a sátán lakik,</l>
					<l>Te megbüvöltél, napról-napra jobban</l>
					<l>Tetszel nekem, s ha akarod, ha nem:</l>
					<l>Én feleségül veszlek tégedet.”</l>
					<l>„Hozzád megyek”, szólt elhatározottan</l>
					<l>Perenna, ámde oly hangon, mikéntha</l>
					<l>Lett volna a halálnak angyala,</l>
					<l>S ezt mondta volna ama szók helyett:</l>
					<l>„Kompolti Péter, végórád ütött!” -</l>
					<l>Magához híta Dávidot Perenna,</l>
					<l>S így szóla: „Ifju, igazán szerettél?</l>
					<l>Vagy pillanatra fellobbant lidércnek</l>
					<l>Volt lángja csak, mit érezél irántam?</l>
					<l>És ha szerettél, mondd: szeretsz-e még?”</l>
					<l>„Szeretlek egyre,” válaszolt az ifju,</l>
					<l>„Szeretlek, mint a völgyet a patak,</l>
					<l>Szeretlek, mint a csillag az eget,</l>
					<l>Szeretlek, mint a féreg a gyümölcsöt!</l>
					<l>S ha te szeretnél... oh szólj, asszonyom,</l>
					<l>Hogy érdemeljem meg szerelmedet?”</l>
					<l>„Hogyan?” felelt a nő, „egy módja van:</l>
					<l>Öcséd megölte férjemet, s apád most</l>
					<l>Engem magának hitvesűl kiván.</l>
					<l>De én apádat, ezt a második</l>
					<l>Leendő férjemet szintúgy utálom,</l>
					<l>Miként első férjemnek gyilkosát.</l>
					<l>Szeretsz valóban? úgy hát szabadíts meg</l>
					<l>E két gonosztól. - A tiéd leszek, ha</l>
					<l>Apádat és öcsédet megölöd.”</l>
				</lg>
				<p>*</p>
				<lg>
					<l>Örök rejtélyű érzés, szerelem!</l>
					<l>Te nagy folyó, mely egyszer szemetet,</l>
					<l>Máskor virágot hordasz vizeden,</l>
					<l>S mind egy helyről: az emberek szivéből.</l>
					<l>Oh szerelem, te végtelen óceán,</l>
					<l>Melynek határát még nem látta senki,</l>
					<l>S melynek le nem szállt fenekére senki.</l>
					<l>Ott állsz te, óriások óriása,</l>
					<l>Mesés nagyságban... hogyha nyugoszol,</l>
					<l>Meglátja széles tükrödben magát a</l>
					<l>Határtalan menny minden csillaga;</l>
					<l>S ha háborogsz: fölszíneden csatáznak</l>
					<l>Az alvilágnak minden szörnyei.</l>
					<l>Mindenható erő vagy, szerelem!</l>
					<l>Mindenható vagy... angyallá az embert,</l>
					<l>Az angyalt ördöggé, az ördögöt</l>
					<l>Emberré könnyen átváltoztatod... - -</l>
				</lg>
				<p>*</p>
				<lg>
					<l>Derűlt kék éj volt, tiszta csendes éj,</l>
					<l>Vidáman néztek felhőtlen magasból</l>
					<l>A földre a hold és a csillagok,</l>
					<l>Olyan vidáman!... hah, pedig mi történt</l>
					<l>A földön? apa- s testvérgyilkolás!</l>
					<l>Kigyóként csúszott Dávid a terembe,</l>
					<l>Hol apja szunnyadt. Ágya függönyét</l>
					<l>Széttolta halkan... reszketett keze,</l>
					<l>Mintha kősziklát hengerítene.</l>
					<l>„Itt fekszik, alszik,” így gondolkodék,</l>
					<l>Merőn szegezve rá égő szemét,</l>
					<l>„De mily szelíd most arca, melynek ébren</l>
					<l>Minden vonása egy-egy Lucifer;</l>
					<l>Vagy csak te látod tán ilyen szelídnek,</l>
					<l>Te mindig-gyáva lelkiismeret?</l>
					<l>Eredj, hivatlan vendég, menj tova;</l>
					<l>Nem hallgatok rád, nem, nem! hasztalan</l>
					<l>Nyujtod felém fenyitő ujjadat,</l>
					<l>Hiába intesz oly parancsolólag,</l>
					<l>Nem hallgatok rád... nézd, nem hallgatok!”</l>
					<l>Az alvót ekkor torkon ragadá,</l>
					<l>S beléje fojtá a lélekzetet...</l>
					<l>Nem is nyögött... egy rángás, s vége volt.</l>
					<l>Bevonta ismét a függönyt s mene,</l>
					<l>De a küszöbnél visszafordula,</l>
					<l>Hogy megtekintse: nem maradt-e élet</l>
					<l>Ama testben? nem támadand-e föl?</l>
					<l>Az ágy előtt megállt... állt, s nem meré</l>
					<l>A kárpitot szétvonni újolag,</l>
					<l>Nem mert benézni rettentő müvére,</l>
					<l>S lélekszakadva kifelé rohant</l>
					<l>Másik terembe, ahol öccse volt.</l>
					<l>A zajra Jób fölébredett s fölült,</l>
					<l>S fél eszmélettel nézte a jövőt,</l>
					<l>S midőn egészen eszmélt, akkorára</l>
					<l>Keblében járt a gyilkoló acél,</l>
					<l>Amelyet bátyja a falról ragadt le.</l>
					<l>De nem halálos volt Dávid szurása,</l>
					<l>Feléje lépett tántorogva öccse,</l>
					<l>Hogy megragadja öldöklő kezét...</l>
					<l>Egy új suhintás és Jób homlokát</l>
					<l>Elboritotta vére, s összedőlt.</l>
					<l>A kardot messze dobta Dávid, és</l>
					<l>Futott; futott ki, mintha lépteit</l>
					<l>Követte volna százezer boszorkány,</l>
					<l>Lidérc, kisértet, ördög s minden, ami</l>
					<l>Irtóztató a képzeletben él.</l>
					<l>Futott, futott és nem tudá: hová fut?</l>
					<l>Sötét sarokban megvoná magát,</l>
					<l>Szemét behunyta, hogy ne lássa a</l>
					<l>Számíthatatlan rémeket; de látta</l>
					<l>Még akkor is, ha behunyá szemét.</l>
					<l>S majd apja halvány arca állt előtte,</l>
					<l>Majd öccse véres, megvagdalt alakja.</l>
					<l>Intett kezével, hogy távozzanak;</l>
					<l>Nem távozának. Mindig közelebb</l>
					<l>Jöttek hozzája... egyre közelebb...</l>
					<l>Beléje vágták végre körmüket...</l>
					<l>Torkon ragadták... lég után kapott,</l>
					<l>S egy jajnyögéssel összeroskada.</l>
					<l>Midőn fölébredt, reggeledni kezdett,</l>
					<l>A hajnalfény betört az ablakon;</l>
					<l>Körűltekinte, s akkor látta meg,</l>
					<l>Hogy apja ágya mellett feküvék.</l>
					<l>„Apám, ébredj föl, ébredj... hallod-e?”</l>
					<l>Szólott megrázva a holttetemet,</l>
					<l>„Mit alszol, hosszan, mint a mormotér?</l>
					<l>Már fényes nap van. Jer, menjünk rabolni...</l>
					<l>Szabad vásár van, minthogy nincs király.</l>
					<l>Menjünk rabolni, szálljuk meg Gedővárt;</l>
					<l>Tiétek minden kincs, arany... nekem</l>
					<l>Nem kell egyéb, csak a vár asszonya.</l>
					<l>De kelj föl hát! ne rángattasd magad</l>
					<l>Hiába. S mégsem ébredsz föl... no semmi,</l>
					<l>Fölébredsz majd az ítéletnapon.</l>
					<l>De akkor ki ne böffentsd valahogy</l>
					<l>Az istennek, hogy én voltam, ki téged</l>
					<l>Elaltatálak, mert megfojtalak!”</l>
					<l>Elindult és ment a szomszéd terembe.</l>
					<l>„Hát ez ki itten?” kérdé, öccse testét</l>
					<l>Megrugva, „mit? te volnál, Jób öcsém?</l>
					<l>Mi a manó, hát a földön heversz?</l>
					<l>Neked bezeg jó ágyad lehetett.</l>
					<l>Bordáidnak becsűletére válik,</l>
					<l>Hogy nem jajgatnak ilyen durva ágyon.</l>
					<l>Hanem hát kelj föl, s mosd meg arcodat,</l>
					<l>Hiszen merő vér; kelj föl, hallod-e?</l>
					<l>Mi a tatár, ugy veszem észre, hogy ma</l>
					<l>Fölkelni nincsen kedve senkinek.</l>
					<l>Annál jobb. Oh ez pompás alkalom!</l>
					<l>Szép kedvesem most megszöktethetem...”</l>
					<l>S ment a szobába, hol Perenna volt.</l>
					<l>„Megölted őket?” kérdezé a hölgy.</l>
					<l>„Kit öltem én meg?” fölkiálta Dávid,</l>
					<l>„Én nem öltem senkit, senkit is!</l>
					<l>Ottan feküsznek szépen, csendesen,</l>
					<l>Egyik fehér és a másik piros,</l>
					<l>Jer, angyalom, jer. Mélyen alszanak;</l>
					<l>Megszökhetünk. Jer. Senki sem vesz észre.</l>
					<l>Fölnyargalunk a bástya tetejére,</l>
					<l>S onnét aztán az égbe röpülünk!”</l>
					<l>„Hah, ez megőrült,” gondolá Perenna,</l>
					<l>S borzadva hátrált, de az ifju őt</l>
					<l>Ölébe fogta s vitte kifelé.</l>
					<l>A nő sikoltott. „Csitt, légy csendesen,</l>
					<l>Mindenre kérlek, ami szent előtted!”</l>
					<l>Szólott az ifjú, „fölkel valaki</l>
					<l>Zajodra, s akkor el nem szökhetünk,</l>
					<l>Elfognak... hah nézd, nézd, már jőnek is!”</l>
					<l>Ezzel rohanni kezde, fölrohant</l>
					<l>A bástyafalra. „Most röpülj!” kiálta,</l>
					<l>„Mindjárt ott fönn, ott fönn leszünk az égben,”</l>
					<l>És átszorítva a hölgyet, leugrott...</l>
					<l>Alant a mélység sziklacsúcsai</l>
					<l>A vértül és a hajnaltól pirultak</l>
				</lg>
				<p>*</p>
				<lg>
					<l>Dávidnak már nem kelle temetés,</l>
					<l>Elnyelte őt a vár alatti mélység,</l>
					<l>El volt temetve. S aki eltemesse</l>
					<l>Apját s öcsét: nem volt ember reá.</l>
					<l>Kipusztulván mind a Kompoltiak,</l>
					<l>Elosztották a rablott kincseket</l>
					<l>Legényeik; de osztozás alatt</l>
					<l>Egymásnak esvén kardot fogtanak.</l>
					<l>Kevés jutott el épen közülök.</l>
					<l>Nagyrészt elestek, és holttesteik</l>
					<l>Az éhes hollók tápláléki lettek.</l>
					<l>Igy állt sokáig Salgó zajtalan,</l>
					<l>Csak a hollóknak károgása szólt</l>
					<l>Holttetemekkel megtelt udvarában;</l>
					<l>S alant a völgyben a népség futott</l>
					<l>A szél elől, mely Salgóról jöve.</l>
				</lg>
				<p>Dömsöd, 1846. május</p>
			</div>
		</body>
	</text>
</TEI>