<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0727" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">RÓZSAVÖLGYI HALÁLÁRA</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">280</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>RÓZSAVÖLGYI HALÁLÁRA</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>RÓZSAVÖLGYI HALÁLÁRA</head>
				<lg>
					<l>Vén muzsikus, mit vétettem én neked,</l>
					<l>Hogy mindig csak szomorítasz engemet?</l>
					<l>Keseregtem, mikor szólt a hegedűd,</l>
					<l>Hej, nem szól már, s ez nekem még keserűbb,</l>
					<l>Ez nekem még keserűbb!</l>
				</lg>
				<lg>
					<l>Régi sorsa magyaroknak a bánat,</l>
					<l>E nélkül már tán élni sem tudnának,</l>
					<l>Ha már igy van, ébredj föl vén barátom,</l>
					<l>Hadd busúljunk legalább a nótádon,</l>
					<l>Hadd busúljunk nótádon!</l>
				</lg>
				<lg>
					<l>Cudar nemzet biz a magyar, hiába,</l>
					<l>Nem igen néz se’ előre, se’ hátra,</l>
					<l>Elfeledte, ami történt ezelőtt,</l>
					<l>A jövő meg? bánja is ez a jövőt.</l>
					<l>Bánja is ez a jövőt!</l>
				</lg>
				<lg>
					<l>Egyszer ember csak a magyar, mikor a</l>
					<l>Fülét, szivét megtölti a muzsika,</l>
					<l>Könnybe lábbad a két szeme olyankor,</l>
					<l>Eszébe jut a siralmas hajdankor,</l>
					<l>A siralmas hajdankor.</l>
				</lg>
				<lg>
					<l>Sirathatjuk is a multat, Mohácsot,</l>
					<l>Kiket ott a török fegyver levágott;</l>
					<l>Ha őket eltemették vón rendesen,</l>
					<l>Húszezer sír állna ottan egy helyen,</l>
					<l>Húszezer sír egy helyen!</l>
				</lg>
				<lg>
					<l>És mikor már kibusúltuk magunkat,</l>
					<l>Megfeszítjük lelkünket és karunkat,</l>
					<l>És ha akkor ott volna az ellenség,</l>
					<l>Ha mégannyi volna is mind elesnék,</l>
					<l>Mind egy szálig elesnék!</l>
				</lg>
				<lg>
					<l>Akkor aztán bízni kezdünk magunkba’,</l>
					<l>Hogy telik még mitőlünk is nagy munka,</l>
					<l>Hogy kivirít még a magyar nép fája,</l>
					<l>S lombjait majd isten, ember csodálja,</l>
					<l>Isten, ember csodálja! -</l>
				</lg>
				<lg>
					<l>Ébredj föl, vén muzsikus, vén barátom,</l>
					<l>Hadd busúljunk, lelkesedjünk nótádon,</l>
					<l>Olyan istenigazában tudtad te,</l>
					<l>Hogy hol fekszik a magyarnak a szive,</l>
					<l>A magyarnak a szive.</l>
				</lg>
				<lg>
					<l>Mért hagytál el? hiszen mi rád nem untunk,</l>
					<l>Pedig veled ötven évet mulattunk,</l>
					<l>Gyere vissza, áldom azt az istened,</l>
					<l>Kezdd el újra, kezdd el azt az ötvenet,</l>
					<l>Kezdd el azt az ötvenet! -</l>
				</lg>
				<lg>
					<l>Addig híttam, hogy sírjából megjelent,</l>
					<l>Megjelent, de csak addig volt idefent,</l>
					<l>Míg kezével hajlékára mutatott...</l>
					<l>Mi van benne? hegedű és koldusbot,</l>
					<l>Hegedű és koldusbot!</l>
				</lg>
				<p>Pest, 1848. január 29.</p>
			</div>
		</body>
	</text>
</TEI>