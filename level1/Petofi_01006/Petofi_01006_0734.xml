<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0734" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">LEHEL VEZÉR</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2784</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>LEHEL VEZÉR</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>LEHEL VEZÉR</head>
				<p>Első ének</p>
				<p>1</p>
				<lg>
					<l>Nem nagy hírű város Jászberény városa,</l>
					<l>És itt a nyakam, hogy nem is lesz a soha,</l>
					<l>De van abban egy kürt, van annak nagy híre,</l>
					<l>Akkora, hogy nem fér a jászok földére,</l>
					<l>Kiterjed éjszak, dél, nyugat és keletre,</l>
					<l>Mint a Tisza, mikor szűk neki a medre,</l>
					<l>Terjed a némettől a székely világig,</l>
					<l>A lengyel határtól egész a horvátig.</l>
				</lg>
				<p>2</p>
				<lg>
					<l>Ugy bizony, hires kürt az a jászberényi,</l>
					<l>Nem haszontalanság a felől beszélni,</l>
					<l>Megérdemli a szót és jobban, mint sok más,</l>
					<l>Mikre akárhányszor volt időfogyasztás;</l>
					<l>Megérdemli a szót, nem is leszek fösvény,</l>
					<l>Kutatva, melyik a legrövidebb ösvény?</l>
					<l>Széltében-hosszában mondom el a dolgot,</l>
					<l>Mit csinált az a kürt, ki kezében forgott.</l>
				</lg>
				<p>3</p>
				<lg>
					<l>De hol is kezdjem csak, hogy megértsük egymást?</l>
					<l>Mert hát tudnivaló, hogy én itt mostanság</l>
					<l>Nem írástudóknak, nem az úri rendnek,</l>
					<l>De beszélek szűrös-gubás embereknek;</l>
					<l>Hisz az írástudók jobban tudják magok,</l>
					<l>Mint én, amiket most mondani akarok,</l>
					<l>Az uraknak pedig az ideje drága,</l>
					<l>Rá sem érnek ilyen apró mulatságra.</l>
				</lg>
				<p>4</p>
				<lg>
					<l>Nem is igen bánom, ha ők nem figyelnek,</l>
					<l>Amint nélkülem elvannak őkegyelmek,</l>
					<l>Csak ugy elvagyok őkegyelmek nélkül,</l>
					<l>Egyiknek sem élek az emberségébül.</l>
					<l>Akik ő előttök görnyesztik hátokat,</l>
					<l>Lesve asztalukról a morzsalékokat</l>
					<l>S lesve ajkaikról a kegyes mosolygást:</l>
					<l>Őket ez érdemes emberek mulassák.</l>
				</lg>
				<p>5</p>
				<lg>
					<l>Megvallom őszintén, épenséggel mások</l>
					<l>Azok, akiket én mulattatni vágyok;</l>
					<l>Nem a palotáknak fényes gyertyaszála</l>
					<l>Vagyok én, hanem a kunyhók mécsvilága.</l>
					<l>Alant születtem én, szalmafödél alatt,</l>
					<l>Sosem tagadom meg származásomat,</l>
					<l>Kis házikókra száll lelkem, mint a gólya,</l>
					<l>S egyszerű nótákat kerepöl le róla.</l>
				</lg>
				<p>6</p>
				<lg>
					<l>De vissza-, vagyis rátérek a dologra...</l>
					<l>Hej, felebarátim, régesrégen volt a,</l>
					<l>Amit én elmondok; akkor még, látjátok,</l>
					<l>Szopós gyerek volt a huszadik apátok.</l>
					<l>Száz esztendő szép szám, pedig már azóta</l>
					<l>Az idő a földre azt kilencszer rótta;</l>
					<l>Kilencszáz esztendő!... kilenc vén óriás,</l>
					<l>Egymás után egyik a másiknak sírt ás.</l>
				</lg>
				<p>7</p>
				<lg>
					<l>Akkor más világ járt, elgondolhatjátok,</l>
					<l>Nem volt még korona, nem voltak királyok,</l>
					<l>Fejedelem volt az első a nemzetben,</l>
					<l>Nem hátul, de elől ment az ütközetben,</l>
					<l>Hej pedig ugyancsak járta az ütközet,</l>
					<l>Nem űlt a nép otthon a kemence megett,</l>
					<l>Mind háborúskodott, csak az maradt hátra,</l>
					<l>Aki épen kellett az eke szarvára.</l>
				</lg>
				<p>8</p>
				<lg>
					<l>Kegyetlen legények kerekedtek akkor,</l>
					<l>Soha el nem váltak a kardmarkolattol,</l>
					<l>Egyfelől őrizték a megszerzett hazát,</l>
					<l>Másfelől kivűlről a sok kincset hozák.</l>
					<l>Félt is tőlök minden halandó nemzetség,</l>
					<l>Az adót nekik, mint a köles, fizették,</l>
					<l>Mert hisz nagyon bölcsen látták ők azt által,</l>
					<l>Hogy haláluk egy a hátramaradással.</l>
				</lg>
				<p>9</p>
				<lg>
					<l>Fejedelmi ember Taksony volt a’ tájba’,</l>
					<l>Taksony: Zoltán fia, Árpád unokája...</l>
					<l>De tudjátok-e ti, jámbor atyafiak,</l>
					<l>Ki volt a vitéz, kit Árpádnak hítanak?</l>
					<l>Barátaim, mikor e nevet halljátok,</l>
					<l>Mintha oltár mellett templomban volnátok,</l>
					<l>Emeljétek meg a kalapjaitokat,</l>
					<l>Mert köszönhetitek néki hazátokat.</l>
				</lg>
				<p>10</p>
				<lg>
					<l>Magyarország szép föld, meg kell vallanotok,</l>
					<l>Rá a jóisten tízannyi áldást rakott,</l>
					<l>Mint igazság szerint amennyi illetné;</l>
					<l>Annyi az áldása, hogy alig fér belé.</l>
					<l>Ezt a téjjel-mézzel folyó dús Kánaánt,</l>
					<l>Hol megdönti saját terhe a gabonát,</l>
					<l>S hol tűzzel van tele a szőlő gerezdje:</l>
					<l>E szép országot a nagy Árpád szerezte.</l>
				</lg>
				<p>11</p>
				<lg>
					<l>Mert nem Ádám-Éva óta mienk e föld,</l>
					<l>Messze Ázsiában lakozánk azelőtt,</l>
					<l>Messze Ázsiában a világ más részén,</l>
					<l>Kaszpi-tengeren túl Aral-tó környékén.</l>
					<l>Irtóztató távol van az a hely innét!</l>
					<l>Ha megmondanám: hány mérföld? el se’ hinnék.</l>
					<l>Hej, az vón a kulacs, az vón a tarisznya,</l>
					<l>Melyből a bor s kenyér addig ki nem fogyna.</l>
				</lg>
				<p>12</p>
				<lg>
					<l>Vitézlő eleink ott tanyáztak hajdan,</l>
					<l>De biz nem fürödtek ők ott tejben-vajban,</l>
					<l>Rengeteg erdőkben magas fűvek nőttek,</l>
					<l>Nyargalózó vadak nem tiporták őket,</l>
					<l>Ahol meg kellett vón ló, barom számára,</l>
					<l>Vala a mezőkön a legelő árva.</l>
					<l>Kapják hát magokat, szedik a sátorfát,</l>
					<l>S indulnak keresni, hol vagyon jobb ország.</l>
				</lg>
				<p>13</p>
				<lg>
					<l>Tőlök napnyugatra - így szólt a hír szája -</l>
					<l>Fekszik Attilának egykori országa,</l>
					<l>Szörnyü Attilának, isten ostorának,</l>
					<l>A magyar nemzetség dicső ősapjának.</l>
					<l>Fölkeresik, abban állapodtanak meg,</l>
					<l>Fölkeresik, akármeddig tévelyegnek,</l>
					<l>És ha ráakadnak, visszaszerzik aztat,</l>
					<l>Hogy a maradékjok legyen boldog s gazdag.</l>
				</lg>
				<p>14</p>
				<lg>
					<l>Volt közöttök egy bölcs józan ember, Álmos,</l>
					<l>Ezt szólították föl: „Vezess minket már most,</l>
					<l>Józan okosságod vezéreljen bennünk,</l>
					<l>Ha lehetséges, a kívánt földre mennünk;</l>
					<l>Mint a darusereg az előljáróját</l>
					<l>Ugy követünk téged ország-világon át,</l>
					<l>Míg nem látjuk magunk a Tisza folyóban,</l>
					<l>Hol Attila alszik három koporsóban.”</l>
				</lg>
				<p>15</p>
				<lg>
					<l>Elfogadta Álmos a vezéri tisztet,</l>
					<l>A magyarság véle vándorolni kezdett.</l>
					<l>Meddig vándoroltak? a jóisten tudja;</l>
					<l>Mint a csillagok közt a nagy országutja,</l>
					<l>Itt alant a földön oly nyomot hagyának</l>
					<l>Magok után hosszan, amerre csak jártak...</l>
					<l>Csakhogy nem fejér volt e nyom, mint az égi,</l>
					<l>De sötétpiros, mert vérrel festették ki.</l>
				</lg>
				<p>16</p>
				<lg>
					<l>Esztendők multán nagy hegygerincen álltak,</l>
					<l>A hegy tetejéről tenger síkra láttak.</l>
					<l>„A határt elértük!” monda Álmos nékik,</l>
					<l>„Tekintsetek ott a rónaságon végig,</l>
					<l>Birodalma hajdan ez volt Attilának,</l>
					<l>E hegyeket híják a Kárpát sorának.</l>
					<l>És itt hála néked, magyarok istene,</l>
					<l>Hogy ezt mind meglátta a vén Álmos szeme!</l>
				</lg>
				<p>17</p>
				<lg>
					<l>Megvénültem immár, fejemet hó fedi,</l>
					<l>Fejér a fejem, mint e Kárpát hegyei;</l>
					<l>Rólok a havat a tavasz leolvasztja,</l>
					<l>De a fejem havát le nem olvaszthatja.</l>
					<l>A méltóságot átadom, mit adtatok,</l>
					<l>Az uj csatákra uj vezért válasszatok;</l>
					<l>Rám nézve két határ e hely bizonyára:</l>
					<l>Jövendő hazánk és életem határa.”</l>
				</lg>
				<p>18</p>
				<lg>
					<l>Amit Álmos sejtett, nem sejtette rosszul,</l>
					<l>Mert azon a helyen istenben boldogult;</l>
					<l>Leszállt fejér feje a fekete földbe,</l>
					<l>Zöld mohos sírhalom domborult fölötte.</l>
					<l>Körülállta sírját az egész magyar faj,</l>
					<l>S esküt tett le felhőt szaggató morajjal;</l>
					<l>E szent helytől kezdve kezökre kerítik</l>
					<l>Az egész tartományt, mely előttök nyílik.</l>
				</lg>
				<p>19</p>
				<lg>
					<l>Álmos vezér fia volt hatalmas Árpád;</l>
					<l>Gondolta-e milyen nagy becsület vár rá?</l>
					<l>Nemcsak hogy vezérnek, de fejedelemnek</l>
					<l>Kiáltotta ki az egész magyar nemzet.</l>
					<l>Pajzsra állították, úgy emelték fel őt,</l>
					<l>Ekkép mutatta meg magát népe előtt;</l>
					<l>A nép pedig rajta hogyne örült volna?</l>
					<l>Képére volt írva harcok diadalma!</l>
				</lg>
				<p>20</p>
				<lg>
					<l>Negyven nap pihentek Munkács róna földén,</l>
					<l>Az időt ünnepi lakomákkal töltvén,</l>
					<l>Kettős ünnep volt ez: halotti lakoma</l>
					<l>Álmosért, s a haza keresztelő tora.</l>
					<l>Negyvenegyedik nap amidőn megviradt,</l>
					<l>Ifjú Lehel ajkán a kürtszó megriad...</l>
					<l>Akkor még ifjú volt, állán a gyönge szőr</l>
					<l>Nem téli bunda volt, csak nyári könnyü szűr.</l>
				</lg>
				<p>21</p>
				<lg>
					<l>Takaros legény volt Lehel akkortájban,</l>
					<l>Ott benn született még messze Ázsiában,</l>
					<l>Ott látta először a szép napvilágot,</l>
					<l>Már gyermekjátékból párducra vadászott,</l>
					<l>S gyermekjátékot még alighogy felejtett,</l>
					<l>Mikor nyilával egy elefántot ejtett,</l>
					<l>Kivette és kürtnek csinálta agyarát,</l>
					<l>A cifrát tulajdon keze faragta rá.</l>
				</lg>
				<p>22</p>
				<lg>
					<l>Gyönge tüdejének erős volt még e kürt,</l>
					<l>De ő mindenféle nehézséget legyűrt,</l>
					<l>Vadon erdőkbe járt magános sziklákra,</l>
					<l>Ott szoktatta magát kürtje fuvására,</l>
					<l>Makrancoskodott a csont soká, de végre</l>
					<l>Szépen rátanult az engedelmességre,</l>
					<l>S azt a hangot adta, mely Lehelnek tetszett,</l>
					<l>Mely földet riasztott, mely eget repesztett.</l>
				</lg>
				<p>23</p>
				<lg>
					<l>S hangját a magyar nép már nagyon ismerte,</l>
					<l>Jel-adó volt, hogyha mentek ütközetre,</l>
					<l>Föl is gyúltak tőle, mintha hangok helyett</l>
					<l>Öntene szivökbe nyári napmeleget.</l>
					<l>Most is, hogy megharsant Munkács rónaságán,</l>
					<l>Felzudúlt a tábor, mint megannyi sárkány,</l>
					<l>De sírva fakadt rá nem egy apró gyermek,</l>
					<l>A haza-szerzésben hogy részt nem vehetnek.</l>
				</lg>
				<p>24</p>
				<lg>
					<l>Szétment a magyarság nyugatra, keletre,</l>
					<l>Zászlóikat mindig szerencse követte,</l>
					<l>Nem kimélték a vért és nem az életet,</l>
					<l>De jutalmok ez a gyönyörű haza lett.</l>
					<l>Öt esztendő multán Tokaj s Ménes borát,</l>
					<l>Buzáját az alföld, a Balaton halát,</l>
					<l>Vadait a Bakony s gazdag Erdély földe</l>
					<l>Aranyát-ezüstjét magyarnak termette.</l>
				</lg>
				<p>25</p>
				<lg>
					<l>Lehel ifjusága e csatákban telt el,</l>
					<l>Nem ért rá játszani a szép szerelemmel,</l>
					<l>S a szerelem galamb, gyönge erejével</l>
					<l>Nem győzött röpűlni Lehel sas-lelkével.</l>
					<l>Volt mégis kedvese, akinek szerelmet</l>
					<l>Esküdt, ki mindig ott volt oldala mellett,</l>
					<l>Kit nem adott volna a félvilágért sem...</l>
					<l>Szükség-e mondanom, hogy a kürtöt értem?</l>
				</lg>
				<p>26</p>
				<lg>
					<l>Hogy szerette kürtjét! meg is érdemelte;</l>
					<l>Nem csont-darab volt az, de tulajdon lelke.</l>
					<l>Mit elméje gondolt, amit szíve érzett,</l>
					<l>Szózatos ajkával mindent elbeszélett.</l>
					<l>Hol vidám hangja volt, hol pedig szomorú,</l>
					<l>Tudott harsogni, mint az égiháború,</l>
					<l>S tudott lágyan búgni, mint a kis madárka,</l>
					<l>Ki utána csalja párját ágrul-ágra.</l>
				</lg>
				<p>27</p>
				<lg>
					<l>Sokszor éjjelenként, ha pihent a tábor,</l>
					<l>Ki-kiszólt a kürtszó Lehel sátorábol,</l>
					<l>Ott benn űlt a vezér kürtjét fújogatva,</l>
					<l>Elgondolkodott a katonaság rajta.</l>
					<l>Ilyenkor nagy volt a csend; még a paripák,</l>
					<l>Azok is a fűvet lassabban harapták,</l>
					<l>Mintha csak félnének rendzavarók lenni,</l>
					<l>Vagy hogy jobban esett hallgatni, mint enni.</l>
				</lg>
				<p>28</p>
				<lg>
					<l>Egyik-másik tűzhöz odaűltek többen,</l>
					<l>S némán figyelmeztek a nótákra ott benn;</l>
					<l>Akadt köztök legény, aki suttogólag</l>
					<l>Magyarázgatta a többi hallgatónak:</l>
					<l>„Halljátok, hol jár az esze? Ázsiában,</l>
					<l>Születő földünkön, hajdani hazánkban;</l>
					<l>Eztet fújta, mikor elindultunk onnan...</l>
					<l>Benne váltogatva öröm s fájdalom van.</l>
				</lg>
				<p>29</p>
				<lg>
					<l>Furcsa érzés is volt, hazánkat elhagyni,</l>
					<l>Mert az ember mégis csak sajnálta vagy mi,</l>
					<l>Az igaz, hogy napról-napra lett soványabb,</l>
					<l>De hiába, ha már ott szoptuk anyánkat.</l>
					<l>Aztán meg ki tudta, célt nem veszítünk-e,</l>
					<l>Nem jön-e pusztulás bujdosó népünkre?</l>
					<l>Elveszhettünk volna hosszu bujdosásban,</l>
					<l>Mint üstökös-csillag az ég távolában.</l>
				</lg>
				<p>30</p>
				<lg>
					<l>Figyelmezzetek!... új nótát kezd vezérünk,</l>
					<l>Hah, ez az, mikor a Kárpátokra értünk,</l>
					<l>Kárpátok hegyéről először tekinténk</l>
					<l>Le e szép országra, mely most már a miénk.</l>
					<l>Mily rivalgó hangok! azok a vén kövek,</l>
					<l>Mikor meghallották, hosszan döbörögtek,</l>
					<l>Elküldték keletre, nyugatra szerteszét</l>
					<l>A kürt harsogását, a nemzet örömét.”</l>
				</lg>
				<p>31</p>
				<lg>
					<l>A magyarázónak itt megállt a nyelve,</l>
					<l>Mindnyájan fölzúgtak vígaságra kelve,</l>
					<l>A rivalgó kürttel versenyt kurjogattak</l>
					<l>Emlékére ama nevezetes napnak.</l>
					<l>De az öröm-lárma nem tartott sokáig,</l>
					<l>Mert a vidám nóta kesergővé válik,</l>
					<l>Nekibúsul a kürt, hangja méla tompa,</l>
					<l>S bele-belemerűl síró fájdalomba.</l>
				</lg>
				<p>32</p>
				<lg>
					<l>Nem egyéb volt ez, mint temetési ének</l>
					<l>Azok temetésén, akik elesének</l>
					<l>A Latorca mellett a legelső csatán,</l>
					<l>Melyet a magyarság küzdött az új hazán.</l>
					<l>Ennek hallatára szépen alábbhagytak</l>
					<l>A kedvökkel, akik elébb kurjogattak,</l>
					<l>Elalélt a víg zaj, s a mult emlékére</l>
					<l>Nem egy könny perdült a vitézek képére.</l>
				</lg>
				<p>33</p>
				<lg>
					<l>Ilyen hatalmas volt Lehel vezér ajka,</l>
					<l>Ugy járta a nemzet, amikép ő fujta,</l>
					<l>Kénye szerint osztott örömet, bánatot,</l>
					<l>Kürtjével vidított, kürtjével ríkatott,</l>
					<l>Szerette is szörnyen, amint mondtam is már,</l>
					<l>Napestig oldalán lógott, akárhol járt,</l>
					<l>Éjjelenként pedig od’ a párducbőrre</l>
					<l>Tette maga mellé, s álmodott felőle.</l>
				</lg>
				<p>34</p>
				<lg>
					<l>De amilyen nagyon ő szerette kürtjét,</l>
					<l>A magyarok őt oly mértékben szerették,</l>
					<l>Nagy becsűlete volt jó Lehel vezérnek</l>
					<l>Mindenütt, ahol csak magyarul beszéltek;</l>
					<l>Szolgált a hazának nemcsak vaskezével,</l>
					<l>De szolgált egyszersmind arany elméjével,</l>
					<l>Szent volt minden szó, mely száján kiröppene,</l>
					<l>Mintha szólna maga magyarok istene.</l>
				</lg>
				<p>35</p>
				<lg>
					<l>És azért ki fogna csodálkozni rajta,</l>
					<l>Hogy, midőn Árpádot a sír eltakarta,</l>
					<l>S kisfiára, Zoltánra, jutott az ország,</l>
					<l>Mellé kormányzónak Lehelt választották,</l>
					<l>Lehelt és még kettőt, Bulcsút és Botondot...</l>
					<l>Ők hárman viselték a hazai gondot,</l>
					<l>Viselték mindaddig fényes dicsőséggel,</l>
					<l>Míg a kicsiny Zoltán emberré nem nőtt fel.</l>
				</lg>
				<p>36</p>
				<lg>
					<l>Mikor az a három kormányozni kezdett,</l>
					<l>Háromfejű sárkány lett a magyar nemzet,</l>
					<l>S amely országokra kinyujtá fejeit,</l>
					<l>Tán a mai napig sírva emlegetik.</l>
					<l>Konstantinápolynak ment Botond keletre,</l>
					<l>S szörnyű taglójával kapuját betörte,</l>
					<l>Szép Itáliába zászlós Bulcsú lejárt,</l>
					<l>Tengerek fuvalma ringatá zászlaját.</l>
				</lg>
				<p>37</p>
				<lg>
					<l>Hát a kürtös Lehel útját merre vette?</l>
					<l>Ő leginkább csak a németet szerette,</l>
					<l>Ugy szerette, hogy no! könnyebb volt lelkének,</l>
					<l>Ha csak a nevét is hallotta, hogy német,</l>
					<l>Hátha még ott benn járt a termő földében,</l>
					<l>Kardja pedig benn a szívök közepében:</l>
					<l>Annak itta ám még meg az áldomását!</l>
					<l>Akkori kedvének világ látta mását.</l>
				</lg>
				<p>38</p>
				<lg>
					<l>El is látogatott hozzájok gyakorta,</l>
					<l>A tavaszhírt oda rendesen ő hordta,</l>
					<l>Tudták már, ha ő jött, hogy a tavasz közel,</l>
					<l>S azon imádkoztak, bárcsak már mulna el;</l>
					<l>De nem csoda, hej mert az meleg tavasz lett,</l>
					<l>Olyan meleg, hogy még nyárnak is beillett,</l>
					<l>Nyárnak és veszettül fűtött kemencének...</l>
					<l>Hideg acél a kard, mégis nagyon éget.</l>
				</lg>
				<p>39</p>
				<lg>
					<l>S nem egyszer, se’ kétszer ment oda vendégűl:</l>
					<l>Minden esztendőben, míg csak ki nem vénült,</l>
					<l>Míg a gyermek Zoltán markos ifju nem lett,</l>
					<l>Akire magát rábízhatta a nemzet.</l>
					<l>Ekkor a magyarság három fővezére,</l>
					<l>Lehel, Bulcsú, Botond országgyülést kére,</l>
					<l>Ottan a maga és két társa nevében</l>
					<l>Nagyrabecsült Lehel szólt ilyeténképen:</l>
				</lg>
				<p>40</p>
				<lg>
					<l>„Nemzetes nagyurak, országunk vitézi,</l>
					<l>Az ember életét isten úgy intézi,</l>
					<l>Hogy az idő nem áll, de folyton-folyva mén,</l>
					<l>Ifjú lesz a gyermek, az ifjú pedig vén.</l>
					<l>Mi már ugy vagyunk, hogy ki megkopaszodott,</l>
					<l>Mint jómagam, ki meg őszbe csavarodott,</l>
					<l>Mint itt Botond öcsém, Bulcsú sem különben,</l>
					<l>Éveink száma több, mint háromszor ötven.</l>
				</lg>
				<p>41</p>
				<lg>
					<l>De lám, míg az idő fosztogatott minket,</l>
					<l>Vén fákat, hervasztván zöld leveleinket,</l>
					<l>Mellettünk felnőtt az apró kis csemete,</l>
					<l>Az élet földébe kit Árpád ültete.</l>
					<l>Itt áll az ifju tölgy, nézzetek szemébe,</l>
					<l>Bátran odaáll már a vihar elébe,</l>
					<l>Nincsen rászorulva senki istápjára,</l>
					<l>Annak okáért hadd űljön a kormányra.</l>
				</lg>
				<p>42</p>
				<lg>
					<l>Mi pedig ezennel letesszük a tisztet,</l>
					<l>Mellyel bizalmatok bennünket diszített,</l>
					<l>Fényes polcunkról lelépünk a homályba,</l>
					<l>A nyugalom fogad ölelő karjába.</l>
					<l>Van is rá szükségünk, fáradtunk eleget,</l>
					<l>De jutalmaz érte a lelkiismeret,</l>
					<l>Megjutalmaz, mert oly barátságos szót ád,</l>
					<l>Hogy jó rendben hagyjuk az ország szénáját.</l>
				</lg>
				<p>43</p>
				<lg>
					<l>Rendben van az ország, nem csonkult határa.</l>
					<l>Oroszlán-szemmel néz a félő világra,</l>
					<l>Sörénye rázása népek reszketése,</l>
					<l>Szeme pillantása városok égése.</l>
					<l>Ifju ember, Zoltán, nevünk nagy és hires,</l>
					<l>Te dicsőségünkhöz még több sugárt keress,</l>
					<l>Az egész világot rángasd fülön fogva,</l>
					<l>Kivált a németet vedd pártfogásodba.”</l>
				</lg>
				<p>44</p>
				<lg>
					<l>Ennyit mondott Lehel. Utána még többen</l>
					<l>Előterjesztették, ami volt fejökben,</l>
					<l>Ki a három öreg vezért magasztalta,</l>
					<l>Ki meg a fiatal Zoltánt buzdította;</l>
					<l>Nem tanulták, mégis sok szépet beszéltek,</l>
					<l>De legszebben szólott - mindnyá’n úgy itéltek -</l>
					<l>Ki azt tanácsolta, hogy fejezze be ma</l>
					<l>Az ország gyülését országos lakoma.</l>
				</lg>
				<p>45</p>
				<lg>
					<l>Egy sem gáncsoskodott, mind helybenhagyá, mind,</l>
					<l>S fényesen megülték e napot apáink.</l>
					<l>Délelőtt komolyan ahol tanácskoztak,</l>
					<l>Délután ott vígan ettek és boroztak.</l>
					<l>Ugy vagyon, boroztak, pedig hatalmasan,</l>
					<l>Válogatva Tokaj s Ménes boraiban...</l>
					<l>Jól tették, azt mondom: aki inni nem mer,</l>
					<l>Ha talán ember is, de nem magyar ember.</l>
				</lg>
				<p>46</p>
				<lg>
					<l>S mikor már az ebéd felén túlesének,</l>
					<l>Jöttek, amint illik, a felköszöntések,</l>
					<l>Éltették a haza minden jelesebbjét,</l>
					<l>Éltették magát a magyarok istenét,</l>
					<l>És mikor vége lett a jókivánságnak,</l>
					<l>A muzsikusok rá hangos tust huzának,</l>
					<l>A sok összeveszett hang forgott a légben,</l>
					<l>Mint a por a forgószélnek örvényében.</l>
				</lg>
				<p>47</p>
				<lg>
					<l>Fölállott Lehel is, nagy lett a csendesség,</l>
					<l>Noha egy kicsit már nehezökre esék,</l>
					<l>Hogy elhallgassanak, mert a bor hatalma</l>
					<l>Ösztönözte őket zajra, rivalomra:</l>
					<l>De dicséretökre legyen mégis mondva,</l>
					<l>Egyetlen egy sem volt köztök oly goromba,</l>
					<l>Hogy, míg a beszédet Lehel nem végzé el,</l>
					<l>Zavarná a csendet csak egy köhhentéssel.</l>
				</lg>
				<p>48</p>
				<lg>
					<l>Fölállott Lehel. Nagy, kopasz homlokára</l>
					<l>Rászállt a bor lelke, rózsaszín sugára,</l>
					<l>S lenn a képe alján torzonborz bajúsza</l>
					<l>S rengeteg szakálla széleshosszan úsza;</l>
					<l>Olyan volt, mint mikor az ég egyik fele</l>
					<l>A pirulni kezdő hajnallal van tele,</l>
					<l>A másik felén meg szürke felhőtábor</l>
					<l>Lengeti nagy szárnyát szellők játékából.</l>
				</lg>
				<p>49</p>
				<lg>
					<l>Fölállott Lehel szép lassan, és fölállván</l>
					<l>Egy hosszút simított bajúszán, szakállán,</l>
					<l>Vesződött arcával, hogy mogorva legyen,</l>
					<l>Mert az volt őneki a természetiben,</l>
					<l>Hogy a jókedvet és a tréfát szerette,</l>
					<l>De ilyenkor képét szörnyen ráncba szedte;</l>
					<l>Minél komorabb volt szeme pillantása,</l>
					<l>Lelke annál inkább hajlott a vigságra.</l>
				</lg>
				<p>50</p>
				<lg>
					<l>Szólt pedig ekképen, a kupát emelve,</l>
					<l>Amel szinültig volt sötét borral telve:</l>
					<l>„Fűnek-fának ittunk már egészségére,</l>
					<l>Talán el is fogyott már a hordók vére,</l>
					<l>Pedig még hátra van egy nagy isten-éltess’,</l>
					<l>Mit el nem hagyhatok, hogy ne legyek vétkes,</l>
					<l>És akiért inni nekem áll tisztemben,</l>
					<l>Minden jó magyarnak részt kell venni ebben.</l>
				</lg>
				<p>51</p>
				<lg>
					<l>A mi szerelmetes szomszédunk, a német,</l>
					<l>Akiért ezennel csavarom elmémet,</l>
					<l>Hogy találjak hozzá nem-méltatlan szókat,</l>
					<l>Mire engem forró barátságom nógat;</l>
					<l>Mert barátja vagyok a német sógornak,</l>
					<l>Mint e tolakodó légy itt az orromnak;</l>
					<l>Noha neki nem kell az én barátságom,</l>
					<l>Odatolakodom és reátukmálom.</l>
				</lg>
				<p>52</p>
				<lg>
					<l>Nem tehetek róla, hogy engem nem kedvel,</l>
					<l>Én a lelkén függök teljes szeretettel...</l>
					<l>Bár szeretetemnek olyan súlya volna,</l>
					<l>Hogy lehúzhatnám őt véle a pokolba.</l>
					<l>Kedves németjeim, hogyne szeretnélek,</l>
					<l>Legvigabb napjaim nálatok telének,</l>
					<l>S kinek boldogságom részét köszönhetem,</l>
					<l>Hogyan állhatnám meg, föl nem köszöntenem?</l>
				</lg>
				<p>53</p>
				<lg>
					<l>Jámbor szomszéd, német, világ minden kincsét</l>
					<l>Szerencse markai országodra hintsék,</l>
					<l>Legyen oly bőséged, annyi gazdagságod,</l>
					<l>Hogy szinig megtöltsön minden magyar zsákot,</l>
					<l>Adjon isten neked mindig bő nadrágot,</l>
					<l>Hogy elférjen benne egész bátorságod,</l>
					<l>S a mennydörgős mennykő ne üssön meg téged,</l>
					<l>Bízza a magyarra ezt a mesterséget!”</l>
				</lg>
				<p>Második ének</p>
				<p>1</p>
				<lg>
					<l>Jött és ráborult az este a határra,</l>
					<l>Mint a gyászos asszony oltár zsámolyára,</l>
					<l>Halkan imádkozott, néma volt az ajka,</l>
					<l>Csak egy szellő-sohaj jött ki néha rajta.</l>
					<l>A lakmázó urak átalták zavarni,</l>
					<l>Vagy hogy elfáradtak már tovább mulatni,</l>
					<l>Elég a hozzá, hogy sátraikba bujtak</l>
					<l>S fáradalmaikhoz méltókép aludtak.</l>
				</lg>
				<p>2</p>
				<lg>
					<l>Kacagányaikat derékaljnak vették,</l>
					<l>Fejöket domború paizsra fektették,</l>
					<l>S álmadoztak vala nagy véres csatákról,</l>
					<l>S ami következik: nagy boros kupákról.</l>
					<l>Kívül a lakoma maradványa fölött</l>
					<l>Éhes hollósereg zajos tábort ütött.</l>
					<l>Csunyául károgtak, szidták az urakat,</l>
					<l>Hogy oly sok csontot s oly kevés húst hagytanak.</l>
				</lg>
				<p>3</p>
				<lg>
					<l>Botond, Bulcsú, Lehel nem várták a hüsön,</l>
					<l>Hogy a fölkelő nap a hasokra süssön,</l>
					<l>Mihelyt orra hegyét kidugta a hajnal,</l>
					<l>Lóháton valának, s indulnak robajjal.</l>
					<l>Ifju kedvvel mentek az öreg legények,</l>
					<l>Bánatot magokkal haza nem vivének,</l>
					<l>Nem kellett busúlni nemzetöknek sorsán,</l>
					<l>Megbíztak tebenned, fejedelmi Zoltán.</l>
				</lg>
				<p>4</p>
				<lg>
					<l>Mentek, mendegéltek és elértek végre</l>
					<l>A Jászság és Kunság szép róna földére,</l>
					<l>Mely a délibábnak szülő tartománya,</l>
					<l>És amelynek Lehel volt a kapitánya.</l>
					<l>Valahányszor Lehel e földre rálépe,</l>
					<l>A megilletődés szállott be szivébe,</l>
					<l>Most is úgy járt, most is meg volt illetődve,</l>
					<l>S szólt oly érzékenyen, ahogy csak telt tőle:</l>
				</lg>
				<p>5</p>
				<lg>
					<l>- - - - - - - - - - - - - - - - - - - - - - - -</l>
				</lg>
				<p>Pest, 1848. február-március</p>
			</div>
		</body>
	</text>
</TEI>