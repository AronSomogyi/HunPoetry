<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0755" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">BÁNK BÁN</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">442</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>BÁNK BÁN</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>BÁNK BÁN</head>
				<lg>
					<l>Ügyefogyott király volt az</l>
					<l>A második Endre,</l>
					<l>Papucs alatt szuszogott az</l>
					<l>Isten-teremtette;</l>
					<l>Felesége tartotta az</l>
					<l>Ország gyeplőszárát,</l>
					<l>Őgyelgett is ám a szekér</l>
					<l>Majd tüled, majd hozzád.</l>
				</lg>
				<lg>
					<l>Gyönge kéz az asszony keze,</l>
					<l>Nem való kormányra,</l>
					<l>Hát ha még a gyöngeségnek</l>
					<l>Gonoszság a párja!</l>
					<l>Endre király, gonosz asszony</l>
					<l>A te feleséged,</l>
					<l>Szíve gonosz, neve Gertrúd,</l>
					<l>Születése német.</l>
				</lg>
				<lg>
					<l>Gertrúd a jó magyarokat</l>
					<l>Kutyába se vette,</l>
					<l>Hívatalrul, méltóságrul</l>
					<l>Le-letevegette,</l>
					<l>A helyökbe meg a maga</l>
					<l>Perepútyát rakta,</l>
					<l>Maradtak vón, vesztek vóna</l>
					<l>Ott a hazájokba’!</l>
				</lg>
				<lg>
					<l>Ilyen sértés szenvedtenek</l>
					<l>A nagy uraságok,</l>
					<l>A szegény nép meg szenvedett</l>
					<l>Húzzavonjaságot,</l>
					<l>Szenvedett az istenadta</l>
					<l>Árva magyar népe,</l>
					<l>Mint a Krisztus a keresztfán,</l>
					<l>Olyan volt a képe;</l>
				</lg>
				<lg>
					<l>Ugy fizette a sok adót,</l>
					<l>Hogy a szeme dűledt,</l>
					<l>Nem volt irgalom számára,</l>
					<l>Nem volt könyörűlet.</l>
					<l>A királyi udvarból ily</l>
					<l>Nyájas szavak jöttek:</l>
					<l>„Dolgozz, paraszt, dolgozz, fizess,</l>
					<l>Azután dögölj meg!”</l>
				</lg>
				<lg>
					<l>Néhányan az efféléket</l>
					<l>Megsokalták végre,</l>
					<l>Szövetkeztek rettenetes</l>
					<l>Összeesküvésre,</l>
					<l>Azt mondották: „Söpörjük ki</l>
					<l>A királyi házat,</l>
					<l>Annyi benne a szemét, hogy</l>
					<l>Igazán gyalázat!”</l>
				</lg>
				<lg>
					<l>Csak Bánk bán, a nádorispán</l>
					<l>Tartóztatta őket,</l>
					<l>Nem remélt-e sikert? vagy tán</l>
					<l>Remélt jobb időket?</l>
					<l>De mikor a feleségét...</l>
					<l>Iszonyú történet!...</l>
					<l>Hogyan kezdjem? hogy végezzem?...</l>
					<l>No jaj neked, német!</l>
				</lg>
				<lg>
					<l>Bánk bánnak a feleségét</l>
					<l>A királyné öccse</l>
					<l>Erőszakos lator móddal</l>
					<l>Megszeplősitette.</l>
					<l>Szép az asszony, ifju és jó,</l>
					<l>Asszonyok virága!</l>
					<l>S eltiporva, beledobva</l>
					<l>Fertőzet sarába!</l>
				</lg>
				<lg>
					<l>„Föl, barátim!” ordít a férj</l>
					<l>Kínja nagy voltában,</l>
					<l>„Lelkemen a bosszuállás,</l>
					<l>Kardomon halál van;</l>
					<l>Föl, barátim, egyenesen</l>
					<l>A királyi házba...</l>
					<l>Királyi ház? bordélyház és</l>
					<l>Zsiványok tanyája!”</l>
				</lg>
				<lg>
					<l>És bementek egy csoportban</l>
					<l>A királyi lakba,</l>
					<l>Ott a német urak épen</l>
					<l>Dőzsöltek kacagva,</l>
					<l>Akkor is, míg a magyarnak</l>
					<l>Borát, étkét falták,</l>
					<l>A szegény magyar nemzetet</l>
					<l>Veszettül csufolták.</l>
				</lg>
				<lg>
					<l>Megálltak ám a magyarok</l>
					<l>A ház közepében,</l>
					<l>Mindeniknek egy-egy mennykő</l>
					<l>Villogott szemében;</l>
					<l>Meg is hökkent a németség</l>
					<l>Egy keveset ekkor,</l>
					<l>Aki ivott, gégéjében</l>
					<l>Ecetté vált a bor.</l>
				</lg>
				<lg>
					<l>Kezdte pedig a beszédet</l>
					<l>Mag’ a nádor, Bánk bán,</l>
					<l>Királynénak s udvarának</l>
					<l>Jó estét kivánván:</l>
					<l>„Jó estét, jó mulatságot,</l>
					<l>Fölséges személyek...”</l>
					<l>A királyné: „Mit akartok,</l>
					<l>Hivatlan vendégek?”</l>
				</lg>
				<lg>
					<l>„Azt azonnal tudni fogod,</l>
					<l>Nem soká váratlak”,</l>
					<l>Felelt Bánk bán, „elbeszélem</l>
					<l>Neked s ez uraknak.</l>
					<l>Tiszteletet parancsolok!</l>
					<l>Mert nemzet áll itten,</l>
					<l>Egy megbántott nemzet és a</l>
					<l>Bosszuálló isten.</l>
				</lg>
				<lg>
					<l>Mi vagyunk a vendégek itt?</l>
					<l>És nem ti lennétek?</l>
					<l>Ti vagytok itt a hivatlan</l>
					<l>S hálátlan vendégek!</l>
					<l>Befogadtunk titeket s ti</l>
					<l>Kivertetek minket,</l>
					<l>És eszitek és isszátok</l>
					<l>Testünket, vérünket.</l>
				</lg>
				<lg>
					<l>De csak ettétek... mert ez az</l>
					<l>Utósó falattok.</l>
					<l>Ami most van szájatokban,</l>
					<l>Ettül megfuladtok!</l>
					<l>Először is te halsz meg, te</l>
					<l>Gertrúd, német szajha!</l>
					<l>Te királyné s kerítőné</l>
					<l>Egy személyben!... rajta!”</l>
				</lg>
				<lg>
					<l>Bánk bán kardja a királynét</l>
					<l>Át meg átaljárta,</l>
					<l>S magyarság a németséget</l>
					<l>Hányta mind kardjára.</l>
					<l>Aki bírta, megszökéssel</l>
					<l>Életét elorzá;</l>
					<l>Meghalt, aki nem szökhetett...</l>
					<l>Kitisztult az ország!</l>
				</lg>
				<p>Pest, 1848. május</p>
			</div>
		</body>
	</text>
</TEI>