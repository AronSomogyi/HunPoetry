<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0681" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">A TÁBLABÍRÓ</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">2396</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>A TÁBLABÍRÓ</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>A TÁBLABÍRÓ</head>
				<p>Előljáróbeszéd</p>
				<lg>
					<l>Ah siralmas idő! oh elfajult világ!</l>
					<l>Boldog mostan a vak, s jaj annak, aki lát,</l>
					<l>Haj százszor jaj annak, mert csak azt láthatja,</l>
					<l>Hogy küszöbön van már az itélet napja.</l>
				</lg>
				<lg>
					<l>A földön minden fölfordult fenekestül,</l>
					<l>Lábra kap a gonosz és a jó elrestül,</l>
					<l>Bizony pedig csoda, mert nem nő a hája,</l>
					<l>Sőt oly sovány lett, hogy csörög a bordája.</l>
				</lg>
				<lg>
					<l>Életem sok drága éjét virasztám át,</l>
					<l>Az elmélkedésnek égetvén lámpáját:</l>
					<l>Mi lehet az oka, hogy a világ pusztul,</l>
					<l>Hogy hátunkra nyerget kaptunk a gonosztul?</l>
				</lg>
				<lg>
					<l>És egy éjszakának a dereka felé,</l>
					<l>Midőn lelkem már az álom borát nyelé,</l>
					<l>Feltűnt előttem a rettentő kisértet,</l>
					<l>Melytől e világra jön a vég-itélet.</l>
				</lg>
				<lg>
					<l>Nem síri kisértet fejér lepedőben</l>
					<l>Volt ez, mely lakozik kinn a temetőben;</l>
					<l>Franciaország az ő laka, nem kripta,</l>
					<l>A neve pediglen: jakobinus-sipka.</l>
				</lg>
				<lg>
					<l>Oh e sipka ördögkezektől van varrva,</l>
					<l>Ez a piros sipka a bőségnek szarva,</l>
					<l>Amelyből minden rosz csakúgy dűl szerteszét,</l>
					<l>Hogy a jó lelkeknek elveheti eszét.</l>
				</lg>
				<lg>
					<l>„Újítás” a jelszó e sátán zászlaján,</l>
					<l>S még a dögvésznél is harapósabb talán;</l>
					<l>Annyira vagyunk már, hogy ama régi jó</l>
					<l>„Előljáróbeszéd” mostan csak „előszó”.</l>
				</lg>
				<lg>
					<l>De mit nekünk a nyelv, mit az irodalom!</l>
					<l>Ez csak haszontalan cifra az asztalon;</l>
					<l>Nagyobb az, hogy recseg az asztal lába is,</l>
					<l>Bebujt az ördög a politikába is.</l>
				</lg>
				<lg>
					<l>S hah szentségtörése a szentségtörésnek!</l>
					<l>A táblabírák is oda esküvének,</l>
					<l>Od’ ahhoz az isten nélkül való néphez,</l>
					<l>Amely újítást, mely haladást visz véghez.</l>
				</lg>
				<lg>
					<l>Igen, már a táblabirák közt is vannak,</l>
					<l>Akik parókájok porának rohannak,</l>
					<l>Kik parókájokról a szent port lerázzák,</l>
					<l>Mellyel a századok őket koronázák.</l>
				</lg>
				<lg>
					<l>Ah siralmas idő! oh elfajult világ!...</l>
					<l>De hála istennek, maradt még legalább,</l>
					<l>Maradt egy-kettő a táblabirák között,</l>
					<l>Kikhez, te rosz szellem, nincsen semmi közöd.</l>
				</lg>
				<lg>
					<l>A dicső férfiak! fölirom nevöket,</l>
					<l>Kalapomba vetem, s aztán amelyiket</l>
					<l>A szerencse ér, amely’ket kikapom,</l>
					<l>Halhatatlanítni fogja harsány dalom...-</l>
				</lg>
				<lg>
					<l>Felső-Kis-Kálnai és Szent-Demeteri</l>
					<l>Fegyveres Tamás... hah, épen jól jöve ki!</l>
					<l>Ő méltó dalomra! testi-lelki képe</l>
					<l>Bátran odaillik Árpád idejébe.</l>
				</lg>
				<p>1-ső §</p>
				<lg>
					<l>Régi példabeszéd: „Nehéz minden kezdet”,</l>
					<l>De én csak most kezdem tapasztalni eztet;</l>
					<l>Amidőn kezdeni kellene dalomat,</l>
					<l>Tollnak rágásában gyakorlom magamat.</l>
				</lg>
				<lg>
					<l>Kitaláltam végre!... hősöm vezetem be,</l>
					<l>De hogy is nem jutott ez mindjárt eszembe?</l>
					<l>Bevezetem hősöm... Kérem az urakat,</l>
					<l>Emeljék meg, amint illik, kalapjokat.</l>
				</lg>
				<lg>
					<l>Először is pedig leírva mi lenne,</l>
					<l>Hogyha nem az, ami legfontosabb benne?</l>
					<l>Szerencse, hogy írom, és hogy nem rajzolom,</l>
					<l>Erre nagon kicsiny volna papirosom.</l>
				</lg>
				<lg>
					<l>Fegyveres Tamás úr legfontosabb része</l>
					<l>Az, mely arra van, hogy az ételt eméssze.</l>
					<l>Ki látta a Gellérthegyet életébe’?</l>
					<l>Ama hegy e hasnak miniatür-képe.</l>
				</lg>
				<lg>
					<l>Tiszteletgerjesztő, méltóságteljes has!</l>
					<l>Csak azt ne adja az ég, hogy megapadhass,</l>
					<l>Hova lenne akkor ama nagy tekintély,</l>
					<l>Melyet gazdádnak oly fényesen szereztél?</l>
				</lg>
				<lg>
					<l>Ritka szép látvány, ha a megyeházánál</l>
					<l>Fegyveres Tamás úr szónokolni föláll,</l>
					<l>Első tempója, hogy hasát üggyel-bajjal</l>
					<l>Föltálalja... csakúgy recseg a zöld asztal.</l>
				</lg>
				<lg>
					<l>Különben arányos testalkata vagyon,</l>
					<l>Mert hasához feje hozzáillik nagyon.</l>
					<l>Egyik a másiknál nem rútabb s nem kisebb,</l>
					<l>Csak az a különbség, hogy a fej üresebb.</l>
				</lg>
				<lg>
					<l>S ezt a fizikából könnyű magyarázni:</l>
					<l>A teher mindenkor alá szokott szállni,</l>
					<l>S innen van - amit sok hinni vonakodik -</l>
					<l>Hogy táblabíró úr mélyen gondolkodik.</l>
				</lg>
				<lg>
					<l>Arca kellemdús arc, bár az orra kurta...</l>
					<l>Tán mert az alkotmány árkát annyit túrta;</l>
					<l>Hát ne is fitymáljuk ezt az orrot, melyet</l>
					<l>Invalidussá ily nagy és szent dolog tett.</l>
				</lg>
				<lg>
					<l>Valami rejtélyes van vonásaiban,</l>
					<l>Nem tudhatni: mihez hasonlít legjobban?</l>
					<l>Némelyek az tartják, hogy bivalybikához,</l>
					<l>Mások, hogy hasonlít tengeri-kutyához.</l>
				</lg>
				<lg>
					<l>Nincsen az igazság sem egy, sem más részen!</l>
					<l>Én a természettant keresztülfürkésztem</l>
					<l>Csupán csak e miatt s a legnagyobb gonddal,</l>
					<l>S úgy találtam, hogy ő valóságos cethal.</l>
				</lg>
				<lg>
					<l>Táblabíró úr hű gyermeke a földnek,</l>
					<l>Lelke-teste rajta hűséggel ragad meg,</l>
					<l>Egy van benne, mit az ég magához húza,</l>
					<l>Ez egy: kackiásan kipödrött bajúsza.</l>
				</lg>
				<lg>
					<l>S ezzel kész az arckép. Érzem, tökéletlen;</l>
					<l>De van egy vigaszom ebb’ a tekintetben:</l>
					<l>Mit ecsetem roszul festett vagy felede,</l>
					<l>Pótolja olvasóm kegyes képzelete.</l>
				</lg>
				<lg>
					<l>Külsőképen immár táblabíró urat</l>
					<l>Ismernők, most már csak a belseje marad,</l>
					<l>S ez még nagyobb munka, ezt egy lélekzettel</l>
					<l>Ugy kutyafuttában nem végezhetni el.</l>
				</lg>
				<lg>
					<l>Lelkiismeretem fölvigyázó lészen,</l>
					<l>Hogy dolgom valahogy el ne hevenyésszem,</l>
					<l>S hogy ne legyek csalfa, hazug farizéus,</l>
					<l>De igazat szóljak... segíts, uram Jézus!</l>
				</lg>
				<p>2-dik §</p>
				<lg>
					<l>Betyárok nélkül nem szűkölködik hazánk,</l>
					<l>De a legszilajabb betyár a mi Tiszánk,</l>
					<l>Rakoncátlan legény, nincsen semmi módja,</l>
					<l>Merre kedve tartja, arra van az útja.</l>
				</lg>
				<lg>
					<l>Fél óra a medre Felső-Kis-Kálnótul,</l>
					<l>De ha eszébe jut, neki-nekilódul,</l>
					<l>És a szegény falun olyanokat ölel,</l>
					<l>Hogy a dereka is csak ugy ropog bele.</l>
				</lg>
				<lg>
					<l>Ugy kell neked, hazám! mért nem tanítottad,</l>
					<l>Iskolába mért nem járattad folyódat?</l>
					<l>De hogyan járatnál folyót iskolába,</l>
					<l>Mikor ez alig van fiaid számára?</l>
				</lg>
				<lg>
					<l>S attól tartok, hazám, hogy majd fiaiddal</l>
					<l>Azon módon jársz, mint Tisza folyamoddal;</l>
					<l>Mint ez környékének, ugy esnek ők neked,</l>
					<l>S ezt tőlök még csak rosz neven sem veheted. -</l>
				</lg>
				<lg>
					<l>Tisza mellett Kálnó; azért jövünk rája,</l>
					<l>Mert Fegyveres Tamás rezidenciája.</l>
					<l>Genialis egy kis falu... amennyiben</l>
					<l>Rajta a jó rendnek híre sincsen jelen.</l>
				</lg>
				<lg>
					<l>Ugy állnak a házak, oly egyenes sorba’,</l>
					<l>Valamint a mezőn a legelő csorda,</l>
					<l>Egyik nyugatra néz, a másik keletre,</l>
					<l>Harmadik, negyedik, isten tudja, merre.</l>
				</lg>
				<lg>
					<l>A parasztkunyhók a tehenek és borjak,</l>
					<l>Köztök, mint ökrök, a közbirtokos urak...</l>
					<l>Azaz csak házaik, engedelmet kérek,</l>
					<l>Megbotlott a nyelvem; akarva nem sértek.</l>
				</lg>
				<lg>
					<l>Se szere, se száma Kálnón az uraknak,</l>
					<l>Itt a faluvégen Latócziék laknak,</l>
					<l>Tőszomszédságokban az öreg Gödördi,</l>
					<l>Tovább Badallóék s a többi, s a többi.</l>
				</lg>
				<lg>
					<l>Fegyveres Tamás úr háza a más végen</l>
					<l>A tiszteletes-lak s templom közelében,</l>
					<l>Homlokára írva: 1603...</l>
					<l>Utána illenék: az ujítást várom.</l>
				</lg>
				<lg>
					<l>Csakhogy persze szörnyen hasztalanul várja,</l>
					<l>Mert Tamás úr ennek rettentő barátja,</l>
					<l>Semhogy újítólag kezeit tenné rá,</l>
					<l>Inkább tüstön-tőbül azokat kivágná.</l>
				</lg>
				<lg>
					<l>„Szentségtelen kezek sohase bántsanak,</l>
					<l>Ti az idők által szentesített falak!”</l>
					<l>Szól táblabíró ur lelkesedésébe’,</l>
					<l>Ha javítást súg a rosz szellem fülébe.</l>
				</lg>
				<lg>
					<l>„S miért javítanám? azért, hogy repedez,</l>
					<l>Hogy ingófélben van? semmit sem teszen ez!</l>
					<l>Hiszem azt az egyet, hiszem én azt szentül,</l>
					<l>Ha apámra nem dűlt, unokámra sem dül.”</l>
				</lg>
				<lg>
					<l>Négyszögű épület, majd egy hossza, széle,</l>
					<l>Van elől középütt holmi tornác-féle;</l>
					<l>Itt szuszog a háznak érdemes gazdája,</l>
					<l>Ha a délutáni álom borul rája.</l>
				</lg>
				<lg>
					<l>A tornác teteje torony, s óra rajta,</l>
					<l>Mely az időt három oldalra mutatja:</l>
					<l>Éjszak-, kelet- s délre; csak nyugat felé nem...</l>
					<l>Rövid kis történet, tehát elbeszélem.</l>
				</lg>
				<lg>
					<l>Az én táblabíróm és Latóczi Endre</l>
					<l>Régi ellenségek, pörlekednek egyre,</l>
					<l>S a boszút, ha kezök ügyére eshetik,</l>
					<l>Egymás ellen teljes szívből elkövetik.</l>
				</lg>
				<lg>
					<l>Latóczi Endrének nyugatra a háza,</l>
					<l>S hogy ez az időnek járását ne lássa,</l>
					<l>Tamás úr, követvén örökös boszúját,</l>
					<l>Kivette nyugati óramutatóját. -</l>
				</lg>
				<lg>
					<l>Jobbra a cselédház, az istállók balra,</l>
					<l>Középütt egy almafa a nagy udvarba’.</l>
					<l>Árva fa! ha egyszer gyümölcs téved rája,</l>
					<l>Három következő esztendő megbánja. -</l>
				</lg>
				<lg>
					<l>Ha belépsz a házba, szent borzalom száll rád:</l>
					<l>Meglátod az ókort, hogyha még nem látád,</l>
					<l>Régi karosszékek, régi almárjomok,</l>
					<l>Az egyik roskadoz, a másik tántorog.</l>
				</lg>
				<lg>
					<l>A vén bútoroknak talán a legvéne</l>
					<l>Borbála kisasszony, Tamás úrnak nénje,</l>
					<l>De van köztök új is, egy kis gyémánt láda:</l>
					<l>A szép kis Piroska, Tamás úr leánya.</l>
				</lg>
				<lg>
					<l>Az ebédlő terem egyszersmind képcsarnok,</l>
					<l>Ott lóg fölakasztva a sok híres bajnok,</l>
					<l>Akik a Fegyveres-családból erednek,</l>
					<l>Kiket a törökök annyiszor kergettek.</l>
				</lg>
				<lg>
					<l>S immáron ismervén a háznak mivoltát,</l>
					<l>Kivül is belül is annak állapotját,</l>
					<l>Nehezen hiszem, hogy ideje ne lenne</l>
					<l>Elkezdeni végre, mi történik benne?</l>
				</lg>
				<p>3-ik §</p>
				<lg>
					<l>Kukorít a kakas hajnal hasadtára.</l>
					<l>Ki teremne talpon, hogyha nem Borbála?</l>
					<l>Borbála kisasszony, gazdaság tengelye,</l>
					<l>Tővel-heggyel állna minden ő nélküle.</l>
				</lg>
				<lg>
					<l>Talán amióta század ez a század,</l>
					<l>Nem érte Borbálát még az a gyalázat,</l>
					<l>Hogy a kamrában ne sürgött-forgott volna,</l>
					<l>Midőn piros orrát a hajnal föltolta.</l>
				</lg>
				<lg>
					<l>Istentelen nyelvek azt regélik ugyan:</l>
					<l>A pálinkás-üveg a kamarába’ van,</l>
					<l>S ez az, ami őt oly jókor odavonja,</l>
					<l>Koránsem a háznak, gazdaságnak gondja.</l>
				</lg>
				<lg>
					<l>De mi nem hallgatunk minden szíre-szóra,</l>
					<l>Rágalom malmára, pletyka darálóra;</l>
					<l>Üssön le a mennykő a feje búbjára,</l>
					<l>Ki előtt még hölgyek jó neve sem drága. -</l>
				</lg>
				<lg>
					<l>Tehátlan tehát a kakasság kukorít,</l>
					<l>Borbála kisasszony a kamrában virít,</l>
					<l>A konyha számára ád ki főzeléket,</l>
					<l>S ex tempore pofonvágja a cselédet.</l>
				</lg>
				<lg>
					<l>Ugy kell neked, ugy kell, te kotnyeles Sára!</l>
					<l>Nem volt elég, nézned az aszalt szilvára,</l>
					<l>Bele is markoltál, de Borbála lesett,</l>
					<l>Rajta is kapott... most dugd el a poflevest.</l>
				</lg>
				<lg>
					<l>Fegyveres Tamás úr azonban még alszik,</l>
					<l>Még pedig ugy, hogy a szomszédba is hallik;</l>
					<l>Gyermekek hallják a hortyogást az utcán,</l>
					<l>S azt hiszik: trombita... katonák jőnek tán.</l>
				</lg>
				<lg>
					<l>De most megrázkodik, torka muzsikája</l>
					<l>Elfúl, mintha kötél hurkolódnék rája,</l>
					<l>Szemöldöki, mint két ellenséges medve,</l>
					<l>Egymásnak rohannak, s megállnak meredve;</l>
				</lg>
				<lg>
					<l>Fején a haj ezer zsindelyszöggé válik,</l>
					<l>Kiegyenesűl mind az utolsó szálig,</l>
					<l>Redő-árkak nyílnak homloka rónáján,</l>
					<l>S képe tetemesűl, orcáit fölfújván.</l>
				</lg>
				<lg>
					<l>Hirtelen fölébred és az ágyán fölül,</l>
					<l>Harag és iszonyat lángol szemeibül:</l>
					<l>„Borzadalmas álom!” szuszogja, lihegi,</l>
					<l>„Arcomat a hideg veríték verte ki.</l>
				</lg>
				<lg>
					<l>Írnom kellett volna... írni erőtettek...</l>
					<l>Lelkem most is dühöng, lelkem most is retteg.</l>
					<l>Hah, ki föltaláltad az írást, gazember,</l>
					<l>Hánykolódjék veled koporsód, mint tenger.</l>
				</lg>
				<lg>
					<l>Alva sem hagy békét az átkozott irás!</l>
					<l>Istennek hála, hogy csak álom volt s nem más.”</l>
					<l>Nem más? szegény ember! gondold meg csak jobban,</l>
					<l>Hej, írnod kell még ma, írnod kell valóban.</l>
				</lg>
				<lg>
					<l>Eszébe is jutott nem igen sokára,</l>
					<l>Nyilalt az oldala, borsózott a háta,</l>
					<l>Káprázott a szeme, izzadt az üstöke,</l>
					<l>Kiszáradt gégéje, viszketett a feje.</l>
				</lg>
				<lg>
					<l>Eszébe jutott, hogy van egy édes fia,</l>
					<l>Akinek levelet kell még ma írnia,</l>
					<l>S a dolog sürgetős, nincs mód halogatni,</l>
					<l>Azért is fölfelé kezdett tápászkodni.</l>
				</lg>
				<lg>
					<l>Fölkelt, felöltözött, bebujt ruhájába,</l>
					<l>Mintha egy nagy bőgőt dugnának tokjába,</l>
					<l>Meg is reggelizett, két font húst bevága...</l>
					<l>Éhgyomorra csak nem kaphat ily munkába.</l>
				</lg>
				<lg>
					<l>Az almáriomnak tetejéről pedig</l>
					<l>A toll s kalamáris előkeríttetik,</l>
					<l>Kiszáradt belőle a tenta fenekig,</l>
					<l>Annakokáért is borral föleresztik.</l>
				</lg>
				<lg>
					<l>Most már teljességgel nincsen egyéb hátra,</l>
					<l>Csak hogy Fegyveres úr álljon ki a gátra,</l>
					<l>Irja meg levelét... de mi hagyjuk őt itt!</l>
					<l>Kereszténytelenség nézni, mint vesződik.</l>
				</lg>
				<lg>
					<l>Láttuk a vén tölgyet, nézzük meg lombját is,</l>
					<l>Illendő megnéznünk a kis Piroskát is;</l>
					<l>Hol találjuk őt fel karcsú derekával,</l>
					<l>Mosolygó szemével, pajkos mosolyával?</l>
				</lg>
				<lg>
					<l>Ne is menjünk tovább, csak a kert aljáig,</l>
					<l>A kertnek legalsó sötét lugosáig,</l>
					<l>Hiába keressük, ha ott meg nem lelnők,</l>
					<l>Reggelenként a nap ottan üdvezli őt.</l>
				</lg>
				<lg>
					<l>Ime, nem megmondtam? a lugas mélyében</l>
					<l>Űl, mint a csalogány űl rejtett fészkében.</l>
					<l>Mért rejtezik így el a világtól mindig,</l>
					<l>S riad föl, ha szellők a lugost legyintik?</l>
				</lg>
				<lg>
					<l>Megmondom, hogy miért?... aztán borzadjatok,</l>
					<l>Mert iszonyúságos az, amit hallotok!</l>
					<l>Oly fiatal leány, olyan szép rózsaszál,</l>
					<l>S máris és mégis az ördöggel cimborál.</l>
				</lg>
				<lg>
					<l>Ördöggel cimborál! apja is bevallja,</l>
					<l>Gátolná is, hanem hiába gátolja;</l>
					<l>Lel módot, hogy a jó öreget rászedje...</l>
					<l>Áldoz a gonosznak... könyvet olvas egyre.</l>
				</lg>
				<lg>
					<l>Itt, és leginkább a napnak kezdetével,</l>
					<l>Itt táplálkozik ő a pokol főztével;</l>
					<l>Keze, zsebe most is könyvekkel van teli...</l>
					<l>A kárhozat magvát milyen mohón nyeli!</l>
				</lg>
				<lg>
					<l>Olvas, olvas, olvas, szeme fényes ablak,</l>
					<l>Melyet egy égő ház lángi ragyogtatnak;</l>
					<l>Ez már a pokolnak rálövelő lángja.</l>
					<l>Sajnálatra méltó szegény kis leányka.</l>
				</lg>
				<lg>
					<l>Azonban kinn a kert mögött ostor pattan,</l>
					<l>(Tiszai rév felől jön el az út onnan,)</l>
					<l>Ostorpattogásra, kocsi zörgésére</l>
					<l>Fölugrott Piroska s a palánkhoz tére.</l>
				</lg>
				<lg>
					<l>Bántotta őt a zaj, bántotta fölötte,</l>
					<l>Mely ábrándjaiból őt felijesztette,</l>
					<l>De a kiváncsiság szinte fölkelt benne,</l>
					<l>Megnézni, hogy ki jön? ha ismerős jönne?</l>
				</lg>
				<lg>
					<l>Több jött, mint ismerős; bátyja jött meg, bátyja,</l>
					<l>Kitörő örömmel nevét elkiáltja:</l>
					<l>„Dezső, Dezső lelkem!” s kinyitá a kertet,</l>
					<l>S a kisajtón által az hugánál termett.</l>
				</lg>
				<lg>
					<l>„Hogy vagy, édes húgom?” kérdezé a bátya,</l>
					<l>„Egyre vig? szívedet a bú most se’ bántja?</l>
					<l>Arcod most is piros, szemed most is élénk,</l>
					<l>Mint midőn búcsúszót és csókot cserélénk.”</l>
				</lg>
				<lg>
					<l>„Oh,” felelt a lyányka, „nekem semmi bajom!</l>
					<l>Mindennapos vendég ugyan az unalom,</l>
					<l>De ez az öregúr épen ugy utálja</l>
					<l>A könyvet, mint apánk... fut, mihelyt meglátja.</l>
				</lg>
				<lg>
					<l>Igaz, a könyvekkel csak titkon mulatok,</l>
					<l>De a tiltott gyümölcs a legjobb, tudhatod.</l>
					<l>Milyen gyönyör, hogyha fölnyitom könyvemet!</l>
					<l>Mintha nyilni látnám fölöttem az eget.</l>
				</lg>
				<lg>
					<l>Abból olvasom a világ tarkaságát,</l>
					<l>S feledem falunknak bús egyformaságát,</l>
					<l>S ahová magamnak elmenni nem szabad,</l>
					<l>Legalább elküldöm oda vágyaimat.</l>
				</lg>
				<lg>
					<l>Igy élek, de te, jó bátya, te hogyan vagy?</l>
					<l>Szerelmed s bánatod még most is olyan nagy?</l>
					<l>Ilyen váratlanul haza mi vezetett?</l>
					<l>Szarka sem jelenté megérkezésedet.”</l>
				</lg>
				<lg>
					<l>„Mi vezetett haza? az ami elhajtott,”</l>
					<l>Válaszola Dezső s kínosan sohajtott.</l>
					<l>„Tudod, gyermek vagyok, dajkám a szerelem,</l>
					<l>Ahogy neki tetszik, megyen és jön velem.</l>
				</lg>
				<lg>
					<l>Néha elővettem férfiuságomat,</l>
					<l>Hogy kiszabadítsam öléből magamat,</l>
					<l>Akkor ő lett gyermek, zokogott előttem,</l>
					<l>S ujra elgyöngülék, s karjaiba dőltem.</l>
				</lg>
				<lg>
					<l>De nem küzdök többé. Merre kedve tartja,</l>
					<l>Vigyen... s először is vezetni fog karja</l>
					<l>Az elhatározás erős sziklájához...</l>
					<l>Azonban jer, hugom, menjünk most apánkhoz.”</l>
				</lg>
				<p>4-ik §</p>
				<lg>
					<l>Táblabíró úr az ég segedelmével</l>
					<l>Óriási dolgát ép akkor végzé el,</l>
					<l>Amidőn az ajtón kopogtattak vala,</l>
					<l>S kopogás után belépett Dezső fia.</l>
				</lg>
				<lg>
					<l>„Ejnye, akasztani való rosz portéka,</l>
					<l>Napjaim gyilkosa, életem hóhéra!”</l>
					<l>Ilyen barátságos szavak hangozának</l>
					<l>Nyájas üdvözletűl ajkán az apának.</l>
				</lg>
				<lg>
					<l>Dezső pedig örömkönnyekre nem fakadt,</l>
					<l>Hallván ez édesen üdvezlő szavakat;</l>
					<l>Bátor volt kérdeni, folyvást hűledezve:</l>
					<l>E szép fogadtatást hogyan érdemelte?</l>
				</lg>
				<lg>
					<l>„Hogyan érdemelted!” kiálta föl apja,</l>
					<l>S kezéből a tollat dühösen eldobja,</l>
					<l>„Nem tudott az ördög elébb hazahozni</l>
					<l>Csak egy pár órával, vagy ott tartóztatni?</l>
				</lg>
				<lg>
					<l>Itt van, kész a levél, nincs egy betű híja,</l>
					<l>És az ember ezt mind, mind hiába írja!</l>
					<l>Kínos fáradságom nagy potyára történt;</l>
					<l>Szabott fejemre a sors ily kemény törvényt.</l>
				</lg>
				<lg>
					<l>Hogyha nem sajnálnám az útiköltséget,</l>
					<l>Ebb’ a nyomba’ visszakergetnélek téged,</l>
					<l>Olvasnád levelem ott Pest városába’,</l>
					<l>Nem írtam legyen azt ily szörnyen hiába.</l>
				</lg>
				<lg>
					<l>Azt írtam: jőj haza; henyéltél eleget,</l>
					<l>Illő, hogy ezentúl szolgáld a nemzetet.</l>
					<l>Itt a tisztújítás, egy becses virágot</l>
					<l>Terem neked e kert; szolgabíróságot.”</l>
				</lg>
				<lg>
					<l>Nem felelt egyebet erre Dezső, csak azt,</l>
					<l>Hogy ő ezen kertből virágot nem szakaszt,</l>
					<l>S a nemzetre nézve azt jegyzi meg, hogy ez</l>
					<l>Amint eddig elvolt nélküle, el is lesz.</l>
				</lg>
				<lg>
					<l>„Hogyha vétek,” ugymond, „a közügyi terhet</l>
					<l>El nem fogadni, ha az ember rátermett,</l>
					<l>Szinte az, sőt kettős vétek elvállalni,</l>
					<l>Ha viselésére gyöngék a vállai.</l>
				</lg>
				<lg>
					<l>Érzem gyöngeségem, azért ki sem lépek,</l>
					<l>Foglalják el a tért markosabb legények,</l>
					<l>Én majd benn maradok csendes hajlékomban</l>
					<l>A nekem való, a rejtett nyugalomban.”</l>
				</lg>
				<lg>
					<l>„Kivel beszélsz, kölyök?” kurjantott reája</l>
					<l>Az apa oly igen méltó haragjába’,</l>
					<l>„Kivel beszélsz, kölyök, s mióta feleded,</l>
					<l>Hogy apádnak minden hangja parancs neked?</l>
				</lg>
				<lg>
					<l>Ki sem lépsz? röpűlni fogsz, ki az ablakon,</l>
					<l>Hogyha vonakodol szót fogadni vakon;</l>
					<l>Azt teszed, mit mondok én, a ház királya,</l>
					<l>S tizenkét vármegye főtáblabirája!”</l>
				</lg>
				<lg>
					<l>Dezsőben nem nyargal szilaj vér patakja,</l>
					<l>De szelidségéből e beszéd kikapja,</l>
					<l>S a fiúi érzés tusakodik benne:</l>
					<l>Nem lenne-e jobb, ha szivéből kimenne?</l>
				</lg>
				<lg>
					<l>Végre, amint illett, csak erőt vett magán,</l>
					<l>S így kezdé szavait nagy hallgatás után:</l>
					<l>„Jól van, apám, tehát legyen, mint kivánja,</l>
					<l>Ki fogok lépni a nyilvány piacára.”</l>
				</lg>
				<lg>
					<l>Táblabíró úrnak nyájasabb lett képe,</l>
					<l>Béke angyalaként szállt e szó fülébe;</l>
					<l>Hej pedig ha tudná fiának szándokát,</l>
					<l>Csibének nézné őt s kitekerné nyakát.</l>
				</lg>
				<p>Koltó és Pest, 1847. október-november</p>
			</div>
		</body>
	</text>
</TEI>