<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Petofi_01006_0618" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">TOMPA MIHÁLYNÁL</title>
				<author>
					<persName>
						<surname>Petőfi</surname>
						<forename>Sándor</forename>
					</persName>
					<date from="1823" to="1849">1823-1849</date>
					<idno type="VIAF">59087691</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">363</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>TOMPA MIHÁLYNÁL</title>
					<author>
						<persName>
							<surname>Petőfi</surname>
							<forename>Sándor</forename>
						</persName>
						<idno type="VIAF">59087691</idno>
					</author>
					<relatedItem type="copyText">
						<bibl>
							<title>Petőfi Sándor összes költeményei</title>
							<date when="1996-10-31"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/01000/01006"/>
							<respStmt>
								<resp>Original Electronic Edition</resp>
								<persName>
									<surname>Mészáros</surname>
									<forename>Attila</forename>
								</persName>
								<persName>
									<surname>Hevele</surname>
									<forename>István</forename>
								</persName>
								<persName>
									<surname>Szaniszló</surname>
									<forename>Ákos</forename>
								</persName>
								<persName>
									<surname>Drótos</surname>
									<forename>László</forename>
								</persName>
								<persName>
									<surname>Pétery</surname>
									<forename>Kristóf</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>TOMPA MIHÁLYNÁL</head>
				<lg>
					<l>Itt vagyok, itt vagyok testestül-lelkestül.</l>
					<l>Mit bámulsz ugy? ne szúrj szemeddel keresztül.</l>
					<l>Húnyd be a szemedet, ha neki nem hiszesz,</l>
					<l>Ha nem hiszed, hogy itt csakugyan én vagyok;</l>
					<l>S kérdezd meg szívedet, hiszen majd felel ez...</l>
					<l>Hallod? én is hallom, oly hangosan dobog.</l>
				</lg>
				<lg>
					<l>Mit gondoltál, mikor ráztam a kilincset:</l>
					<l>Vajjon ki az ördög háborítja csended?</l>
					<l>Akárkit gondoltál, tudom, csak nem engem,</l>
					<l>De azt is tudom, hogy jött volna akárki,</l>
					<l>Nem fogadnál senkit nálam szívesebben,</l>
					<l>S nem fognád forróbban karjaidba zárni.</l>
				</lg>
				<lg>
					<l>Édes barátom!... de szólj már te is egyet,</l>
					<l>Bennem a gondolat gondolatot kerget,</l>
					<l>Ugy vagyok, mint mikor az éhes megrakott</l>
					<l>Asztalhoz vetődik, - ugy vagyok valóban -</l>
					<l>S nem tudja mely tálhoz kapjon. Nem szólhatok,</l>
					<l>Hej pedig olyan sok mondanivalóm van.</l>
				</lg>
				<lg>
					<l>Uj hivatalodban hogy éled világod?</l>
					<l>Hogyan vagy, mióta az istent szolgálod?</l>
					<l>Szépecskén benőtt az udvarod; semmi a,</l>
					<l>Még jó: nem vesz éhen múzsád szárnyas lova.</l>
					<l>Megfér-e együtt a lant és a biblia?</l>
					<l>Nem vesz össze rajtad Apolló s Jehova?</l>
				</lg>
				<lg>
					<l>S te, ki annyinak vagy megnyugtatására,</l>
					<l>Száll-e megnyugovás lelked hullámára?</l>
					<l>Vesd ki jóbarátom, vesd ki azt a férget,</l>
					<l>Mely titkon, de folyvást emészt téged belül:</l>
					<l>Hidd el, szép a világ, hidd el, szép az élet!</l>
					<l>Ha vehetünk, mért ne vennénk örömibül?</l>
				</lg>
				<lg>
					<l>S vehetünk. Rajtunk áll, hogy boldogok legyünk.</l>
					<l>Csak akaratos ne legyen természetünk.</l>
					<l>Gyermek-dolog, inkább szomjazni, mintsem más</l>
					<l>Pohárból inni, mint amelyre kedve jött.</l>
					<l>A bölcs - mert nem jogunk a sok válogatás -</l>
					<l>Ahonnan jut, onnan issza az örömöt.</l>
				</lg>
				<lg>
					<l>Mondjak-e rá példát? példa vagyok magam...</l>
					<l>De im harangoznak: tiszteletes uram,</l>
					<l>Vegye hóna alá imádságos könyvét,</l>
					<l>S végezze illendőn a szent szolgálatot;</l>
					<l>Én majd addig itt a kis kertben nézek szét,</l>
					<l>S isteníge gyanánt szívom az illatot.</l>
				</lg>
				<lg>
					<l>Mert az én templomom a nyílt, nagy természet...</l>
					<l>Hanem akkor szóljunk, ha dolgodat végzed,</l>
					<l>Akkor mondom el csak, hogy s mikép találtam</l>
					<l>Homér-Arany Jánost, hazánk uj csillagát,</l>
					<l>S az én csillagomtól, rózsámtól hogy váltam,</l>
					<l>S oltár előtt áldást reánk melyik pap ád.</l>
				</lg>
				<lg>
					<l>Te fogsz megesketni, jó Mihály barátom...</l>
					<l>De ideje végre, a szót kettévágnom,</l>
					<l>Eredj, mert a harang immár elhallgatott,</l>
					<l>Menj, ne várakoztasd jámbor híveidet,</l>
					<l>S vigyázz: örömedben egyik bordalomat</l>
					<l>Ne mondd el valahogy a miatyánk helyett.</l>
				</lg>
				<p>Beje, 1847. július 3-8.</p>
			</div>
		</body>
	</text>
</TEI>