<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kolcsey_06367_0088" xml:lang="hu" xmlns="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">ENDYMION</title>
				<author>
					<persName>
						<surname>Kölcsey</surname>
						<forename>Ferenc</forename>
					</persName>
					<date from="1790" to="1838">1790-1838</date>
					<idno type="VIAF">46793974</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">488</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>ENDYMION</title>
					<author>
						<persName>
							<surname>Kölcsey</surname>
							<forename>Ferenc</forename>
						</persName>
						<idno type="VIAF">46793974</idno>
					</author>
					<relatedItem type="copyText">
						<bibl>
							<title>Kölcsey Ferenc összes művei</title>
							<date when="2008-10-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/06300/06367"/>
							<respStmt>
								<resp>Original Electronic Edition</resp>
								<persName>
									<surname>Szauder</surname>
									<forename>Józsefné</forename>
								</persName>
								<persName>
									<surname>Szauder</surname>
									<forename>József</forename>
								</persName>
								<persName>
									<surname>Szever</surname>
									<forename>Pál</forename>
								</persName>
								<persName>
									<surname>Szabó</surname>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>ENDYMION</head>
				<lg>
					<l>Leszáll az estve, nyíl az égi pálya,</l>
					<l>Kél és megindúl Lúna nyájason;</l>
					<l>Enyhűl az éjnek tőle bús homálya,</l>
					<l>Melyen szelíden fénylő leplet von.</l>
					<l>Sejdítve nézi, titkosan vizsgálja</l>
					<l>Sziklája bércén őt Endymion:</l>
					<l>S csapongva gyúlnak gerjedelmi, s vélek</l>
					<l>Küzd ismeretlen harcban szív és lélek.</l>
				</lg>
				<lg>
					<l>“Hová, hová te képzet csalfa kéje?</l>
					<l>Mi zúg fel itt a pásztor kebelén?</l>
					<l>Mi gond, mi álmok lengenek feléje?</l>
					<l>Mi bájvidékre, s mért esdeklem én?</l>
					<l>Fel, fel hozzád forr, fénynek istennéje,</l>
					<l>E lángsohajtás, e vívó remény:</l>
					<l>Szűk érzetemnek porlakom határa,</l>
					<l>Csillagkörödben ott áll tündérvára!”</l>
				</lg>
				<lg>
					<l>“Dagadsz, dagadsz a szívben hév indúlat,</l>
					<l>Kész lelkem, ah, de szárnya még sem kél!</l>
					<l>Küzd és borong, hullámzik s lángra gyúlad,</l>
					<l>S porsátoromban fojtja rabkötél.</l>
					<l>Mért a halandón e komor borúlat?</l>
					<l>Lélek, rohanj: mint hab felett a szél!</l>
					<l>Vagy, Istenasszony, szánd meg ó nyögésem,</l>
					<l>S enyhítsd egedből kínos esdeklésem!”</l>
				</lg>
				<lg>
					<l>“Önt könnyet, aki küszködött hiába,</l>
					<l>Szánást keresve bájló képeden.</l>
					<l>Ó kapj fel engem pályád távolába,</l>
					<l>Vagy szállj le hozzám lángösvényeden!</l>
					<l>Csak egy tekintést fátyolod titkába,</l>
					<l>Csak egy sohajtást égi kebleden:</l>
					<l>S lelkem, röpűlve lényed ellenébe,</l>
					<l>Sugáraidnak olvadjon fényébe!”</l>
				</lg>
				<lg>
					<l>Így, míg belől az érzetek vivának,</l>
					<l>Ajkán az ömlő hang így nyögdele;</l>
					<l>Az Istenasszony érzé fátyolának</l>
					<l>Szélén mint leng a sóhajtás szele;</l>
					<l>Hallá nyögését olvadó hangjának,</l>
					<l>S lágy érzelemre mozdúlt kebele;</l>
					<l>S fennéteréből a bérc pásztorára</l>
					<l>Enyhítve fordúlt arca szép sugára.</l>
				</lg>
				<lg>
					<l>Ott áll s andalg a csendes éj vezére</l>
					<l>A bús halandó bájvonásain,</l>
					<l>Nézvén mi díszben űl tekintetére</l>
					<l>Az istenűlő lélek arcain.</l>
					<l>S ekkor nem ismert gond borúl mellére,</l>
					<l>Foly mondhatatlan érzet tagjain:</l>
					<l>S szebb lángra gyúlad leple közt orcája,</l>
					<l>S önként hanyatlik föld felé pályája.</l>
				</lg>
				<lg>
					<l>Szállong alá: mint illatozva nyári</l>
					<l>Homályos estvén szellők lengenek,</l>
					<l>S körűllebegve szétfolyó sugári</l>
					<l>Ezüst habokká tisztán ömlenek.</l>
					<l>A pásztor árjong, s teste szűk határi</l>
					<l>A halhatatlan kénnyel küzdenek:</l>
					<l>S nem bírva szívén mennye boldogságát,</l>
					<l>Sűlyed s homályban érzi társaságát.</l>
				</lg>
				<lg>
					<l>Ah, kényözönben olvadó keblének</l>
					<l>Hullámi közt a lélek elmerűl;</l>
					<l>Forrón sohajtott órák röpdezének,</l>
					<l>De gondolat már benne nem derűl!</l>
					<l>Ott fekszik ő fényében Istennének,</l>
					<l>Ki lengve száll az elsűlyedt körűl;</l>
					<l>S szózatja zeng, és vonja hív ölére,</l>
					<l>S nem vért habot, hajh, megrekesztett vére!</l>
				</lg>
				<lg>
					<l>“Fel pásztor, fel! szerelmed győze végre,</l>
					<l>S ím fátyolomnak nyíló titka vár;</l>
					<l>Merész tüzedben gyúladál az égre,</l>
					<l>S fürtöd felett leng pályád lombja már.</l>
					<l>Ah, az lesújtva szállt a testiségre,</l>
					<l>S varázserővel bájláncokba zár;</l>
					<l>Fénnyel vakít, s úgy önti el homályát,</l>
					<l>Bús éjbe rejtvén a felvíradt pályát.”</l>
				</lg>
				<lg>
					<l>“De, ah, ki fekvél Istenné karjába,</l>
					<l>Ne lengedezne boldogság rád még?</l>
					<l>Élj e varázslét bájos alkonyába</l>
					<l>Szunnyadva benned minden testiség!</l>
					<l>S én átrengetlek szép álmok honába,</l>
					<l>S léssz szenderegvén boldog, mint az ég.”</l>
					<l>Mond, és megenyhűlt fénnyel leplezé be,</l>
					<l>S szőtt halhatatlan álmokat fölébe.</l>
				</lg>
				<lg>
					<l>Ott fekszik ő borítva nyúgalmával,</l>
					<l>S álmán az Istenasszony képe reng;</l>
					<l>Kél Lúna s felszáll nyájas orcájával,</l>
					<l>S lenézve rája titkosan mereng.</l>
					<l>S ha jön az éjfél, csillagfátyolával,</l>
					<l>S csend ömlik el, s csak philomela zeng:</l>
					<l>Rezgő sugárit föld felé ereszti,</l>
					<l>S a szép szendergőt bennek megfereszti.</l>
				</lg>
				<p>Cseke, 1823. ápr. és 1824. febr.</p>
			</div>
		</body>
	</text>
</TEI>