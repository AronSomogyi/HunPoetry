<?xml version="1.0" encoding="utf-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://purl.oclc.org/dsdl/schematron"?>
<TEI xml:id="Kolcsey_06367_0068" xml:lang="hu" xmlns="http://www.tei-c.org/ns/1.0" xmlns:tei="http://www.tei-c.org/ns/1.0">
	<teiHeader>
		<fileDesc>
			<titleStmt>
				<title type="main">DOBOZI</title>
				<author>
					<persName>
						<surname>Kölcsey</surname>
						<forename>Ferenc</forename>
					</persName>
					<date from="1790" to="1838">1790-1838</date>
					<idno type="VIAF">46793974</idno>
				</author>
				<respStmt>
					<resp>ELTE Verskorpusz conversion</resp>
					<persName>
						<surname>Palkó</surname>
						<forename>Gábor</forename>
						<ref target="https://viaf.org/viaf/65989506"/>
					</persName>
					<persName>
						<surname>Horváth</surname>
						<forename>Péter</forename>
					</persName>
					<persName>
						<surname>Bajzát</surname>
						<forename>Tímea</forename>
						<forename>Borbála</forename>
					</persName>
					<persName>
						<surname>Indig</surname>
						<forename>Balázs</forename>
					</persName>
					<persName>
						<surname>Fellegi</surname>
						<forename>Zsófia</forename>
					</persName>
				</respStmt>
			</titleStmt>
			<extent>
				<measure unit="words">633</measure>
			</extent>
			<publicationStmt>
				<p>Published as part of ELTE Verskorpusz</p>
			</publicationStmt>
			<sourceDesc>
				<bibl>
					<title>DOBOZI</title>
					<author>
						<persName>
							<surname>Kölcsey</surname>
							<forename>Ferenc</forename>
						</persName>
						<idno type="VIAF">46793974</idno>
					</author>
					<relatedItem type="copyText">
						<bibl>
							<title>Kölcsey Ferenc összes művei</title>
							<date when="2008-10-20"/>
							<publisher>Magyar Elektronikus Könyvtárért Egyesület</publisher>
							<ref target="http://mek.oszk.hu/06300/06367"/>
							<respStmt>
								<resp>Original Electronic Edition</resp>
								<persName>
									<surname>Szauder</surname>
									<forename>Józsefné</forename>
								</persName>
								<persName>
									<surname>Szauder</surname>
									<forename>József</forename>
								</persName>
								<persName>
									<surname>Szever</surname>
									<forename>Pál</forename>
								</persName>
								<persName>
									<surname>Szabó</surname>
									<forename>Attila</forename>
								</persName>
							</respStmt>
						</bibl>
					</relatedItem>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p>ELTE Verskorpusz - automatic annotation</p>
			</projectDesc>
			<classDecl>
				<taxonomy xml:id="g">
					<category xml:id="g.p">
						<catDesc>poetry</catDesc>
						<category xml:id="g.pl">
							<catDesc>lyric poetry</catDesc>
						</category>
						<category xml:id="g.pn">
							<catDesc>narrative poetry</catDesc>
						</category>
					</category>
				</taxonomy>
			</classDecl>
		</encodingDesc>
		<profileDesc>
			<langUsage>
				<language ident="hu">Hungarian</language>
			</langUsage>
			<textClass>
				<catRef target="#g.p"/>
			</textClass>
		</profileDesc>
		<revisionDesc>
			<change when="2019-07-29">level1</change>
		</revisionDesc>
	</teiHeader>
	<text>
		<body>
			<div type="poem">
				<head>DOBOZI</head>
				<lg>
					<l>Rabló jön! és Dobozi már</l>
					<l>Hölgyét nyeregbe vette,</l>
					<l>Gyors méneken sereg tatár</l>
					<l>Üldözve zúg megette,</l>
					<l>S messzünnen, mint kőszáli hó,</l>
					<l>Fejérlik a bús lobogó,</l>
					<l>Kelő por fellegében,</l>
					<l>A ferde nép körében.</l>
				</lg>
				<lg>
					<l>De hátra néz s előre fut</l>
					<l>A hű magyar nejével,</l>
					<l>Nincs gát lovának s vészes út,</l>
					<l>A bérc egy lesz völgyével.</l>
					<l>Omló tajtékban füredvén</l>
					<l>Nyargal, száguld a büszke mén,</l>
					<l>S villámásként gyors lába</l>
					<l>Szikrákat hány futtába.</l>
				</lg>
				<lg>
					<l>Nem retteg a bajnok lován</l>
					<l>Sebet s halált szüvében,</l>
					<l>Folyt vére hányszor a csatán,</l>
					<l>S hörgött halál keblében!</l>
					<l>S annak ki elhull mint vitéz,</l>
					<l>Rabláncot nem fűz semmi kéz:</l>
					<l>De nézvén szép hölgyére,</l>
					<l>Habzik minden csepp vére.</l>
				</lg>
				<lg>
					<l>A gyönge nő borongva űl</l>
					<l>Hősét körűlölelve,</l>
					<l>Küzd és lankad, fagy és hevűl,</l>
					<l>Száll s újra kél félelme.</l>
					<l>Röpűlő barna fürténél</l>
					<l>Süvöltve zúg a déli szél,</l>
					<l>És egy bokor ha zördűl,</l>
					<l>Fülébe lánchang csördűl.</l>
				</lg>
				<lg>
					<l>“Bajnok, bajnok, van-e erő</l>
					<l>Százak fölett kebledben?</l>
					<l>Kivívsz-e majd, balsors ha jő,</l>
					<l>Lángszablyáddal kezedben?</l>
					<l>Túl völgyeken, túl hegyeken</l>
					<l>Engem hajt e rút idegen</l>
					<l>Szolgálni bús igába,</l>
					<l>Vad nője vad lakába.”</l>
				</lg>
				<lg>
					<l>Felborzad a búsúlt vitéz,</l>
					<l>Szemét vérkönny áztatja,</l>
					<l>Mélyen sohajt, az égre néz,</l>
					<l>S reményt keres bánatja:</l>
					<l>“Röpűlj, röpűlj hű paripám,</l>
					<l>Jó sors talán jót hoz reám,</l>
					<l>Bár készít gyötrelembe,</l>
					<l>Kedvébe még veszen be!”</l>
				</lg>
				<lg>
					<l>S mint sebhedt őz zöld fák alatt</l>
					<l>Hordván kinját magával,</l>
					<l>Fut a magyar mint gondolat,</l>
					<l>Mint szél sebes lovával;</l>
					<l>Omló tajtékban füredvén</l>
					<l>Nyargal, szaguld a büszke mén,</l>
					<l>S villámásként gyors lába</l>
					<l>Szikrákat hány futtába.</l>
				</lg>
				<lg>
					<l>De hol van szél küzdő habon,</l>
					<l>Hogy ne lankadjon végre?</l>
					<l>Hol gondolat, mely szárnyaljon</l>
					<l>Végetlen messzeségre?</l>
					<l>Száll fáradás inaiba,</l>
					<l>S pihegve jár a paripa,</l>
					<l>Lassan lobog serénye;</l>
					<l>Hal a lovag reménye.</l>
				</lg>
				<lg>
					<l>Vész támad a hölgy kebelén,</l>
					<l>Egy hab lesz minden vére;</l>
					<l>A sík mező terűletén</l>
					<l>Vad lárma zúg előre.</l>
					<l>S magasan, mint kőszáli hó,</l>
					<l>Közelget a bús lobogó,</l>
					<l>Kelő por fellegében,</l>
					<l>A lárma zajkörében.</l>
				</lg>
				<lg>
					<l>“Bajnok, bajnok, nincs védelem,</l>
					<l>Csak szablyád hű vasában;</l>
					<l>Olvadjon fel rabkötelem</l>
					<l>Hulló vérem habjában!</l>
					<l>Én lássam e rablók közűl,</l>
					<l>Élted ha hőshalálra dűl?</l>
					<l>S árván magát, hajh, messze,</l>
					<l>Hölgyed lánc közt epessze?”</l>
				</lg>
				<lg>
					<l>Kétség partján a bajnok áll,</l>
					<l>Mely örvényt nyit reája,</l>
					<l>Lassan gyúl sohajtásinál</l>
					<l>Reménye végszikrája.</l>
					<l>“Csak még egyszer hű paripám,</l>
					<l>Jó sors talán jót hoz reám,</l>
					<l>Bár készít gyötrelembe,</l>
					<l>Kedvébe még veszen be!”</l>
				</lg>
				<lg>
					<l>És még egyszer megérezi</l>
					<l>Sarkantyú hév döfését,</l>
					<l>Sérült vadként forrván teszi</l>
					<l>Utolsó szökellését.</l>
					<l>Omló tajtékban füredvén</l>
					<l>Nyargal, szaguld a büszke mén,</l>
					<l>S ah - villámként gyors lába</l>
					<l>Öszveroskad futtába!</l>
				</lg>
				<lg>
					<l>S már mint felhő, mely hord jeget,</l>
					<l>S már mint villám fáklyája:</l>
					<l>Úgy zúg s villog hátok megett</l>
					<l>A vad tatár láncsája.</l>
					<l>S magasan, mint kőszáli hó,</l>
					<l>Ott leng már a bús lobogó,</l>
					<l>Kelő por fellegében,</l>
					<l>A ferde nép körében.</l>
				</lg>
				<lg>
					<l>“Bajnok, bajnok, nyújtsd csókodat,</l>
					<l>Az utolsót ajkamnak,</l>
					<l>S terjeszd ki védő karodat</l>
					<l>Örvényén fájdalmamnak.</l>
					<l>Angyal szerelmem egéből</l>
					<l>Ragadj fel a rablók közűl!”</l>
					<l>Nem szól a hős s elfordúl,</l>
					<l>Szeméből egy könny csordúl.</l>
				</lg>
				<lg>
					<l>“Bajnok, nincs bízni több remény,</l>
					<l>Nincs várni perc éltemben,</l>
					<l>Hamvad minden más érzemény,</l>
					<l>Egy lángol még szívemben.</l>
					<l>Szabadság nyújt, ah, hű kezet,</l>
					<l>Hozzá csak omló vér vezet!”</l>
					<l>Nem szól a hős, s megrendűl,</l>
					<l>Egész léte felzendűl.</l>
				</lg>
				<lg>
					<l>“Irígylem férfi létedet,</l>
					<l>Irígy vagyok sorsodra;</l>
					<l>Fenn hordozván fegyveredet</l>
					<l>Boszúlva dőlsz sirodra.</l>
					<l>Én térden, nem tehetve mást,</l>
					<l>Koldúlok tőled egy csapást,</l>
					<l>Adtam szivet, szerelmet,</l>
					<l>Adj meg csak egy kérelmet!”</l>
				</lg>
				<lg>
					<l>“Vagy, ó, vad győző karjain</l>
					<l>Utált csók légyen bérem,</l>
					<l>S megfúljon erőszakjain</l>
					<l>Az öszvedúlt szemérem?</l>
					<l>Férj, hajh, képzeld el irtózván,</l>
					<l>Midőn nőd a bűn ostromán,</l>
					<l>- Ez-e hűsége díjja? -</l>
					<l>Utolsó harcát víjja!”</l>
				</lg>
				<lg>
					<l>S megjajdúlván kétségbe húll,</l>
					<l>S nem bír a hős kínjával,</l>
					<l>S kardjához, ah, borzadva nyúl,</l>
					<l>A végső perc folytával,</l>
					<l>Midőn, mint vívó oroszlán,</l>
					<l>Szomjan vér és zsákmány után,</l>
					<l>Krimnek dühös tatára</l>
					<l>Kezet nyújt már párjára.</l>
				</lg>
				<lg>
					<l>És elfordúl, s felöleli</l>
					<l>Nyögő nejét karjába,</l>
					<l>És hü vasát megszenteli</l>
					<l>Merítvén oldalába;</l>
					<l>És rontván a vad nép közé</l>
					<l>Ád s vesz halált mindenfelé,</l>
					<l>S omolván drága vére</l>
					<l>Hölgyének rogy testére.</l>
				</lg>
				<p>Cseke, 1821. nov. 4.</p>
			</div>
		</body>
	</text>
</TEI>