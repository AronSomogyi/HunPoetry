KACSKOVICS KÁROLY t. bíró

a)

Mondják, hogy te vagy a nógrádi gyűlés csalogánya,
Elhiszem, a csalogány, mint te is, éji dalos.
Bár bájol dalotok, de mi haszna merengeni holdhoz,
Nem sült meg málé még soha hold sugarán.

b)

Tudtad: a záporban fordítva mi hasznos a bunda,
S fordítál bundát, újra meg újra; miért
Nem lőn haszna? mivel míg tudós akkuratessel
Fordítád bundád, zápor után vala már.

