KÉT HIVATAL

1

Gyógyítasz s bort mérsz. Italod két érdemü: érzem
Gyógyszereden borodat, gyógyszeredet borodon.

2

Hogy tokajid nem jó, a tőke hibája, s az égé,
Hogy rosszak minden könyveid, az fejedé.

3

Tőkédben hiba, hogy Mádnak távol van egétől,
Fődben is az: hozzá messze van a tudomány.
S így mákszemnyi különbség sincs a tőke s fejed közt,
Van borod, és műd közt: ez fanyar, az savanyú.

1830

