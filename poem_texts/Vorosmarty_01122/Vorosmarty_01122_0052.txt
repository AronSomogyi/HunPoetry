SZERELMESEK

FIÚ

O megint
Látom őt!
Rózsikám megy ott
Nyájasan
Csendesen,
Mint a hold megyen.
Csalfa lyányka, megtalál-e
Fürge szép szemed?
Vagy karodba fussak önkényt
Csók s öröm közé?

LEÁNY

Merre most
Fényadó
Hold és csillagok?
Akiért,
Szívem ég
Hívem itt van-e?
agy homályba tévedezni
Hágy a halmokon?
O! ki lesz a lány vezére?
Biztatóm ki lesz?

FIÚ

Mely öröm
Hallanom
Bájoló szavát!

LEÁNY

Meglelém:
Reszkető
Láb, vezess oda.

FIÚ

Erre kedves: híved itt vár
Régen és eped.

LEÁNY

Rég kereslek; jer vidítsad
Rémült lelkemet.

Börzsöny, 1822

