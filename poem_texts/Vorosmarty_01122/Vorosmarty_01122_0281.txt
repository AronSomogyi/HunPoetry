(EGY KÖNYVNYOMTATÓRA)

(1)

Könyvnyomóvá lettél, oh drága barátom, ügyészből,
S most te szivattyú vagy és satu - kétfejü szörny.

(2)

Piszkos az intézet, a műhely régi; de jobb szó.
Áry! bolondjában nem szabad adni nevet.

(3)

Könyvsatuvá lettél, oh drága barátom, ügyészből,
S ami gonoszt beszivál, rosz satu, most kiadod.

(4)

Intézetté lett a könyvek műhelye? - honnan?
Papja bolondúlt meg, s most neve szinte bolond.

(5)

Csibekorodban is már jól ösmertelek,
S most elefánt volnál? nem félsz, hogy megütlek?

(6)

Intézet más, azt ország állítja, s nemes cél,
Vagy te is ország vagy, s célod is úgy-e nemes?

1829-1834

