(EGY FŐÚR SÍRKÖVÉRE)

1

Mit mond itt e sír, e nemes föld és e dicső ég?
Némán így szólnak: íme a számüzetett.
Számkivetette magát: nem akart honn szolga maradni:
Honn ha maradhata még, a haza volna szabad.

2

A sírból ne nagyot, ha szerénységére lesz emlék;
Egyszerü s önzetlen hazafi hamva van itt.
Ám ha erénye becséhez akarjuk mérni a házat,
Templomot építsünk jelleme képe körűl.

3

Gróf Battyányi vagyok, úr még síromban is: engem
Nem verhet le vihar, meg nem avíthat idő.
Én uraságomat a nép közt osztám meg egyenlőn:
Amit adék, örök és trónom alapja marad.

1854. július 12. - szeptember eleje

