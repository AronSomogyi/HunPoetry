AZ EGEREK

ELSŐ

Szegre, morály! bíztos hajlék, amelybe vonúltunk.
Lássunk munkához, rágjuk a hír fiait!

MÁSODIK

Hír fiait? Kik azok? Nyomorú hír, még nyomorúbb nép!
Egymáshoz méltók ily apa s gyermekei.

HARMADIK

És mégis rágjunk! kár hogy nincs rágni nagyobbat:
Ennyi kemény szép fog mit nem emésztene meg!

NEGYEDIK

Gazdálkodjatok! egykettőt hagyjunk meg odábbra:
Végső szükségben jó, ha mi fennmaradand.

HARMADIK

Semmi fukarságot! míg élünk, lesz derekabb fi
Mint mi vagyunk, s így lesz rágnivalónk is elég.

1837. január 31. előtt

