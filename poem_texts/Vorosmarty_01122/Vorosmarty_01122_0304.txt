KENYÉRMEZEI DIADAL IRÓJÁNAK

1

Bors, ha Kenyérmezejére botolsz, s még kedves az élet:
Meg ne maradj színén bátorok hamva fölött;
Ellened ott minden sírjával feldobog a föld,
S rád villámlik az ég, gyáva, szivetlen iró!

2

Mint bizonyos dolgot, látom szép végedet, oh bors,
Bors vagy, megtörnek, s tokba vetend az inas.
Ott valamely tátos német tévedve beszippant,
S roppant sírhalomod rengeteg orra leszen.

3

Embereid, mint a fűszál, elhullnak a harcon,
Kár értök: kétszer halni mi szörnyü halál.

1829-1834

