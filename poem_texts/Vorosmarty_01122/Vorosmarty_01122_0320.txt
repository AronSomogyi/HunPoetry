HANDABASA

1

Handabasa
Kinek nyavalyás az hasa,
Annak jó az Handabasa. (Pon. Thewrewk)

(A magyar gazdasszony Thewrewkhez:)

Étellel kínálsz, s azt mondod: jó nyavalyásnak.
Éh vagyok, és nem kór: edd agyon étkeidet.

2

Költőt gondoltam benned lappangni: azonban
Kontár orvos vagy: verseid Handabasák.

3

Elméd elrontád sok idétlen gondolatokkal:
Vondd el az írástól, s adj neki handabasát.

4

Vaj nagyon eltévedt, aki téged monda baromnak,
Négykezü állat vagy s ős nevezetre majom.

1829-1834

