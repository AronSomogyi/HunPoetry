Y ALGEBRA

1

Y árva betű, régóta gyanús vagy előttem,
Ösmeretlen szám vagy sok kivonások után.

2

A kivonás megvan = kevesebb mint semmi kilenccel.
Y elvesztél, lelked örökre adós.

3

Elsőnek szereted magadat nézetni: mi vadság!
A betürend nyilván ellened adja szovát.

4

Tán visszájáról vagy az első; sánta vagy ott is,
Eltördöste szegény lábodat a sok esés.

5

Annyi esésid után nyughatnál végre, de nem tudsz,
Régi szokásod már, s kedves az, ami szokott.

6

Nem bántlak többé, csak ez egy kérdésre felelj meg:
Amiket állítasz, valld meg, ugyan hiszed-e?

1829-1834

