CVI. A, A, A, TE VÉN TÖRZSÖKFA...

1.

A, A, A,

Te vén törzsökfa,
Mért nem emésztett az tűz,
Mikor még voltál nyál fűz?
Repet. A, A, A.
Te vén törzsökfa.

2.

B, B, B.

Bújj az kéménybe,
Onnénd ülj a pemetre,
Röpülj Gellér (v. Hamburg) hegyére.
B,B,B.
Bújj az kéménybe.

3.

C, C, C.

Te ördög becze,
Akkor is a lidércz járt,
Tett benned legelső kárt.
C, C, C.
Te ördög becze.

4.

D, D, D.

Eleget fedde
Téged minden hasznos szó,
De mégis nem lettél jó.
D, D, D.
Eleget fedde.

5.

E, E, E.

Vallyon ki? ki e?
Nincs neve, de jól tudják
És ujjal is mutatják.
E, E, E.
Vallyon ki? ki e?

6.

F, F, F

Te boszorkány sneff,
(Te vén disznó nyeff!)
Boszorkány halálmadár,
Ki, mint bagoly, éjjel jár.
F, F, F
Te boszorkány sneff.

7.

G, G, G.

Minden elhigyje,
Hogy, hogy: rosszabb mindennél
Vén kofa az ördögnél!
G, G, G.
Minden elhigyje.

8.

H, H, H.

Nevess: ha! ha! ha!
Még ő legjobban röhög,
Mikor részeg, mint a dög.
H, H, H.
Nevess: ha! ha! ha!

9.

I, I, I.

Asszony vagy férfi? -
Nem tudja, hogy ha részeg,
Szuszog magában s rettyeg.
I, I, I.
Asszony vagy férfi?

10.

K, K, K.

Rút Du Du káka,
Varjuk fészke, étele,
Hollóknak, eledele.
K, K, K.
Rut Du Du káka.

11.

L, L, L.

Pokolban menj el;
Az bak immár készen vár,
Kantáros arzság egy pár.
L, L, L.
Pokolban menj el.

12.

M, M, M.

Nem elég, nem, nem
Nyolcz tiz icze borocska,
Ahhoz egy pint pálinka.
M, M, M.
Nem elég, nem, nem.

13.

N, N, N.

Nálad nincs szégyen!
Funtos talp az orczája
Ránczos részeg pofája.
N, N, N.
Nálad nincs szégyen.

14.

O, O, O.

Meg-, megállj, hó, hó!
Ne menj a poczitában,
Hanem csak éjféltájban.
O, O, O.
Meg-, megállj, hó, hó!

15.

P, P, P

Te méreg-epe!
Nem tudsz egyebet tennyi,
Hanem konkolt hintennyi.
P, P, P
Te méreg-epe!

16.

Q, Q, Q.

Huj disznó hu hu!
Csak az ördöggel görög,
Mint disznóval az görög.
Q, Q, Q.
Huj disznó hu hu!

17.

R, R, R.

Régi Uzli per.
Jég csappal bagoztatott,
Sárkánytejjel szoptatott.
R, R, R.
Régi Uzli per.

18.

S, S, S.

Eb, eb légy, hess, hess!
Sátánynak vén bogara,
Ördög lova kan fara.
vagy: Boszorkány rút bakfara
S, S, S.
Eb, eb légy, hess, hess!

19.

T, T, T

Te vagy, te, te,
Kit mindnyájan ismérnek,
S régen tüzre itélnek.
T, T, T.
Te vagy, te, te!

20.

[Ű, Ű, Ű.

Mely igen szép gyűrű
Szeretődnek ujjában,
Tündöklik az utczában.
Ű, Ű, Ű.
Mely igen szép gyűrű.]

