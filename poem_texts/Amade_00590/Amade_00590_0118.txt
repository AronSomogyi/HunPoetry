CXVIII. SZERELEM, GYÖTRELEM HOL EGYÜTT JÁR...

1.

Szerelem, gyötrelem hol együtt jár:
Szíveket lánczolja keserves zár,
Fárasztja elméket,
Fonnyasztja sziveket,
Újétja s nagyítja
Újétja s nagyítja
A sebeket. Rep.

2.

Nincs csalárd világban semmi öröm,
Abban mindenfelül terem üröm,
Változnak mindenek
Elfogynak jó kedvek,
Nincsen állandóság,
Szíves jó barátság,
Van ravaszság. Rep.

3.

Irégyek, rossz nyelvek feltámadtok,
Mint konkol búza közt szaporodtok,
Másokat gyaláznak,
Rossz nyelvek mocskolnak,
Végre itéletre,
Keserves életre
Okot adnak. Rep.

4.

Ezzel nem gondolják meg magokat,
Hijában koptatják a szájokat,
Istennek haragját,
Várandó ostorát
Semminek állítják
Magokat elbízták,
Embert szólják... Rep.

