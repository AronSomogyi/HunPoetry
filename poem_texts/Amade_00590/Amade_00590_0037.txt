XXXVII. TÁVOZZON OLLY SZERELEM...

1.

Távozzon olly szerelem,
Az ki nem állandó,
Az melly csak gyötrelemre
És kinra hajlandó,
Hol szivért,
Hüségért
Álnokság,
S csalárdság
Megvetve adandó.

2.

Most érzem már magamban
Hogy midőn szerettem,
Hogy hiv szivre találok,
Erősen elhittem;
De végre,
Csak szinre,
(Titkossan v.) Hamissan
S gyilkossan
Látom, kedveltetem.

3.

Azért már elvégzettem,
Többé nem szeretem,
Hitetlenség meggyőzvén
Ámor pártol tőlem;
Adio
Kegyetlen,
Addio
Hitetlen!
Végső végét vetem.

