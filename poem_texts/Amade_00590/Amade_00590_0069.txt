LXIX. AZÉRT BÁR ÜLDÖZTÉL...

1.

Azért bár üldöztél,
Hogy hívnek itéltél,
Gondoltad, hogy annál kedvessebb
Ha vérzik érted sok ezer seb:
Kinokban mégis él.

2.

Mivel már ismértél,
Igy próbával éltél;
Szabad voltál mivel szivemmel
Jádzottál ides reményemmel,
Mint hajó szelekkel.

3.

Alázott s engedelmes
Szivem, töredelmes,
Bár próbálsz aranyot az tűzben
Magnes az vasnak erejiben,
Tisztul sziv ezekben.

4.

Drága kincs, csak igy bánj,
Érdemire megszánj;
Hadd tudjam, hogy ezek csak színbűl
Történnek és nem csalárd szívbűl
És titkos hívségbűl.

5.

Ezeket messében
Panaszlom, röjtőben,
Megbocsáss, hogy ha így könyvezem;
Mert majd kétségben hogy nem estem,
Kínteleníttettem.

