[Mit ér az eső, ...]

Mit ér az eső,
ha nem csillageső?
Mit ér a fény,
ha minden fénynél
nem ragyogóbb?
Ezenképen mit ér a beszéd
ha bölcsesség nincsen benne?
Avagy láttam-é a helyet,
hol szétoszlik a világosság
s szétterjed a keleti szél
a földön?
Áldott legyen a csend,
mely tartós köpenyem lesz!
S áldott legyen
a bölcsvégzésű Rend
ki visszatérít engem
a halálba!

Kolozsvár, 1928. augusztus 16.

