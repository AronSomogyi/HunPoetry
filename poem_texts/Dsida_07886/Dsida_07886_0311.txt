Ki-ki maga mesterségét

Mottó: Csilingiling, dalolni kell!

Sík Sándor

A bíboros nap felkel,
kiváncsin széttekint;
óráját tudja bizton
és lepihen megint.

A hold suhogva sétál
a fellegek között,
sarlója megsoványul,
míg árnyba öltözött.

A bokor kivirágzik,
gyarapszik egyre fel;
a madár fészket épít,
repül és énekel.

Csillagsugárba olvad
a halvány, esti pír,
az eső lefelé hull –
a költő verset ír.

1924. augusztus 13.

