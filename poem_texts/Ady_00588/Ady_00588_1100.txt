BOLDIZSÁRNAK

Úgy szerettél, amilyen voltam,
E nagy Krisztus-hasonlóságod,
Hajh, titkon, sokszor kicsufoltam.

Anyák és bölcsek így szeretnek.
S hogy mint az anyám úgy szerettél,
Mondhatnék-e bánóbbat, szebbet?

S mondhatnék többet vallomásnak:
Én gyermeknek, jónak születtem,
Csak az Élet lovalt be másnak.
Adyd

Páris, 1909. április 25.

(Kollányi Boldizsárnak, a Holnap II. szerkesztőjének, „Az Illés szekerén” dedikációja.)

