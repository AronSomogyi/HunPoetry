[Mi Urunk s édes Atyánk, add nékünk Szent Lelkedet]

Mi Urunk s édes Atyánk, add nékünk Szent Lelkedet,
Szent Fiadért közöld is úgy velünk bév kedvedet,
Hogy ismérhessük épen te igaz törvényedet,
És hamis tudomántól ójuk is szent Igédet.

Christus, ki híveidnek küldtél mennyből Szent Lelket,
Kiket Atyád öröktűl választott és eljedzett,
Nékünk is azon Lelket mostan közinkben küldjed,
Ki által szent igídben ismérjünk épen téged.

Ó, Szent és édes Lélek, légy mi kedves vendégünk,
Ki sok kinccsel gazdag vagy, lakozzál együtt vélünk,
Készíts nyelvet szóllásra, adj kedvet tanulásra,
Hajts fület az hallásra, gyújts szívet megtartásra.

