[Adjunk hálát Istenünknek]

POST CONCIONEM DICENDA

[AZ ÉNEKLÉS UTÁN MONDJUK]

Adjunk hálát Istenünknek,
Velünk jól tött Teremtőnknek,
Iffjak, menyek, kis gyermekek,
Hallgatói Igíjének,
Ki most minket legeltetett,
Szent Igíjével éltetett.

Mi is, öreg népek s vének,
Szolgáljunk őfelségének,
S könyörögjünk szent nevének,
Kedvezzen éltünk vétkének,
Mondván, Uram, vagy hatalmas,
Légy azért nekünk irgalmas.

Vigasztalj meg keservünkben,
Segélj minket szükségünkben,
Emelgess is esetünkben,
Erőssíts kísírtetünkben,
Tölts bé nékünk fogadásod,
S tartsad rajtunk áldomásod.

