OLTALOMÉRT ÉS AZ KÍSÍRTETEKNEK ELTÁVOZTATÁSÁÉRT VALÓ ESEDEZÉS

Nincsen segítségem kívüled, Istenem,
Vagy én hív vezérem, jótéted hirdetem,
Őrizd éltem, neveld hitem,
Félnem ne hagyj, s búval élnem.

Vagy ülök, fenn járok, fekszem vagy ballagok,
Lovon avagy gyalog, honn vagy kinn sétálok,
Rád kiáltok, tiéd vagyok,
És oltalmot tőled várok.

Tégy velem kegyessen, ki kérlek kedvessen,
Ne hagyj sérelmessen, bűnben fekélyessen,
Ördögtől ój kegyelmessen
Tőrt rám fojtván ne vethessen.

Kísírts, de ne sebhíts, lelkemben ne rémíts,
Vétkekkel ne buríts, de szentséggel újíts,
Áldj, vidámíts, el ne taszíts,
Építs és kedved szerint taníts.

Te Fiad érdeme nékem ezt megnyerje,
Kinek ő szent vére lelkünknek ép bére,
mindent megnyér, amiket kér,
Nem vér, de vígan hozzánk tér.

