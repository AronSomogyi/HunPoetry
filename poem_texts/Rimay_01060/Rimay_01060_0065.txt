[Az Úr engem sanyaríta]

Ut et rosa spinis, et lilia premuntur urticis Amor et amator sic iuncta spineta ferunt. Nil tam dulce extat, quod non austeritas tangat: Nulli unquam homini, mel sine felle datur.

[Valamint a rózsát a tövisek és liliomot a csalán elnyomja, Úgy a szerelem és a szerető összefonódott töviseket hord. Nincs semmi olyan édes, amit a ridegség ne érintene, Egyetlen embernek sem adatik meg a méz epe nélkül.]

Az Úr engem sanyaríta,
Nyavalyák közé szoríta,
Szívemen nagy sebet nyita,
Kivel magához voníta.

Oltoványkámot kivevé,
Szép jó voltát megkedvellé,
El nem töré s meg sem szegé,
Maga kertébe viteté.

Amely kertet sem dér, ragya,
Zápor s kőeső sem járja,
Veteményét nem fogyatja,
Hasznát csak az Úrnak adja.

Teljék kedve s akaratja,
Övét vette s övét tartja,
Minthogy jó szemmel is látja,
Legyen szerelmes magzatja.

Segélj engemet, Istenem,
Engedd is búmban pihennem,
Ne hagyj megkedvetlenednem.
Adj veled örökké élnem.

