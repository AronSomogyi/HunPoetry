LXX. ZSOLTÁR

T. B.

Jövendölés az Krisztus szenvedéséről
                   az Dávid személye által, ki őtet ábrázolta.
                   Melly jövendölés ezen igékkel vagyon
                   az negyvenedik zsoltár végében.

1

Siess, ments meg, Uram Isten,
Mert benned bízom teljes szívvel,
Azért hamar légy segédséggel,
Minden ellenségim ellen.
Azkik törnek én életemre,
Mind megszégyenítessenek,
Kik nyavalyámon örülnek,
Térjenek meg nagy szégyenekre.

2

Szégyennel legyen futások,
Azkik szidalmaznak engemet,
És reám kiáltnak héhéhét,
Gyalázat legyen jutalmok,
Hogy azok benned örvendjenek,
Kik segedelmedet várják,
És magokat reád bízzák,
Mondván: Dicsőség az Istennek.

3

Én nyomorult szegény vagyok,
Tarts meg azért, óh, én Istenem!
Mert csak te vagy én segedelmem,
Ne késsél, mert majd elfogyok.

