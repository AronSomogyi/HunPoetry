LIII. ZSOLTÁR

T. B.

Ez zsoltárnak értelme és nótája eggyez az odaföl való
                   XIV. zsoltárral, és majd ugyanazon igékből áll.

1

Az bolond így szól az ő szívében:
Nincsen Isten, azért gonoszságban él,
Utálatos bűnt teszen, semmit nem fél,
Ez egész földen azki jót tegyen,
Senki nincsen.

2

Az Úr az égből alátekinte,
Ez földön az emberek fiaira,
Hogy meglássa, ha kinek esze volna,
Ha az Istent valaki keresné
És tisztelné.

3

De azt jól látja dicsőségében,
Hogy az jó útról eltértek mindenek,
Mindnyájan förtelmes bűnben hevernek,
Azki az Istent tisztelné híven,
Csak egy sincsen.

4

De az hamissak meg nem gondolják,
Hogy népemet, mint az kenyért, megeszik,
Meg nem térnek, sőt magokat elhiszik,
Az Istent segédségül nem hívják
Sem uralják.

5

Azhol nincs félelem, ott rettegnek,
Mert megtöri ő csontjokat az Isten,
És boszút áll az te ellenségiden,
Tőled, Sion, megszégyenítetnek,
Kik rád törnek.

6

Az Sionról vajjon s’ ki jövendel,
Ki az szent Izráelt megszabadítja?
Ha Isten fogságból népét kihozza,
Örvend az Jákob és az Izráel
Teljes szívvel.

