CXXXIII. ZSOLTÁR

T. B.

Tanúság az egyenességről és békeséges egyezségről.

1

Imé, melly jó és melly nagy gyönyörűség
Az atyafiak közt az egyenesség!
Ha békével együtt laknak!
Mint az balzsamolaj, ők ollyanok,
Azmelly jószagú és igen kedves,
Kitől Áron feje nedves.

2

Mikor fejéről széllel alácsurdol,
Szakállán szép illatoson aláfoly,
Végre ő szép köntösire,
És mint az harmat az Hermon hegyre
És az szent Sionra leszáll szépen,
Az földet meghinti bőven.

3

Mert az Úr megáldja az illyeneket,
És őnékiek ád hosszú életet
Kinek határa nem leszen.

