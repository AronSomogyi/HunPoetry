A CSEMEGÉKRE

című kis versekből

1.

Szép ajakod és szép szemed
Tevék raboddá szívemet.

2.

Keblednek gyúladásiról
Ajkad hallgat, de szemed szól.

3.

Szól a szem, bár hallgat a száj,
És beszéli, belől mi fáj.

4.

Egy pár szép szem, egy mosolygás,
Mit tesz, inkább tudom, mint más.

5.

Szembe véled
Szívem éled.

8.

Közel hozzád, távol tőled,
Gondolatom csak felőled.

10.

Tudom én, mit cselekedném -
Amit tetszik ha merhetném.

13.

Rosszat mondanak felőled,
De én el nem állok tőled.

15.

Kis lábad az asztal alatt.
Egy csizmán zsámolyra akadt.

16.

Repdes, repdes egy pár szép szem,
Csak azon, akit szeret, nem.

23.

Fűzz virágot homlokomra,
Lányka, míg tart a tavasz;
Míg egy-két csókot kerűlünk,
Nézz körűl s elreppen az.

1828

