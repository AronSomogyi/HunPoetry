9. Hej csicsergő kis madár

Legény.

Hej csicsergő kis madár,
A szép leány csapodár.

Leány.

Ha csapodár, jól teszi,
A legény ugy keresi.

Leány.

Hej a rózsa tövises,
A szép legény negédes.

Legény.

Ha negédes jól teszi,
A leány ugy szereti.

Legény.

Hej be csípős a csalány,
Kesereg a szép leány;
Ha kesereg, jól teszi,
A mint főzte, ugy eszi.

Leány.

Hej savanyú a kökény,
Házasodik a legény!
Ha azt teszi, jól teszi,
Majd utóbb megérezi.

